{"id": "4566625", "revid": "125008433", "url": "https://it.wikipedia.org/wiki?curid=4566625", "title": "Archivio di Stato di Torino", "text": "L'Archivio di Stato di Torino raccoglie il complesso dei documenti dei membri di casa Savoia, cui nel tempo si sono andati a sommare archivi di famiglie e personalit\u00e0 illustri, archivi di associazioni, di industrie e la documentazione amministrativa prodotta dal Regno di Sardegna e dagli Uffici periferici dello Stato italiano in Provincia di Torino. Questo importante patrimonio, custodito su circa 83\u00a0km lineari di scaffalature, rende l'Archivio una ricchissima miniera di informazioni che permettono, agli storici e non solo, di spaziare su 1300 anni di storia del Piemonte, dell'Italia e dell'Europa.\nL'Archivio di Stato di Torino riveste una notevole importanza non solo per la documentazione conservata, ma anche per le motivazioni che portarono alla costruzione di una delle sue attuali sedi. L'edificio ospitante la Sezione Corte dell'Archivio venne infatti progettato e realizzato da Filippo Juvara tra il 1731 e il 1733 per rispondere all'esigenza di accentramento amministrativo tipica di una monarchia assoluta qual era quella sabauda, e rappresenta l'unico caso attualmente conosciuto in Europa di edificio appositamente costruito dal principio a uso di archivio. Proprio in quanto sintesi architettonica di questa rigida politica, la sede della Sezione Corte \u00e8 stata inclusa dall'UNESCO nel sistema delle Residenze Sabaude \u2013 anch'esse testimonianza tangibile del controllo esercitato dalla dinastia sul territorio \u2013 e come tale riconosciuta Patrimonio Mondiale dell\u2019Umanit\u00e0 nel 1997.\nStoria.\nL'Archivio di Stato di Torino \u00e8 lo specchio di un'evoluzione storica plurisecolare che affonda le sue radici in pieno Medioevo. Risale verosimilmente al XII secolo l'originario \"tesoro\" di carte dei conti di Savoia, anche se le prime attestazioni documentarie dell'esistenza di un archivio comitale sono del XIV secolo. Conservato in et\u00e0 medievale a Chamb\u00e9ry, capitale della contea e poi del ducato di Savoia, l'archivio della dinastia sabauda ben presto si divise in due parti: una finalizzata alla conservazione dei \u201ctitoli\u201d, ossia dei documenti politicamente e giuridicamente pi\u00f9 rilevanti per la dinastia (concessioni imperiali e papali, trattati di politica estera, contratti matrimoniali...), l'altra destinata a custodire i documenti relativi alla contabilit\u00e0 e alle finanze dello Stato prodotti dalla Camera dei conti.\nL'archivio dei \u201ctitoli\u201d, divenuto archivio ducale, segu\u00ec le vicende della dinastia sabauda, venendo trasportato per volont\u00e0 del duca Emanuele Filiberto a Torino, nuova capitale dello Stato dal 1563. Nel Settecento, in seguito all'acquisizione da parte dei Savoia del titolo di re di Sardegna, l'archivio di corte divenne l'archivio centrale del nuovo regno e fu collocato nella sua sede attuale, la Sezione Corte, sita nell'odierna Piazza Castello, poco distante dal centro di potere costituito dal Palazzo Reale.\nL'archivio della Camera dei conti, o camerale, fu trasferito anch'esso a Torino da Emanuele Filiberto per ci\u00f2 che riguardava i documenti della Camera dei conti di Piemonte, mentre fu solo nel Settecento, in seguito alla soppressione della Camera dei conti di Savoia, che giunse nella capitale del regno anche la documentazione prodotta da quest'ultima.\nNel 1925 l'archivio camerale venne trasportato, insieme agli archivi dei Ministeri dello scomparso Regno di Sardegna (eccezion fatta per i Ministeri degli Interni e degli Esteri rimasti nella Sezione Corte), in quella che \u00e8 attualmente la seconda sede dell'Archivio di Stato di Torino, le Sezioni Riunite, site nell'ex Ospedale San Luigi Gonzaga in via Piave.\nNato e cresciuto per adempiere esclusivamente alle funzioni amministrative, politiche e istituzionali collegate al governo dello Stato sabaudo, l'Archivio di Stato di Torino si riconosce oggi nella Dichiarazione universale sugli archivi promossa dall'International Council on Archives e volta a sottolineare \"la necessit\u00e0 vitale degli archivi per sostenere l'efficienza amministrativa, la responsabilit\u00e0 e la trasparenza, per proteggere i diritti dei cittadini, per consolidare la memoria individuale e collettiva, per comprendere il passato e per documentare il presente al fine di guidare le azioni future\".\nSedi.\nSezione Corte.\nLa sede della Sezione Corte dell'Archivio di Stato di Torino venne progettata e realizzata dall'architetto Filippo Juvarra tra il 1731 ed il 1733 al fine di ospitare gli Archivi di Corte sabaudi.\nLa funzione cui l'edificio doveva assolvere era di garantire al sovrano la conservazione e la rapida consultazione della documentazione e dei titoli giuridici necessari al governo dello Stato e alla politica estera. Non \u00e8 un caso che nel 1731 il palazzo juvarriano trovasse una precisa e studiata collocazione all'interno del cuore stesso della capitale del Regno di Sardegna, di cui da pochi anni i Savoia avevano assunto la titolarit\u00e0: i Regi Archivi vennero infatti collocati non distanti dal Palazzo Reale, centro del potere assoluto del monarca, al quale furono collegati fisicamente mediante un corridoio che attraversava il Palazzo delle Regie Segreterie di Stato (oggi sede della Prefettura di Torino).\nIl progetto juvarriano, approvato il 13 marzo 1731 dal re Carlo Emanuele III, prevedeva un corpo di fabbrica unico, a tre piani fuori terra, con cinque grandi saloni per ogni piano e alcuni locali minori. Spessi muri maestri tagliafuoco dovevano isolare il palazzo da eventuali incendi negli edifici contigui (come in effetti accadde nel 1936 in occasione dell'incendio che distrusse il Teatro Regio) e limitare i danni di un eventuale incendio di origine interna. La facciata era prevista a bugne orizzontali al piano terra e scandita nei due piani superiori da un unico \u201cordine gigante\u201d di lesene con capitelli di stile composito. Il progetto forniva inoltre indicazioni per l'arredamento dei saloni con armadi lignei, in modo molto simile a quanto fu poi effettivamente realizzato.\nA fine 1734, poco pi\u00f9 di tre anni dopo l'inizio dei lavori, il \u201ctramuto\u201d dei documenti dell'Archivio di Corte dal Palazzo Reale al nuovo palazzo juvarriano consentiva l'effettiva entrata in funzione della nuova sede. Da allora, l'edificio juvarriano ha sempre custodito i documenti dell'Archivio di Corte, con la sola eccezione del periodo 1804-1815 quando, spogliato dal Governo francese del patrimonio che conservava, l'Archivio venne trasformato nel Liceo della Citt\u00e0 di Torino; solo negli anni trenta dell'Ottocento, con la risistemazione degli Archivi di Corte voluta da re Carlo Alberto, il palazzo juvarriano torn\u00f2 a svolgere a pieno il suo compito originario.\nL'archivio rimase per lungo tempo un luogo dall'accesso estremamente limitato: neppure i ministri del Regno di Sardegna potevano accedervi senza il consenso del re e solo pochissimi illustri visitatori poterono ammirare il palazzo, modello di architettura funzionale e orgoglio dei Savoia. Solo a partire dall'Ottocento, con la progressiva trasformazione del concetto di archivio da strumento amministrativo ad uso esclusivo del sovrano a fonte storica, il palazzo juvarriano cominci\u00f2 ad aprirsi alla frequentazione degli studiosi.\nNel 1982 la Sezione Corte dell'Archivio di Stato di Torino \u00e8 stata fatta oggetto di un progetto di ristrutturazione che ha previsto l'adeguamento e il restauro del palazzo juvarriano, il recupero dell'area diruta del palco reale dell'antico Teatro Regio e l'ampliamento dei depositi mediante la costruzione di due piani sotterranei di 100\u00a0m\u00b2 l'uno.\nSezioni Riunite.\nL'Archivio di Stato di Torino dispone, a partire dal 1925, di una seconda sede pi\u00f9 grande di quella ospitante la Sezione Corte. Le Sezioni Riunite occupano i locali dell'ex ospedale fatto erigere nell'Ottocento dall'Opera pia San Luigi Gonzaga per curare le persone affette da malattie contagiose.\nTra i molti progetti pervenuti all'epoca venne scelto quello dell'architetto Giuseppe Talucchi. Si trattava di un modello innovativo di nosocomio: fulcro dell'edificio era la cappella centrale esagonale dalla quale si dipartivano, su tre piani e secondo un assetto a croce di Sant'Andrea, i bracci dei seminterrati, quelli delle infermerie e i piani superiori di degenza. In particolare le infermerie erano caratteristiche per la concezione a doppia altezza (le volte a botte raggiungevano gli 11 metri) e per il sistema di corridoi che permettevano la deambulazione dei malati.\nIniziati nel 1818, i lavori di costruzione dell'ospedale andarono a rilento sia per la carenza di fondi, sia a causa di condizioni meteorologiche particolarmente inclementi. Una prima infermeria inizi\u00f2 ad essere utilizzata nel 1824, ma solo nel 1867 vennero ultimati i locali di degenza dei piani superiori.\nL'ospedale, che nel frattempo si era specializzato nella cura della tubercolosi, nel 1901 raggiunse la massima capacit\u00e0 ricettiva di 243 posti letto, iniziando per\u00f2 a mostrarsi sempre pi\u00f9 inadeguato nell'assistere una popolazione urbana enormemente cresciuta e sempre pi\u00f9 colpita da malattie polmonari anche a causa delle nascenti attivit\u00e0 industriali.\nDecisa nel 1904 la costruzione di un nuovo ospedale nei sobborghi meridionali di Torino, l'edificio venne ceduto nel 1917 al Comune, che in un primo momento sembr\u00f2 volerlo destinare alla demolizione. Nel 1925 si decise infine di adibire l'ex ospedale alla conservazione delle tre sezioni dell'Archivio di Stato esterne all'Archivio di Corte (Guerra, Finanze e Giustizia), prima collocate in edifici diversi e solo da quel momento riunite in un'unica sede.\nI lavori di adeguamento dell'edificio alla sua nuova destinazione d'uso ne stravolsero in maniera profonda l'aspetto: l'antico palazzo, cui si aggiunse per la rinnovata necessit\u00e0 di spazi la \u201cmanica Valdocco\u201d, perdette la sua primitiva conformazione architettonica. Nel 1980 si intrapresero imponenti lavori di ristrutturazione con lo scopo di rendere pi\u00f9 funzionali, moderni e sicuri gli ambienti, ma anche di restituire all'edificio il suo aspetto originario.\nPatrimonio.\nA lungo l'Archivio di Stato di Torino \u00e8 stato considerato un luogo ovattato, destinato agli specialisti, anche se in realt\u00e0 il patrimonio conservato in esso si presta alle pi\u00f9 disparate possibilit\u00e0 di ricerca. Accanto alle pergamene medievali \u2013 come non ricordare a tal proposito il pi\u00f9 antico documento conservato in Archivio, l'Atto di fondazione dell'Abbazia di Novalesa, risalente al 726 \u2013 si trovano atti fondamentali per la storia del Piemonte (si pensi al diploma con cui il conte Amedeo VIII venne innalzato al rango di Duca di Savoia) e d'Italia (basti pensare allo Statuto Albertino e al Proclama del Regno d'Italia), ma non manca certo una documentazione pi\u00f9 \"leggera\" come i disegni di vestiti firmati Armani e Valentino oppure l'archivio di Vittorio Pozzo, commissario tecnico della Nazionale di calcio campione del mondo nel 1934 e nel 1938.\nDa questi pochi esempi relativi al patrimonio conservato, si pu\u00f2 comprendere come l'Archivio si differenzi marcatamente da altri luoghi di cultura quali biblioteche e musei. I documenti conservati in esso non sono nati con una pura e semplice finalit\u00e0 estetica o come strumenti di immediata diffusione di cultura, bens\u00ec sono stati creati per soddisfare finalit\u00e0 giuridiche, amministrative e pratiche, risultando strettamente legati alle funzioni e alle attivit\u00e0 esercitate dagli enti, dalle aziende e dalle persone che li hanno prodotti e conservati.\nPer questo motivo, prima di intraprendere una ricerca documentaria, occorre aver ben presente lo scopo della propria indagine, in modo da individuare sia il soggetto produttore della documentazione di proprio interesse, sia l'inventario del fondo archivistico derivato dall'attivit\u00e0 dello stesso.\nScuola di Archivistica, Paleografia e Diplomatica.\nPresso l'Archivio di Stato di Torino, come presso i maggiori Archivi di Stato italiani, \u00e8 istituita la Scuola di Archivistica, Paleografia e Diplomatica la cui attivit\u00e0 \u00e8 disciplinata dal D.P.R. 30 settembre 1963 n. 1409. La scuola, erede di una lunga tradizione, venne fondata nel 1826 con lo scopo di curare la preparazione del personale scientifico dei Regi Archivi ed \u00e8 oggi frequentata prevalentemente da allievi esterni. Presso la scuola si tengono corsi gratuiti di durata biennale, attivati ad anni alterni.\nDidattica.\nA fianco delle attivit\u00e0 archivistiche in senso stretto, principalmente connesse alla tutela del proprio patrimonio, l'Archivio di Stato di Torino promuove la valorizzazione dei documenti conservati tramite visite guidate gratuite alle due sedi dell'Istituto e la creazione di percorsi didattici gratuiti rivolti alle scuole. La finalit\u00e0 di questi ultimi \u00e8 di insegnare a leggere i documenti come segni del loro tempo, traendo da essi interessanti informazioni sul contesto storico in cui sono stati redatti, sui valori di riferimento dell'epoca e sull'organizzazione delle strutture sociali. Alcuni percorsi didattici .\nProgetti.\nDigitalizzazioni.\nA partire dalla seconda met\u00e0 degli anni novanta, l'Archivio di Stato di Torino ha intrapreso diversi progetti di digitalizzazione del proprio patrimonio documentario. Ci\u00f2 ha permesso da un lato di favorire la consultazione della documentazione da parte di un pubblico pi\u00f9 vasto e dall'altro di tutelare gli originali mettendo a disposizione del pubblico una copia digitale di alta qualit\u00e0.\nSchedature.\nQuella della schedatura dei fondi \u00e8 una delle attivit\u00e0 pi\u00f9 importanti di un Istituto archivistico.\nNel corso degli ultimi venti anni, l'Archivio di Stato di Torino ha prodotto un numero considerevole di schedature informatizzate di molti dei fondi archivistici che conserva, ricavandone nella maggior parte dei casi degli inventari cartacei liberamente consultabili in sala studio.\nL'Archivio ha promosso inoltre campagne di schedatura sistematica di fondi particolarmente interessanti, aderendo a progetti internazionali o agendo di propria iniziativa con il sostegno di sponsor privati. \u00c8 il caso della schedatura delle sentenze criminali del Senato di Piemonte nel XVIII secolo, parte integrante di un progetto europeo \u201cInterreg\u201d, e di quella dei circa 35000 Garibaldini che parteciparono alla spedizione \u201cdei Mille\u201d, in occasione delle celebrazioni dei 150 anni dell'Unit\u00e0 d'Italia.\nPubblicazioni.\nTra le attivit\u00e0 dall'Archivio di Stato di Torino vi \u00e8 anche la pubblicazione di volumi volta alla valorizzazione del proprio patrimonio e alla divulgazione delle conoscenze archivistiche.\nPer talune pubblicazioni, ad esempio quelle edite dall'Archivio ed esaurite, vi \u00e8 la possibilit\u00e0 di accedere alla lettura o al download della versione digitale in formato pdf.\nAmici dell'Archivio di Stato di Torino.\nL'Associazione Amici dell'Archivio di Stato di Torino si \u00e8 costituita nel 1996 con la finalit\u00e0 di far scoprire ad un pubblico pi\u00f9 ampio possibile il patrimonio documentario conservato dall'Archivio di Stato e sostenere l'Istituto collaborando alle attivit\u00e0 promosse da questo, quali mostre, pubblicazioni, convegni e conferenze."}
{"id": "4566628", "revid": "767487", "url": "https://it.wikipedia.org/wiki?curid=4566628", "title": "The Tenderfoot Foreman", "text": "The Tenderfoot Foreman \u00e8 un cortometraggio muto del 1912 diretto da Gilbert M. 'Broncho Billy' Anderson\nProduzione.\nIl film fu prodotto dalla Essanay Film Manufacturing Company. Venne girato in California a San Rafael.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi l'11 gennaio 1912."}
{"id": "4566630", "revid": "729019", "url": "https://it.wikipedia.org/wiki?curid=4566630", "title": "Operazione Wikinger", "text": "L'operazione Wikinger (cio\u00e8 vichingo, in tedesco) venne effettuata durante la seconda guerra mondiale dalla Kriegsmarine tedesca con l'intenzione di intercettare le flottiglie pescherecce inglesi sul Dogger Bank sospettando attivit\u00e0 spionistiche. Per errore le navi tedesche vennero attaccate da bombardieri della Luftwaffe e due cacciatorpediniere, Z1 Leberecht Maass e Z3 Max Schultz vennero affondati, il primo da bombe di profondit\u00e0, il secondo da una mina.\nL'operazione.\nPer indagare sulle attivit\u00e0 dei pescherecci britannici nella zona del Dogger Bank venne deciso di fare uscire delle forze navali, nello specifico la 1. Zerst\u00f6rerflottille composta da sei cacciatorpediniere: \"Z16 Friedrich Eckoldt\", \"Z4 Richard Beitzen\", \"Z13 Erich Koellner\", \"Z6 Theodor Riedel\", \"Z3 Max Schultz\" e \"Z1 Leberecht Maass\". Poich\u00e9 alla Kriegsmarine era stato proibito di costituire una propria forza aerea, il \"Marineflieger\" che verr\u00e0 costituito dopo la seconda guerra mondiale, in modo da lasciare l'esclusiva dei velivoli alla Luftwaffe di G\u00f6ring, venne incaricato il X. Fliegerkorps delle operazioni di scorta. Nel contempo due squadriglie di bombardieri Heinkel He.111 vennero inviate in pattugliamento antinave sulla stessa zona, e le due operazioni non vennero notificate ai comandi interessati.\nQuando l'operazione prese il via, nella notte del 19 illuminata da una buona luce lunare, i cacciatorpediniere presero a navigare all'interno di un canale denominato \"Weg I\" largo 6 miglia all'interno del campo minato \"Westwall\" (muro dell'ovest) che proteggeva la costa tedesca.\nLe navi sentirono un rumore di motori di aereo e vennero sorvolate da un apparecchio non identificato che non emise alcun segnale di riconoscimento. Al secondo sorvolo, alcune navi della formazione aprirono il fuoco coi cannoni contraerei da 20mm, e a quel punto il velivolo inizi\u00f2 la manovra d'attacco; nel frattempo l'ultima nave della formazione, la \"Max Schultz\", aveva riconosciuto le croci tedesche sulle ali alla luce delle fiammate dei cannoni, e diram\u00f2 per radio un avviso in merito, che venne ignorato dalle altre navi.\nIl bombardiere sganci\u00f2 quattro bombe da 500\u00a0kg tre delle quali mancarono il bersaglio; la quarta centr\u00f2 in pieno la Z1 ma senza provocare fiamme visibili. Il cacciatorpediniere invi\u00f2 il messaggio \"Habe Treffer, brauche Hilfe\" (sono colpito, necessita aiuto); la seconda nave della formazione, il \"Friedrich Eckoldt\", si avvicin\u00f2 al \"Leberecht Maass\" ma a 500m i cannoni da 20mm di poppa iniziarono a sparare senza motivo apparente ed improvvisamente la nave salt\u00f2 in aria spezzandosi in due. Nelle operazioni di recupero un secondo caccia, il \"Max Schultz\" salt\u00f2 su quella che in seguito si rivel\u00f2 una mina ma in un primo tempo venne scambiato per un siluro lanciato da un sommergibile, ed il \"Theodor Riedel\" lanci\u00f2 quattro bombe di profondit\u00e0 danneggiando il proprio timone.\nLe operazioni di recupero dei naufraghi vennero interrotte per la caccia al presunto sommergibile, e annullate dopo l'affondamento del \"Max Schultz\", e solo 60 membri dell'equipaggio di 330 uomini del \"Leberecht Maass\" vennero recuperati, nessuno dei 308 del \"Max Schultz\"."}
{"id": "4566635", "revid": "107671056", "url": "https://it.wikipedia.org/wiki?curid=4566635", "title": "Dodge Dynasty", "text": "La Dynasty \u00e8 un'autovettura mid-size prodotta dalla Dodge dal 1988 al 1993. In Canada ed in Messico il modello \u00e8 stato invece commercializzato con il nome di Chrysler Dynasty.\nStoria.\nIl modello era a trazione anteriore e venne offerto solo in versione berlina quattro porte. Nella gamma Dodge, la Dynasty sostitu\u00ec la 600. Introdotta nel 1987 per il model year 1988, la Dynasty era strettamente legata alla Chrysler New Yorker; entrambe le vetture erano infatti costruite sul pianale C del gruppo Chrysler nello stabilimento di Belvidere, nell'Illinois. La New Yorker era comunque collocata, nella gamma del gruppo, sopra la Dynasty.\nI livelli di allestimento erano due, quello base e l'LE. In aggiunta, dal 1992 fu offerto sui modelli dotati di allestimento LE, il pacchetto \"Brougham\", che comprendeva un tettuccio imbottito.\nSebbene abbastanza popolare, lo stile imposto da Lee Iacocca era squadrato e classico, perlomeno rispetto alla linea aerodinamica dei modelli concorrenti come la quinta serie della Ford Taurus.\nIn Canada ed in Messico il modello \u00e8 stato commercializzato come Chrysler Dynasty. Nel secondo paese citato la Dynasty era offerta solo con i motori V6. In Canada il motore a quattro cilindri in linea era invece disponibile, anche se venne ordinato raramente.\nQuando la produzione della Dynsty termin\u00f2 il 28 maggio 1993, lo stabilimento di Belvidere fu riconvertito per l'assemblaggio della Dodge Neon. La Dynasty fu sostituita dalla Stratus e dalla Intrepid.\nCaratteristiche tecniche.\nLa motorizzazione comprendeva un propulsore Chrysler a quattro cilindri in linea da 2,5 L di cilindrata, un V6 Mitsubishi \"6G72\" da 3 L ed un V6 Chrysler \"EGA\" da 3,3 L. Quest'ultimo fu per\u00f2 offerto dopo il 1990. I primi due motori citati erano offerti con cambio automatico \"TorqueFlite\" a tre rapporti (pi\u00f9 precisamente il modello \"A413\" per il quattro cilindri ed l'A670 per il V6 da 3 L), mentre il propulsore da 3,3 L era disponibile solo con cambio automatico a quattro rapporti \"Ultradrive/A604\". Il motore era montato anteriormente.\nTutte le Dynasty furono equipaggiate di airbag lato passeggero dal 1990 al 1993. Nei model year citati era anche montato, anche in questo caso su tutti i modelli, un ABS prodotto dalla Bendix. Il 1993 fu l'unico anno in cui il modello venne dotato di impianto di scarico in acciaio."}
{"id": "4566637", "revid": "126257", "url": "https://it.wikipedia.org/wiki?curid=4566637", "title": "Chrysler Dynasty", "text": ""}
{"id": "4566639", "revid": "287204", "url": "https://it.wikipedia.org/wiki?curid=4566639", "title": "Jean Raoux", "text": "Biografia.\nInizi\u00f2 la sua carriera artistica a Montpellier, dove fu allievo di Jean Ranc o di Antoine Ranc: \u00e8 del 1699 la sua prima opera datata e firmata, mentre nel 1701 dipinse \"Arianna a Naxos\" (Museo di Montpellier). Giunto a Parigi nel 1703, prosegu\u00ec i suoi studi presso la scuola di Bon Boullogne e l'anno seguente vinse il Prix de Rome. Nel 1706 si rec\u00f2 a Roma per studiare presso l'Accademia di Francia, poi fu a Firenze e in seguito a Venezia, dove rimase dal 1707 al 1709 e divenne un protetto di Filippo di Borbone-Vend\u00f4me, che gli commission\u00f2 una serie di quattro dipinti rappresentanti le quattro et\u00e0 della vita. Nel 1709 si trasfer\u00ec a Padova, dove soggiorn\u00f2 fino al 1712 e dipinse per la cattedrale l\"'Annunciazione\" e la \"Visitazione\". Nel 1714 si stabil\u00ec a Parigi, forte della reputazione guadagnata con la decorazione del palazzo Giustiniani Solini a Venezia e con alcuni altri dipinti. Al ritorno di Filippo di Borbone-Vend\u00f4me da Malta e terminati i dipinti relativi alle quattro et\u00e0 della vita, ricevette da questi una pensione di mille lire. L'anno successivo fu accettato e nel 1717 divenne membro dell'Accademia reale di pittura e scultura in qualit\u00e0 di pittore di storia, presentando l'opera \"Pigmalione si innamora della propria statua\". L'artista rimase a Parigi fino alla morte eccetto che nel 1721, quando si rec\u00f2 a Londra, dove decor\u00f2 svariate stanze del \"Tempio\" (Temple) ed esegu\u00ec alcuni ritratti, tra cui quello del cavalier Fontaine, e nel 1723, quando fece ritorno a Montpellier.\nRaoux dipinse principalmente soggetti di genere, in particolare con ambientazione notturna a lume di candele o lampade, soggetti mitologici, cristiano-religiosi, storici, ritratti e temi classici e letterari realizzati con un'atmosfera ironica, alla maniera di Watteau. Dalle sue opere traspaiono reminiscenze di Abraham Bloemaert, Caspar Netscher, Godfried Schalcken e, tramite il suo maestro Bon Boullogne, di Rembrandt. Sub\u00ec la sua influenza Fran\u00e7ois Gu\u00e9rin.\nFurono suoi allievi Etienne Chevalier e Jean Chevalier."}
{"id": "4566642", "revid": "729019", "url": "https://it.wikipedia.org/wiki?curid=4566642", "title": "Bertrand-Fran\u00e7ois Mah\u00e9 de La Bourdonnais", "text": "Biografia.\nMah\u00e9 de La Bourdonnais nacque a Saint-Malo, in Bretagna, ed intraprese la sua carriera sul mare all'et\u00e0 di 10 anni, entrando al servizio nella Compagnia francese delle Indie orientali nel 1718 come tenente. Nel 1724 egli venne promosso capitano e mostr\u00f2 grande coraggio nella presa di Mah\u00e9 presso la Costa del Malabar, nome del villaggio che aggiunse al proprio cognome. Per due anni egli rimase al servizi\u00f2 del vicer\u00e9 portoghese di Goa, ma nel 1735 torn\u00f2 al servizio dei francesi come governatore dell'Isle de France (oggi Mauritius) e dell'\u00cele de Bourbon (R\u00e9union). I suoi primi cinque anni di amministrazione delle isole furono vigorosi e positivi. Una visita in Francia nel 1740 venne interrotta dallo scoppio delle ostilit\u00e0 con la Gran Bretagna e La Bourdonnais venne posto a capo della flotta nelle acque indiane.\nEgli salv\u00f2 Mah\u00e9, recuper\u00f2 il generale Dupleix a Pondicherry, sconfisse Edward Peyton, e nel 1746 prese parte all'Assedio di Madras. Question\u00f2 con Dupleix sulla condotta degli affari in India e la sua rabbia venne incrementata quando fece ritorno all'Isle de France, per scoprire che Dupleix aveva nominato un suo successore come governatore. Egli salp\u00f2 dunque a bordo di una nave olandese per presentare il suo caso a corte, ma venne catturato dagli inglesi che per\u00f2 gli permisero di tornare in Francia. Invece di porre la sua causa contro Dupleix, egli venne arrestato (1748) ed accusato di speculazione e mala amministrazione, imprigionato per due anni alla Bastiglia. Nel 1751 venne processato e scagionato dalle accuse, ma la sua salute venne compromessa sia dall'imprigionamento che dalla perdita delle sue propriet\u00e0. Mor\u00ec a Parigi il 10 novembre 1753, all'et\u00e0 di 54 anni ed il governo francese pass\u00f2 alla vedova una pensione di 2400 lire francesi annue.\nLe memorie di La Bourdonnais vennero pubblicate da suo nipote, il celebrato scacchista conte Louis-Charles Mah\u00e9 de La Bourdonnais (1795\u20131840)."}
{"id": "4566645", "revid": "154893", "url": "https://it.wikipedia.org/wiki?curid=4566645", "title": "Storia del calcio (elemento chimico)", "text": ""}
{"id": "4566646", "revid": "109910540", "url": "https://it.wikipedia.org/wiki?curid=4566646", "title": "Consigliere (mafia)", "text": "Il \"consigliere\" o anche \"consigliori\", nel lessico della mafia, \u00e8 il braccio destro del \"boss\", ovvero colui che aiuta il capofamiglia a decidere cosa fare nelle situazioni pi\u00f9 delicate.\nSolitamente il \"consigliere\" si occupa della contabilit\u00e0 finanziaria dell'organizzazione, e a risolvere le questioni tra il \"boss\" ed i \"capidecina\". Il consigliere \u00e8 il \"numero 3\" della famiglia, dopo il \"boss\" ed il \"viceboss\"."}
{"id": "4566658", "revid": "729019", "url": "https://it.wikipedia.org/wiki?curid=4566658", "title": "Viceboss", "text": "Un viceboss, detto anche sottocapo, in ambito criminale e specialmente mafioso, \u00e8 il sostituto di un capo dell'intera famiglia.\nIl ruolo del vice pu\u00f2 somigliare a quello di un intermediario, che rappresenta tutti i capidecina, ma \u00e8 molto spesso associato anche al comando di un'operazione che non richiede l'intervento diretto del boss. Il vice, in assenza del \"boss\", diviene automaticamente il reggente dell'intera cosca."}
{"id": "4566662", "revid": "729019", "url": "https://it.wikipedia.org/wiki?curid=4566662", "title": "Soldato (mafia)", "text": "Il soldato \u00e8, nell'ambito della mafia, un uomo d'onore regolarmente affiliato che \u00e8 sotto il comando di un capodecina e risponde direttamente ai suoi ordini. Il soldato \u00e8 all'ultimo gradino della famiglia.\nIl soldato si occupa di svolgere le attivit\u00e0 che gli impartisce il suo diretto superiore che possono includere le riscossioni o gli omicidi."}
{"id": "4566663", "revid": "3115", "url": "https://it.wikipedia.org/wiki?curid=4566663", "title": "Ralph Earl", "text": "Biografia.\nNacque l'11 maggio 1751 nella contea di Worcester in Massachusetts da Ralph e Phebe Whittemore Earl, proprietari di una fattoria a Leicester (nell'odierno territorio della cittadina di Paxton). I suoi antenati erano quaccheri emigrati dalla cittadina inglese di Exeter al Rhode Island intorno al 1634.\nNel 1774 si spos\u00f2 con Sarah Gates, sua cugina di secondo grado, la quale gli diede due figli: Phebe e John. Trasferitosi a New Haven cerc\u00f2 di emergere come pittore su commissione dipingendo ritratti, stemmi di famiglia e tutto ci\u00f2 che gli veniva richiesto. Questa sua attivit\u00e0 pittorica gli fece conquistare una discreta fama a livello locale, infatti al momento dello scoppi\u00f2 della rivoluzione americana gli vennero commissionati i ritratti di alcuni patrioti del Connecticut, la situazione fu molto particolare in quanto Earl era considerato un lealista nei confronti della Corona britannica.\nIl padre di Earl si era rifiutato di servire nelle armate di re Giorgio III e si era arruolato come ufficiale nell'esercito continentale, anche Ralph evit\u00f2 il reclutamento britannico, rischiando la prigionia, ma allo stesso tempo si guadagn\u00f2 le antipatie degli insorti rifiutandosi di pagare i tributi a sostegno della causa rivoluzionaria. Nel 1776 venne raggiunto a New Haven dalla moglie ma ben presto fu costretto ad abbandonare il paese a causa delle sue posizioni politiche che gli attirarono l'odio dei seguaci della rivoluzione. Grazie all'aiuto di John Money, uno degli ufficiali attendenti del generale John Burgoyne, riusc\u00ec a raggiungere clandestinamente Newport in Rhode Island da dove si imbarc\u00f2 per l'Inghilterra.\nGiunto a Londra nel 1778 benefici\u00f2 della protezione di John Money il quale si adoper\u00f2 per procurargli un impiego nell'amministrazione pubblica britannica, tuttavia le richieste di lavoro di Earl non vennero soddisfatte e dovette guadagnarsi da vivere dipingendo. Durante il suo soggiorno inglese ritrasse numerosi lealisti che, come lui, erano fuggiti dal territorio americano.\nMoney lo accolse nella sua casa nei pressi di Norwich e gli procur\u00f2 numerose commissioni di ritratti tra la sua cerchia di conoscenti. Durante il soggiorno presso la casa di Money conobbe Ann Whiteside che divenne poi la sua seconda moglie bench\u00e9 il precedente matrimonio non fosse mai stato formalmente annullato. Si trasfer\u00ec poi a Windsor dove si mantenne dipingendo ritratti delle ragazze di famiglia nobile che frequentavano il collegio cittadino.\nNel 1785 ritorn\u00f2 in America, due anni dopo il formale riconoscimento degli Stati Uniti da parte della Gran Bretagna con il trattato di Parigi. Sbarcato a Boston con la sua seconda moglie, dalla quale ebbe altri due figli, si stabil\u00ec a New York dove cerc\u00f2 di avviare un suo studio in cui creare ritratti dell'\u00e9lite cittadina ma ben presto dovette abbandonare questo progetto poich\u00e9 la maggior parte dei suoi committenti appartenevano alla piccola aristocrazia di campagna. La condizione economica di Earl peggior\u00f2 rapidamente tanto che venne anche incarcerato per debiti, per sua fortuna riusc\u00ec ad evitare una lunga detenzione grazie all'intervento di alcuni notabili della citt\u00e0 che animati da spirito religioso divennero suoi committenti nel tentativo di assicurargli un sostegno economico, tra di essi vi fu anche Elizabeth Hamilton, moglie del patriota Alexander Hamilton. Earl fu rilasciato nel gennaio 1788 ed inizi\u00f2 a spostarsi assieme alla moglie e ai figli tra varie citt\u00e0 per ottenere commissioni e realizzare ritratti, inizialmente viaggi\u00f2 tra le citt\u00e0 del Connecticut arrivando progressivamente a lavorare anche in Vermont e Massachusetts.\nNegli ultimi anni inizi\u00f2 ad abusare dell'alcol, la sua salute peggior\u00f2 e si alien\u00f2 la simpatia di molti dei suoi committenti, pass\u00f2 gli ultimi due anni della sua vita nella casa del dottor Samuel Cooley, mor\u00ec il 16 agosto 1801 a Bolton in Connecticut a causa degli effetti nefasti dell'alcolismo. Venne sepolto nel cimitero cittadino, nel 1935 venne eretta dalla Connecticut Antiquary una lapide commemorativa.\nSuo fratello minore James Earl (1761-1796), di dieci anni pi\u00f9 giovane, fu un pittore cos\u00ec come suo figlio di secondo letto, Ralph Eleaser Whiteside Earl, che raccolse l'eredit\u00e0 paterna e divenne a sua volta un ritrattista, durante la sua carriera ritrasse diverse volte il presidente Andrew Jackson, di cui spos\u00f2 una nipote.\nStile.\nDurante il primo periodo della sua carriera artistica Earl risiedeva a New Haven e realizz\u00f2 quasi esclusivamente lavori su commissione dei quali sono sopravvissuti pochissimi esempi, uno dei rari dipinti risalenti a questo periodo \u00e8 il ritratto a figura completa di Roger Sherman realizzato tra il 1775 e il 1776, oggi esposto nella collezione della Yale University Art Gallery. Questo lavoro evidenziava gi\u00e0 alcuni degli aspetti principali dello stile ritrattistico di Earl, in particolare la predilezione per l'effetto chiaroscuro e l'attenzione per i particolari della figura rappresentata. Durante il suo periodo a New Haven incontr\u00f2 il pittore ed incisore Henry Pelham attraverso il quale fece la conoscenza anche di John Singleton Copley restando influenzato dallo stile di entrambi questi artisti. All'epoca della rivoluzione Earl si distinse anche per aver creato alcuni disegni preparatori per delle incisioni di propaganda, in particolare fu l'autore delle immagini relative alla battaglia di Lexington e Concord poi incise e stampate da Amos Doolittle nel 1775.\nIl secondo periodo della sua vita artistica coincise con la permanenza in terra britannica, durante il suo soggiorno inglese perfezion\u00f2 la sua arte pittorica presso lo studio di Benjamin West ed espose alcuni ritratti alle mostre della Royal Academy del 1783 e del 1784. Un altro artista che lo influenz\u00f2 durante questo periodo fu George Romney, secondo gli storici dell'arte Earl svilupp\u00f2 grazie all'influenza di questi due artisti una maggiore capacit\u00e0 figurativa e miglior\u00f2 nel modellare le forme.\nIl suo terzo periodo artistico coincise col rientro sul suolo americano, durante la sua detenzione lo stile pittorico di Earl si svilupp\u00f2 ulteriormente, in particolare l'artista inizi\u00f2 a impiegare grande cura nella realizzazione dello sfondo alle spalle dei soggetti ritratti. In questi anni, oltre alla consueta produzione ritrattistica, dipinse molti paesaggi del Connecticut, questa nuova fonte di ispirazione si riflett\u00e9 anche nella sua produzione figurativa, infatti sempre pi\u00f9 spesso pose la figura principale in primo piano rispetto a dettagliati panorami."}
{"id": "4566668", "revid": "6923", "url": "https://it.wikipedia.org/wiki?curid=4566668", "title": "GT40 FT", "text": ""}
{"id": "4566672", "revid": "729019", "url": "https://it.wikipedia.org/wiki?curid=4566672", "title": "Stringer Lawrence", "text": "Biografia.\nLawrence nacque ad Hereford. Egli pare sia entrato nell'esercito inglese nel 1727 e prest\u00f2 servizio a Gibilterra e nelle Fiandre, prendendo successivamente parte alla Battaglia di Culloden. Nel 1748, col rango di maggiore e la reputazione di un soldato d'esperienza, egli si rec\u00f2 in India per ottenere il comando delle truppe al servizio della Compagnia britannica delle Indie orientali. Lo schema elaborato dal generale francese Dupleix per aumentare l'influenza e le conquiste della Francia nell'India meridionale era ormai agli sgoccioli, e poco dopo il suo arrivo a Fort St David, Stringer Lawrence fu coinvolto negli avvenimenti svolti. Egli riusc\u00ec a battere i francesi a Cuddalore ma venne da questi catturato ad Ariancopang (Ariankuppam) mentre guidava l'avanzata delle sue truppe verso Pondicherry (che venne poi assediata dall'ammiraglio Edward Boscawen), e mantenuta sino alla Pace di Aix-la-Chapelle.\nNel 1749 gli venne ordinato di catturare Devicota. In quest'occasione Robert Clive prest\u00f2 servizio sotto di lui dando cos\u00ec inizio ad una stretta e duratura amicizia tra i due.\nNel 1750 Lawrence fece ritorno in Inghilterra, ma nel 1752 torn\u00f2 ancora in India. Qui egli trov\u00f2 Clive al comando di un contingente che aveva l'intento di prendere Trichinopoly. Come ufficiale maggiore, Lawrence prese il comando per s\u00e9, ma sapientemente permise a Clive di svolgere le proprie azioni senza interferenze, fatti che portarono alla resa di tutte le forze francesi della regione. Nel 1752 pur con forze di numero inferiore egli sconfisse i francesi a Bahur (Behoor) e nel 1753 riprese nuovamente Trichinopoly. Per i successivi diciassette mesi egli combatt\u00e9 una serie di azioni militari in difesa della cittadina, programmando infine tre mesi di armistizio, che venne poi convertito in un vero e proprio trattato.\nNel 1757 condusse delle operazioni contro Wandiwash, e nel 1758-59 ottenne il comando di Fort St George durante l'assedio operato dai francesi di Lally. Nel 1759 il declinare progressivo della sua salute lo costrinse a tornare in Inghilterra. Egli riassunse quindi la sua posizione di comando nel 1761 come maggiore generale e comandante in capo delle forze militari britanniche in India. Clive lo assistette in questo periodo passandogli una pensione annua di 500 sterline per le sue spese. Nel 1765 presiedette un tavolo di discussioni incaricato di riorganizzare l'esercito di Madras e l'anno successivo si ritir\u00f2 dalla carriera militare. Mor\u00ec a Londra nel 1775 e la Compagnia britannica delle Indie orientali fece erigere nell'Abbazia di Westminster un monumento in suo onore. Una sua statua, vestita in abiti romani, si trova ancora oggi di fronte al Foreign and Commonwealth Office."}
{"id": "4566676", "revid": "547034", "url": "https://it.wikipedia.org/wiki?curid=4566676", "title": "Nothing but the Beat Ultimate", "text": "Nothing but the Beat Ultimate \u00e8 la versione finale dei dischi Nothing but the Beat e il suo omonimo con l'aggiunta del 2.0.\nTutti i dischi sopra citati sono stati prodotti dal famoso DJ David Guetta (momentaneamente presente al settimo posto della lista di Dj top 100). Ultimate non \u00e8 altro che l'unione dei due ultimi dischi di Guetta, in esso sono presenti le seguenti tracce suddivise in due dischi."}
{"id": "4566678", "revid": "1543377", "url": "https://it.wikipedia.org/wiki?curid=4566678", "title": "Chiesa dell'Aracoeli", "text": "La chiesa dell'Aracoeli (spesso chiamata anche Santa Maria in o di Aracoeli) \u00e8 situata in via Aluntina a San Marco d'Alunzio, piccolo comune siciliano in provincia di Messina e nella diocesi di Patti che conserva ben 22 chiese.\nStoria.\nEdificata sulle rovine di un tempio pagano intorno al XII secolo, dopo la conquista normanna, per volont\u00e0 di un giudeo convertito al cattolicesimo, la chiesa, con il nome di Santa Maria di Viseli, fu destinata alla comunit\u00e0 greca del paese, a lungo coesistente con quella latina e nei cui confronti svilupp\u00f2 un tenace senso di indipendenza e di rivalit\u00e0.\nDi piccole dimensioni all'epoca della fondazione, l'edificio religioso venne ristrutturato e ingrandito nel 1494 e quindi riconsacrato nello stesso anno dal vescovo di Calcedonia Pietro de Calus. L'attuale configurazione si deve per\u00f2 a un altro intervento radicale, attuato nel 1630 dal procuratore Presti Vincenzo Librizzi, \u00abche ne fu querendato per aver fatto disporre le colonne assai sottili\u00bb, e completato nel 1720 dall'allora procuratore don Antonino Greco nella zona absidale e del transetto.\nDescrizione.\nEsterno.\nSia pure in assenza di testimonianze documentali, le linee architettoniche denunciano chiaramente l'ispirazione rinascimentale del primo rifacimento e le evidenti integrazioni secentesche e settecentesche del secondo, che hanno variamente condizionato l'aspetto complessivo della facciata in cui il vivace ritmo ascensionale suggerito dalle decorazioni barocche (in particolare dal suo imponente portale) \u00e8 frenato e quasi schiacciato dalla lunga e pesante cornice marcapiano che ne corona l'intera fronte coprendo i salienti delle navate laterali, riducendo la spinta verso l'alto del vertice centrale di copertura ed evidenziando l'alterazione stilistica intervenuta.\nPreso a s\u00e9, risulta invece armonico e superbo il movimentato insieme del portale, realizzato con marmo del luogo dagli abili lapicidi aluntini particolarmente attivi in epoca barocca: le due colonne scanalate che lo delimitano poggiano su slanciati piedistalli con simboli mariani e terminano con capitelli floreali di stile corinzio sormontati da due teste di putti che, a mo' di embrionali telamoni, sorreggono un frontone spezzato a volute con al centro l'effigie della Madonna.\nAnche i due ingressi minori delle navate laterali sono conclusi da pi\u00f9 modesti frontoni spezzati da finestre rettangolari ma, ancora una volta, denunciano qualche scompenso fra la regolarit\u00e0 delle linee classiche e l'esuberanza decorativista dei secoli successivi; qui, tuttavia, la sottolineatura dei tratti orizzontali \u00e8 bilanciata dalla loro brevit\u00e0 e dai numerosi elementi verticali di cornici e paraste che puntano a gradevoli effetti di chiaroscuro.\nIl campanile, robusto ma senza eccessi, domina l'ampio piazzale antistante la chiesa, chiudendone il prospetto sul lato sinistro con la sua posizione prominente. Eretto nel 1594, appare confacente per aspetto e forme al linguaggio stilistico della facciata.\nInterno.\nL'attuale struttura della chiesa, di impianto basilicale, \u00e8 a croce latina, con tre navate divise da colonne tuscaniche in marmo rosso di produzione locale poggianti su alti plinti, \"cappellette\" laterali poco pi\u00f9 che accennate dalle modanature ad arco delle campate, pavimentazione in marmo rosso aluntino e copertura con volte a crociera (navate laterali) e a botte (navata centrale).\nLa prima campata a sinistra \u00e8 riservata alla porta d'accesso al campanile; la seconda contiene la statua lignea di \"Santa Lucia\"; la terza una tela dedicata ai \"Santi Biagio e Caterina\" e la quarta quella dei \"Santi Filippo e Giacomo\". Al termine della navata, il transetto sinistro ospita la cappella del Santissimo Sacramento con un tabernacolo in legno dorato eseguito nel 1704 da don Corrado Oddo. Il presbiterio, che contiene un prezioso coro ligneo, \u00e8 sormontato da un cupolone ottagonale a padiglione; sullo sfondo dell'abside campeggia la tela raffigurante la \"Madonna Assunta\" e anche il moderno altar maggiore in marmo, realizzato nel 2011 con intarsi cromatici, \u00e8 dedicato all'Assunta.\nNel transetto destro la \"Cappella del Santissimo Crocifisso\" custodisce dietro una cancellata di ferro - circondato ai quattro angoli dal candore delle statue in gesso raffiguranti \"San Giovanni Evangelista\", la \"Vergine Maria\", \"Maria Maddalena\" e la \"Veronica\", di putti, angeli e stucchi ornamentali di scuola serpottiana e, nella nicchia, dai marmi policromi della decorazione barocca - un miracoloso \"Crocifisso\" ligneo (di gusto spagnoleggiante, l'opera \u00e8 generalmente attribuita a mastro Scipione Li Volsi, scultore secentesco di Tusa, e talvolta al coevo frate francescano Umile da Petralia), con ai piedi un quadro della \"Vergine dei Sette Dolori\". La sua celebre processione di mezzogiorno, istituita ufficialmente nel 1612 ma con tracce risalenti al XV secolo, viene riproposta ogni anno secondo il rituale tradizionale. Essa prevede la partecipazione di 33 penitenti (quanti gli anni di Cristo) chiamati \"babbaluti\", che indossano un cappuccio e un saio blu e ai piedi portano solo i pesanti \"piruna\", calze di lana di pecora o di cotone lavorate a mano; loro compito \u00e8 sorreggere il fercolo di legno per il trasporto del Crocefisso lungo le strade del paese. La processione si svolge durante la Quaresima, solitamente l'ultimo venerd\u00ec di marzo.\nIl transetto destro \u00e8 concluso dall'altare in marmo, con statua in legno zecchinato, di \"San Michele Arcangelo\". Da qui, una ripida scala di dodici gradini in marmo rosso aluntino conduce in un piccolo putridarium ipogeo voltato a botte, ricavato nel 1722 come cripta sepolcrale dalla famiglia Greco che deteneva allora il patronato sulla cappella soprastante. All'interno, disposte lungo tre pareti, vi sono otto nicchie, di cui sei munite di sedile con foro centrale per la scolatura dei cadaveri e collegate a una sorta di canalizzazione per la raccolta dei liquami cadaverici e il loro spurgo all'esterno dell'edificio. Sull'ultima parete, sotto l'unica finestra che d\u00e0 luce all'ambiente e una delle due mensole per l'esposizione dei teschi, si trova l'ossario per la raccolta dei resti scheletrici dopo la scolatura.\nLa quinta campata a destra ospita una tela dedicata alla \"Santissima Trinit\u00e0\"; la quarta un artistico altare in marmo rosso locale, in stile tuscanico, con la settecentesca statua lignea della \"Madonna Assunta\"; nella terza campata si apre la cosiddetta porta \"fausa\" (\"falsa\", e quindi anche \"secondaria\"), riservata all'ingresso dei trentatr\u00e9 \"babbaluti\" incappucciati; nella seconda si conserva un dipinto raffigurante \"Sant'Antonio\"; nella prima si trova il fonte battesimale in marmo, sormontato da una cupola scolpita in legno."}
{"id": "4566679", "revid": "767487", "url": "https://it.wikipedia.org/wiki?curid=4566679", "title": "The Cat's Paw (film 1912)", "text": "The Cat's Paw \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 25 dicembre 1912."}
{"id": "4566687", "revid": "1866835", "url": "https://it.wikipedia.org/wiki?curid=4566687", "title": "Ricardo (Ultimate Muscle)", "text": "Ricardo \u00e8 un personaggio del manga e anime \"Ultimate Muscle\" ed \u00e8 l'ultimo membro della DMP. Soprannominato \"Lord of Darkness\" (Signore dell'oscurit\u00e0) \u00e8 considerato il pi\u00f9 grande cattivo della serie, oltre che uno dei pi\u00f9 letali e pericolosi membri della DMP.\nStoria.\nUltimate Muscle.\nRicardo \u00e8 brasiliano. Molto prima dell'invasione dei DMP i genitori lo affidano al maestro Pashango, il quale lo allener\u00e0 e gli insegner\u00e0 tutti i suoi segreti e tutte le sue mosse migliori, fra cui tutte quelle della Muscle League. Quando Ricardo viene a sapere della distruzione del covo della DMP, capisce le sue origini e di essere l'ultimo sopravvissuto dei dMp quindi ne diventa il capo, oltre che il pi\u00f9 forte.\nDopo che il suo maestro Pashango scopre la sua origine e le sue maligne intenzioni, cos\u00ec tenta di fermarlo ma Ricardo lo uccide con la sua mossa Schiaccianoci brasiliano. Dopo questo, Ricardo si iscrive al torneo Chojin ed affronta prima il gigante Sly-Skraper, che distrugge con enorme facilit\u00e0. Successivamente affronta Jeager rivelando a tutti di essere un membro della DMP. Riesce anche stavolta ad aggiudicarsi la vittoria, tuttavia per\u00f2 in modo brutale dato che l'allenatore di Jeager getta la spugna proprio quando capisce che il suo allievo \u00e8 spacciato, ma Ricardo prosegue il suo spaccatesta brasiliano.\nNella prima semifinale affronta poi Kid Muscle, riuscendo a metterlo in gravi condizioni, sbattendolo pi\u00f9 volte al tappeto e il pubblico lo dar\u00e0 molte volte per spacciato. All'ultimo momento per\u00f2 Kid grazie all'aiuto di Jeager riesce a riprendersi e a vincere l'incontro, sconfiggendo il brasiliano con la sua Muscle Millennium.\nCaratteristiche.\nNella sua veste di Muscle League Ricardo indossa un grande casco protettivo e altre attrezzature varie, come degli stivali viola adatti al wrestling. In veste di DMP invece Ricardo \u00e8 tutto azzurro, simile a un mostro marino, ad esempio un piranha, indossa un cappuccio bianco sul quale \u00e8 posato un corno a cui \u00e8 attaccata una catena che collega un enorme bracciale appuntito, che lui porta sul braccio sinistro, chiamata anello chiodato.\n\u00c8 considerato uno dei cattivi pi\u00f9 forti dell'intera serie; infatti nel primo turno del torneo Chojin riesce a distruggere Sly-Skraper un grattacielo umano di enormi dimensioni. Inoltre molte delle sue mosse come la presa a triangolo sono talmente potenti da poter massacrare tutte le ossa dell'avversario. Dispone nel suo arsenale di mosse talmente forti quanto brutali. Molti attacchi come la Zuffara o lo Spaccatesta brasiliano invece potrebbero provocare gravissimi danni irreversibili al nemico, perch\u00e9 sarebbero in grado di rompere praticamente l'intero corpo. Questo fa di lui uno dei membri pi\u00f9 pericolosi della DMP, anche per l'omicidio del suo maestro in passato. Ricardo, grazie agli insegnamenti del maestro Pashango, \u00e8 in grado di padroneggiare qualsiasi mossa della Muscle League e della DMP. Ad eccezione di Kid Muscle, nessuno sarebbe in grado di batterlo proprio per questa particolarit\u00e0.\nInoltre non ama chiudere presto i suoi incontri, ma preferisce torturare i suoi avversari; nel primo incontro ad esempio spezza un braccio a Sly-Skraper prima di finirlo, mentre nel secondo colpisce Jeager con una serie di potentissimi colpi al volto, e nell'incontro con Kid scaraventa spesso quest'ultimo sull'Electrolix, un enorme X elettrica."}
{"id": "4566688", "revid": "1543377", "url": "https://it.wikipedia.org/wiki?curid=4566688", "title": "Gelosia (architettura)", "text": "Gelosia, in architettura, si intende un elemento divisore verticale, un tipo di persiana molto esteso, simile ad un paravento e un fragisole.\nCaratteristica nell'architettura araba, serve ad ombreggiare (come una parete verticale) lasciando comunque inalterata la circolazione naturale di aria.\nuna tradizionale finestra marocchina. "}
{"id": "4566694", "revid": "767487", "url": "https://it.wikipedia.org/wiki?curid=4566694", "title": "Widow Jenkins' Admirers", "text": "Widow Jenkins' Admirers \u00e8 un cortometraggio muto del 1912 scritto, diretto e prodotto da Gilbert M. 'Broncho Billy' Anderson, che ha come interprete principale Augustus Carney, popolare attore del cinema muto, conosciuto soprattutto nella serie che ha come protagonista il personaggio di Alkali Ike.\nProduzione.\nIl film fu prodotto dalla Essanay Film Manufacturing Company. Venne girato in California, a San Rafael.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 23 gennaio 1912."}
{"id": "4566697", "revid": "37401", "url": "https://it.wikipedia.org/wiki?curid=4566697", "title": "Chiesa Madre (Licata)", "text": ""}
{"id": "4566701", "revid": "260676", "url": "https://it.wikipedia.org/wiki?curid=4566701", "title": "Voltorre", "text": "Voltorre \u00e8 una frazione geografica del comune italiano di Gavirate posta in riva al lago di Varese a sudest del centro abitato, in direzione oraria verso Oltrona al Lago.\nStoria.\nFu un antico comune del Milanese. Qui sorse l'omonimo chiostro, riconosciuto monumento nazionale nel 1911. Ha origini medievali, che risalgono al 1100-1150.\nRegistrato agli atti del 1751 come un borgo di 160 abitanti, nel 1786 Voltorre entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 274 abitanti. Nel 1809 si registr\u00f2 la prima esperienza di unione con Gavirate, allorquando un regio decreto di Napoleone soppresse la municipalit\u00e0. Il Comune di Voltorre fu per\u00f2 ripristinato con il ritorno degli austriaci, e nel 1853 l'abitato risult\u00f2 essere popolato da 413 anime, salite a 455 nel 1871. Dopo una leggera crescita demografica nella seconda met\u00e0 del XIX secolo \"Voltore\", come era stato ridenominato, si stabilizz\u00f2 su poco pi\u00f9 di 600 residenti. Fu quindi il fascismo a decidere nel 1927 di riproporre l'antico modello napoleonico, e stabilire la definitiva annessione a Gavirate."}
{"id": "4566703", "revid": "767487", "url": "https://it.wikipedia.org/wiki?curid=4566703", "title": "Dad's Watch", "text": "Dad's Watch \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 18 gennaio 1912."}
{"id": "4566704", "revid": "767487", "url": "https://it.wikipedia.org/wiki?curid=4566704", "title": "Ascoli Calcio 1898 1997-1998", "text": "Questa voce raccoglie le informazioni riguardanti l'Ascoli Calcio 1898 nelle competizioni ufficiali della stagione 1997-1998.\nOrganigramma societario.\nArea direttiva\nArea tecnica\nArea sanitaria"}
{"id": "4566706", "revid": "1444886", "url": "https://it.wikipedia.org/wiki?curid=4566706", "title": "Amplificatore multistadio", "text": "Un amplificatore multistadio \u00e8 un sistema di amplificazione a pi\u00f9 stadi. Tali stadi sono disposti \"a cascata\", ovvero, l'uscita di un blocco equivale all'ingresso del blocco successivo.\nGuadagno.\nIl guadagno di tensione totale si calcola facendo il prodotto dei guadagni di tensione dei singoli blocchi:\ndove formula_2 e formula_3 sono rispettivamente la tensione in ingresso e in uscita del k-esimo blocco. E' da notare che il guadagno del blocco k formula_4 dipende dall'impedenza di ingresso del blocco successivo formula_5 (formula_6 per il blocco n)."}
{"id": "4566710", "revid": "486946", "url": "https://it.wikipedia.org/wiki?curid=4566710", "title": "Florencia Fazzarino Santillian", "text": ""}
{"id": "4566721", "revid": "767487", "url": "https://it.wikipedia.org/wiki?curid=4566721", "title": "The Oath of His Office", "text": "The Oath of His Office \u00e8 un cortometraggio muto del 1912 diretto e interpretato da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato in California, a San Rafael.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 27 gennaio 1912."}
{"id": "4566725", "revid": "713168", "url": "https://it.wikipedia.org/wiki?curid=4566725", "title": "Olginasio", "text": "Olginasio \u00e8 una frazione geografica del comune italiano di Besozzo posta ad est del centro abitato, verso Bardello.\nCompreso nel grande anfiteatro morenico, che dal Verbano arriva fino al lago di Varese, Olginasio si trova nella conca con la medesima denominazione, lungo la strada di collegamento tra Bardello e Besozzo.\nIl nucleo storico \u00e8 composto da edifici ad origine rurale collocati lungo il tracciato viario principale a lungo alcuni percorsi secondari cha da esso si dipartono, trovando il suo principale riferimento nella chiesa di S. Brizio con il sagrato. Il territorio della frazione comprende vaste aree a prato, aree coltivate e bosco.\nStoria.\nFu un antico comune del Milanese.\nL'area di Olginasio era frequentata almeno dall'epoca romana imperiale, trovandosi lungo l'importante percorso che collegava la romana Stationa (Angera) sul Verbano con il Seprio, passando per Brebbia.\nIl Liber Notitiae Sanctorum Mediolani', repertorio di chiese ed altari della diocesi di Milano redatto alla fine del XIII sec. da Goffredo Da Bussero, menziona un altare ad Olginasio (\"Olcenaxia\"), all'interno della pieve di Brebbia con il titolo di Sant'Antonino.\nNel 1346 la localit\u00e0, nella forma \"Olzinasio\", compare negli Statuti delle strade e delle acque del contado di Milano.\nLa localit\u00e0 era quindi nota, stabilmente insediata e dotata di un luogo di culto. La primitiva cappella si trovava con ogni probabilit\u00e0 sul sito della chiesa attuale, e sarebbe stata ampliata una prima volta nel XVI sec. e riedificata nel XIX.\nIl campanile in pietra visibile sul lato nord dell'edificio attuale, che lo ingloba parzialmente, rappresenta una notevole testimonianza medievale (seppure alterato sulla sommit\u00e0).\nLa torre campanaria, essendo situata lungo lo storico percorso citato, potrebbe aver avuto in origine anche la funzione di permettere il controllo visivo della strada e del territorio, dominando la piana Gavirate - Besozzo.\nLa localit\u00e0 aveva nel medioevo un legame con la vicina Brebbia e le sue vicende storiche, essendo inclusa nella sua pieve. La presenza a Brebbia del castello degli arcivescovi di Milano condizion\u00f2 anche economicamente la vita dei paesi limitrofi, inclusi nel relativo feudo, che pass\u00f2 al potente casato Besozzi dal 1412.\nGli avvicendamenti al potere nei secoli portavano poche variazioni alla vita degli abitanti, che vivevano di attivit\u00e0 agricole: la propriet\u00e0 della terra si concentrava in pochi possidenti, nobili od ecclesiastici, ed ai contadini o \"massari\" erano affittati case e terreni da coltivare, con resa solitamente modesta.\nCome rilevato dal catasto cosiddetto di Maria Teresa, nel XVIII sec. ad Olginasio si coltivavano prevalentemente seminativi semplici, seminativi con viti o con \"moroni\" (alberi di gelso, essenziali per l'allevamento dei bachi da seta); vi erano anche aree a prato, a pascolo ed a bosco. Tra i maggiori proprietari di beni vi erano il capitolo di Besozzo, il conte Giovanni Marliani, il Seminario maggiore di Milano, alcuni Besozzi.\nNel 1751, l'inchiesta governativa austriaca rileva che Olginasio, piccolo borgo di 170 abitanti, era infeudata al conte Giulio Visconti Borromeo Arese, cui si doveva ogni anno una somma in denaro.\nNel 1858 gli abitanti risultavano circa 450.\nTra la fine del XIX sec. e l'inizio del XX la carica di sindaco della piccola comunit\u00e0 fu ricoperta per pi\u00f9 decenni dall'ingegnere Giuseppe Rebuschini, benefattore e figura fondamentale per Olginasio: proprietario di molti beni nel luogo, ne don\u00f2 una parte alla comunit\u00e0, tra cui si ricordano uno stabile per ospitare la scuola e gli uffici comunali, ed il terreno su cui gli abitanti avevano potuto costruire con grandi sacrifici la casa parrocchiale, necessaria per ospitare un sacerdote residente e costituire una parrocchia autonoma.\nLa chiesa di S.Brizio era, da secoli, annessa alla parrocchia di S.Stefano di Bardello, che infatti risultava titolare di beni in Olginasio fino al XIX sec. Grazie alla volont\u00e0 ed ai sacrifici degli abitanti, che avevano costruito la casa parrocchiale e rinnovato la chiesa, tra il 1894 ed il 1907 fu costituita la parrocchia autonoma di S.Brizio.\nIn epoca fascista, nel 1927, Olginasio ed i vicini comuni di Cardana e Bogno furono annessi a Besozzo.\nInfrastrutture e trasporti.\nFra il 1914 e il 1940 Olginasio ospit\u00f2 una fermata della tranvia Varese-Angera, gestita dalla Societ\u00e0 Anonima Tramvie Orientali del Verbano (SATOV)."}
{"id": "4566728", "revid": "767487", "url": "https://it.wikipedia.org/wiki?curid=4566728", "title": "Broncho Billy and the Schoolmistress", "text": "Broncho Billy and the Schoolmistress \u00e8 un cortometraggio muto del 1912 diretto da Gilbert M. 'Broncho Billy' Anderson\nProduzione.\nIl film fu prodotto dalla Essanay Film Manufacturing Company. Venne girato a San Rafael.\nDistribuzione.\nDistribuito dalla General Film Company, il film usc\u00ec nelle sale cinematografiche statunitensi il 3 febbraio 1912."}
{"id": "4566729", "revid": "115444985", "url": "https://it.wikipedia.org/wiki?curid=4566729", "title": "Dynamic Trunking Protocol", "text": "Il Dynamic Trunking Protocol \u00e8 un protocollo proprietario di trunking, sviluppato dalla Cisco Systems.\n\u00c8 utilizzato per la negoziazione dinamica di collegamenti in trunk (che trasportano pi\u00f9 VLAN), generalmente tra due switch.\nPu\u00f2 essere configurato in 5 diverse modalit\u00e0: Desirable, Auto, On, Off, Nonegotiate.\nLa modalit\u00e0 Desirable forma un trunk qualunque sia la modalit\u00e0 configurata all'altro capo della connessione.\nLa modalit\u00e0 Auto forma un trunk se all'altro capo sono configurate le modalit\u00e0 Desirable oppure On.\nLa modalit\u00e0 On \u00e8 in genere utilizzata se all'altro capo si ha un apparato di un altro produttore e forza la creazione di un trunk.\nLa modalit\u00e0 Off forza il collegamento a non diventare un trunk.\nLa modalit\u00e0 Nonegotiate disabilita l'invio di frame DTP."}
{"id": "4566732", "revid": "72396", "url": "https://it.wikipedia.org/wiki?curid=4566732", "title": "Switched Port Analyzer", "text": "Switched Port Analyzer (SPAN) \u00e8 una tecnologia informatica sviluppata da Cisco Systems ed utilizzata per monitorare il traffico in entrata, in uscita o in entrambe le direzioni su porte di apparati di rete come switch e router alle quali non si \u00e8 direttamente connessi. Lo scopo principale della tecnologia SPAN prevede che le porte o le VLAN alle quali \u00e8 applicata replicano il traffico sulla porta alla quale \u00e8 connesso un host dotato di software come sniffer o protocol analyzers in grado di interpretare la tipologia di traffico.\nUna variante leggermente pi\u00f9 complessa e la RSPAN (Remote SPAN), che offre la possibilit\u00e0 di monitoraggio di apparati remoti. Il traffico monitorato viene convogliato in una VLAN (remote VLAN) appositamente dedicata ed inoltrato su una reflector port, in genere una porta configurata in trunk in cui \u00e8 permessa anche la remote VLAN."}
{"id": "4566733", "revid": "37401", "url": "https://it.wikipedia.org/wiki?curid=4566733", "title": "Bernardo Castro", "text": ""}
{"id": "4566734", "revid": "380654", "url": "https://it.wikipedia.org/wiki?curid=4566734", "title": "Fletch, un colpo da prima pagina", "text": ""}
{"id": "4566735", "revid": "767487", "url": "https://it.wikipedia.org/wiki?curid=4566735", "title": "There's Many a Slip (film 1912 Essanay)", "text": "There's Many a Slip \u00e8 un cortometraggio muto del 1912. Il nome del regista non viene riportato nei credit del film, una commedia prodotta dalla Essanay Film Manufacturing Company.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 15 febbraio 1912."}
{"id": "4566752", "revid": "28592", "url": "https://it.wikipedia.org/wiki?curid=4566752", "title": "Risveglio Nazionale Estone", "text": ""}
{"id": "4566756", "revid": "256896", "url": "https://it.wikipedia.org/wiki?curid=4566756", "title": "Istituto Fascista di Cultura", "text": ""}
{"id": "4566757", "revid": "256896", "url": "https://it.wikipedia.org/wiki?curid=4566757", "title": "Association des Guides et Scouts d'Europe", "text": ""}
{"id": "4566758", "revid": "38120", "url": "https://it.wikipedia.org/wiki?curid=4566758", "title": "Associazione Giovani Esploratori Sardi", "text": ""}
{"id": "4566760", "revid": "256896", "url": "https://it.wikipedia.org/wiki?curid=4566760", "title": "Federazione Italiana dello Scautismo", "text": ""}
{"id": "4566762", "revid": "256896", "url": "https://it.wikipedia.org/wiki?curid=4566762", "title": "Federazione Italiana Guide Esploratrici", "text": ""}
{"id": "4566773", "revid": "124123", "url": "https://it.wikipedia.org/wiki?curid=4566773", "title": "Abu l-'Abbas 'Abd Allah ibn Ibrahim", "text": "Nel corso del suo breve governo fronteggi\u00f2 l'ostilit\u00e0 crescente degli ismailiti Fatimidi ma cadde assassinato neppure un anno dopo la sua ascesa al potere a causa di un complotto ordito ai suoi danni dal figlio Ab\u016b Mu\u1e0dar Ziy\u0101dat All\u0101h III, che gli succedette dal 903 al 909."}
{"id": "4566774", "revid": "1728", "url": "https://it.wikipedia.org/wiki?curid=4566774", "title": "Monetazione di Ancona", "text": ""}
{"id": "4566775", "revid": "287204", "url": "https://it.wikipedia.org/wiki?curid=4566775", "title": "Talonflame", "text": ""}
{"id": "4566776", "revid": "287204", "url": "https://it.wikipedia.org/wiki?curid=4566776", "title": "Clauncher", "text": ""}
{"id": "4566777", "revid": "287204", "url": "https://it.wikipedia.org/wiki?curid=4566777", "title": "Skrelp", "text": ""}
{"id": "4566778", "revid": "1728", "url": "https://it.wikipedia.org/wiki?curid=4566778", "title": "Monetazione di Asculum", "text": ""}
{"id": "4566779", "revid": "1728", "url": "https://it.wikipedia.org/wiki?curid=4566779", "title": "Monetazione di Firmum", "text": ""}
{"id": "4566780", "revid": "80339", "url": "https://it.wikipedia.org/wiki?curid=4566780", "title": "William Diller Matthew", "text": "Biografia.\nNato a Saint John, figlio del botanico e geologo George Frederick Matthew e di Katherine Diller Matthew, ha ereditato dal padre la passione per la geologia e la paleontologia. Laureatosi presso l'Universit\u00e0 di Nuovo Brunswick, nel 1889 consegu\u00ec il Ph.D. alla Columbia University nel 1894.\nFu poi il curatore dell'American Museum of Natural History a New York dalla met\u00e0 degli anni 1890 al 1927; e poi ancora direttore dell'University of California Museum of Paleontology dal 1927 al 1930.\nMatthew \u00e8 noto soprattutto per i suoi studi su fossili di mammiferi, nonostante abbia pubblicato anche alcuni documenti di mineralogia, di petrologia, uno di botanica, uno sui trilobiti, ed abbia inoltre descritto il \"Tetraceratops insignis\", che pi\u00f9 tardi venne suggerito essere il pi\u00f9 antico Therapsida, e il \"Palaearctonyx meadi\"."}
{"id": "4566781", "revid": "916580", "url": "https://it.wikipedia.org/wiki?curid=4566781", "title": "Alfabeto samaritano", "text": "L'alfabeto samaritano \u00e8 quello usato dai samaritani dell'epoca biblica per scrivere testi delle lingue ebraica, aramaica-samaritana e araba. Catalogato come alfabeto, di fatto si tratta di disegni grafici \"abjad\", secondo l'espressione internazionale indicante l'alfabeto puramente consonantico come, ad esempio, quelli delle lingue ebraica, aramaica ed altre della famiglia semitica.\nL'alfabeto samaritano si estende per 22 grafemi che, come detto, segna soltanto il suono consonantico mentre il parlante vi aggiunge quello vocalico. Inoltre questi segni, come nell'ebraico, servono anche come segni numerici.\nL'alfabeto samaritano \u00e8 una variante dell'alfabeto paleo-ebraico, a sua volta derivato dall'alfabeto fenicio. Un primo alfabeto della lingua ebrea fu abbandonato all'inizio del quinto secolo avanti Cristo e sostituito da quello che ora si legge negli antichi testi e usato per la lingua dei samaritani. Ora, sebbene alquanto variato nei secoli, questo alfabeto permette di risalire al primitivo alfabeto ebraico, quello usato nei primi testi biblici."}
{"id": "4566782", "revid": "1431409", "url": "https://it.wikipedia.org/wiki?curid=4566782", "title": "Herolind Shala", "text": "Biografia.\nNato e cresciuto a Porsgrunn in Norvegia, ma \u00e8 di origini albanesi.\nCarriera.\nClub.\nConsiderato uno dei principali talenti recenti prodotti dal calcio albanese, Shala ha cominciato la carriera con la maglia del Tollnes. In seguito, \u00e8 stato ingaggiato dal Notodden. Il 16 agosto 2009, ha debuttato nella 1. Divisjon con la maglia di quest'ultima squadra: \u00e8 subentrato a Trond Viggo Toresen nella sconfitta casalinga per 2-3 contro il L\u00f8v-Ham. A fine stagione, la squadra \u00e8 retrocessa nella 2. Divisjon, ma Shala \u00e8 rimasto nell'organico anche per il successivo anno e mezzo.\nIl 9 agosto 2011, l'Odd ha annunciato sul proprio sito ufficiale l'ingaggio di Shala. Il giocatore scelse la maglia numero 18. Esord\u00ec nell'Eliteserien il 19 agosto successivo, sostituendo Simen Brenne nella vittoria per 4-2 contro il Viking. Il 24 agosto 2012 arriv\u00f2 la prima rete nella massima divisione norvegese, che sanc\u00ec il successo per 1-0 sul Brann. Dopo aver contribuito alla conquista del terzo posto nel campionato norvegese con la conseguente qualificazione dell'Odd alla Europa League per la stagione 2014/15, Shala ha rifiutato le proposte di rinnovo contrattuale. Messo fuori squadra nell'ultimo mese, si \u00e8 svincolato al termine del campionato 2014, il 31 dicembre 2014.\nL'11 gennaio 2015 ha firmato ufficialmente un contratto con lo Sparta Praga, valido per i successivi tre anni e mezzo: ha scelto la maglia numero 10. Ha esordito il 23 febbraio, schierato titolare nella vittoria per 4-1 sul P\u0159\u00edbram. Fino al termine della stagione, ha totalizzato 4 presenze tra campionato e coppa.\nIl 24 luglio 2015 \u00e8 passato allo Slovan Liberec con la formula del prestito. Ha esordito in squadra il 2 agosto, schierato titolare nel pareggio per 2-2 sul campo dello Slavia Praga. Il 20 settembre, in occasione del successo per 3-0 sul P\u0159\u00edbram, ha segnato la prima rete nella massima divisione ceca. Ha chiuso la stagione con 24 presenze e 6 reti in campionato, attraverso cui ha contribuito al 3\u00ba posto finale della sua squadra. Ha poi fatto ritorno allo Sparta Praga per fine prestito.\nIl 17 agosto 2016 \u00e8 passato in prestito ai turchi del Kas\u0131mpa\u015fa, squadra militante in S\u00fcper Lig, la massima serie del campionato turco. Il 20 agosto ha effettuato il proprio esordio, subentrando a Veysel Sar\u0131 nella sconfitta per 2-0 arrivata in casa al Trabzonspor. Il 27 agosto 2016 ha trovato la prima rete, nel pareggio per 1-1 contro l'Adanaspor. Ha chiuso la stagione con 17 presenze e 3 reti, tra campionato e coppa.\nIl 30 agosto 2017, i danesi del Lyngby hanno reso noto l'ingaggio di Shala a titolo definitivo, col calciatore che si \u00e8 legato al nuovo club per due anni e mezzo. Ha esordito in Superligaen il 19 novembre successivo, sostituendo Martin \u00d8rnskov nella sconfitta per 1-3 contro il Randers. Il 18 marzo ha trovato il primo gol, nel pareggio interno per 1-1 contro l'Horsens. A fine stagione, il Lyngby \u00e8 retrocesso in 1. Division.\nIl 4 agosto 2018, Shala ha fatto ritorno in Norvegia per giocare nello Start, a cui si \u00e8 legato fino al termine della stagione. \u00c8 tornato a calcare i campi dell'Eliteserien in data 6 agosto, subentrando a Tobias Christensen nella sconfitta per 4-1 patita sul campo del Brann. Il 2 settembre ha trovato il primo gol in campionato, nel pareggio per 1-1 arrivato in casa del Kristiansund. Ha chiuso la stagione a quota 16 presenze tra campionato e coppa, con 4 reti all'attivo; lo Start \u00e8 invece retrocesso in 1. divisjon.\nLibero da vincoli contrattuali, in data 11 febbraio 2019 ha firmato un accordo biennale con il V\u00e5lerenga.\nIl 5 marzo 2021 ha siglato un accordo annuale con lo Stab\u00e6k.\nNazionale.\nShala ha rappresentato la Nazionale Under-17 e Under-20 norvegese. A maggio 2013 \u00e8 stato convocato dalla Selezione Under-21 e al contempo dai pari et\u00e0 albanesi: Shala ha scelto di rappresentare questi ultimi. L'11 giugno 2013 \u00e8 stato cos\u00ec schierato in campo nella sconfitta per 4-1 contro la Bosnia-Erzegovina, sfida valida per le qualificazioni al campionato europeo di categoria del 2015.\n\u00c8 stato successivamente convocato dal commissario tecnico Gianni De Biasi nella Nazionale maggiore ed il 14 novembre 2014 ha fatto il suo debutto ufficiale con questa maglia nella partita amichevole giocata a Rennes contro la Francia, subentrando al 76' al posto di Ermir Lenjani.\nIl 30 agosto 2016, il commissario tecnico del Albert Bunjaku ha convocato Shala in vista della partita valida per le qualificazioni al mondiale 2018 da disputarsi contro la . Per Shala \u2013 e per tutti gli altri giocatori che avessero gi\u00e0 militato in un'altra Nazionale maggiore \u2013 sarebbe servito il via libera a rappresentare il Kosovo dalla FIFA.\nIl 6 ottobre successivo ha cos\u00ec effettuato il suo debutto, subentrando ad Arber Zeneli nella sconfitta per 0-6 contro la .\nStatistiche.\nPresenze e reti nei club.\n\"Statistiche aggiornate al 5 marzo 2021.\""}
{"id": "4566784", "revid": "110157", "url": "https://it.wikipedia.org/wiki?curid=4566784", "title": "Ukrajina Super-Liha 2012-2013", "text": "La Ukrajina Super-Liha 2012-2013 \u00e8 stata la 22\u00aa edizione del massimo campionato ucraino di pallacanestro maschile. La vittoria finale \u00e8 stata ad appannaggio del Budivelnyk Ky\u00efv."}
{"id": "4566789", "revid": "767487", "url": "https://it.wikipedia.org/wiki?curid=4566789", "title": "Cinque, la luna, le spine e il live", "text": "Cinque, la luna e le spine \u00e8 un album live della band folk punk Marta sui Tubi, pubblicato nel giugno 2013.\nIl disco.\nL'album viene pubblicato in allegato (facoltativo) al n. 87 del mensile \"XL di Repubblica\". Il disco contiene 14 tracce registrate all'Alcatraz di Milano il 4 aprile 2013, compresa la collaborazione con la Bandakadabra; pi\u00f9 il brano dei Marlene Kuntz \"Nuotando nell'aria\" registrato al TPO di Bologna e cantato con Cristiano Godano, frontman della band piemontese.\nL'artwork del CD \u00e8 di Daniele Pampanelli, mentre le foto sono di Carlo Polisano."}
{"id": "4566792", "revid": "110157", "url": "https://it.wikipedia.org/wiki?curid=4566792", "title": "Chiesa di San Francesco (Cividale del Friuli)", "text": "La chiesa di san Francesco \u00e8 un edificio religioso di Cividale del Friuli, ora sconsacrato. Attualmente viene utilizzato per mostre temporanee e manifestazioni canore.\nStoria.\nForse sul luogo sorgeva una cappella ducale longobarda. Finita di costruire nel 1285, veniva utilizzata al tempo anche per le riunioni degli arenghi popolari, in cui venivano discusse le faccende del Comune.\nNel 1917, durante la ritirata di Caporetto, fu incendiata ed in seguito fu pi\u00f9 volte restaurata.\nEsterno.\nLa chiesa \u00e8 posta in fondo alla piazza omonima; ha una facciata a capanna molto semplice, come era tipico di molte chiese francescane, con un portale sormontato da un grande loculo. Il campanile, posto a sinistra della facciata, \u00e8 invece in stile romanico; ha pianta quadrata e presenta quattro bifore, una per lato, nella cella campanaria. Le absidi, che si possono vedere molto bene dal vicino Ponte del Diavolo, sono molto alte, come era caratteristico dello stile gotico.\nSul lato destro della piazza si trova il palazzo \"Pontotti Brosadola\", costruito verso la met\u00e0 del XVIII secolo, caratterizzato da una facciata molto semplice ma armoniosa; all'interno vi sono interessanti affreschi di Francesco Chiarottini.\nInterno.\nL'interno della chiesa ha la tipica struttura gotica ad unica navata, con soffitto a capriate, restaurato pi\u00f9 volte nel corso dei secoli.\nSono visibili numerosi resti di affreschi opera di numerosi e differenti artisti, tutti sconosciuti, che vi lavorarono dall'inizio del XIV secolo fino alla prima met\u00e0 del XVI.\nTra questi vanno ricordati:\nche sono attribuiti ai seguaci di Vitale da Bologna, il quale oper\u00f2 nel vicino Duomo di Udine.\nOltre a questi, vi sono:\nOltre a ci\u00f2, nell'angolo sinistro del presbiterio si pu\u00f2 vedere una tomba con un singolare stemma risalente al 1230.\nNella sagrestia sono presenti affreschi di Giulio Quaglio il Giovane e risalenti al 1693, stucchi del Retti e mobili di Giacomo Brollo da Gemona del 1694."}
{"id": "4566796", "revid": "124221145", "url": "https://it.wikipedia.org/wiki?curid=4566796", "title": "Parole e baci", "text": "Parole e baci \u00e8 un film TV italiano diretto da Simona e Rossella Izzo, trasmesso su Canale 5 il 14 giugno 1987. \n\u00c8 interpretato da Ricky Tognazzi, Simona Izzo, Monica Scattini e Roberto Citran.\nTrama.\nArianna e Andrea sono due trentenni che vivono e lavorano a Roma. La prima \u00e8 impiegata in una televisione privata, mentre l'uomo insegna in una scuola elementare. I due si sono conosciuti ad una festa, durante la quale Andrea l'ha conquistata con un fantasioso e ostinato corteggiamento. Sono passati sei anni e dalla loro unione \u00e8 nato un bambino, Francesco, ma adesso il loro rapporto comincia a deteriorarsi. A rendere difficile la convivenza \u00e8 una somma di fattori oggettivi e di sentimenti cattivi: gelosia, incomprensioni, reciproche accuse e litigi violenti. Arianna e Andrea decidono cos\u00ec di separarsi, ma vivere soli dopo tanti anni di convivenza non \u00e8 facile."}
{"id": "4566804", "revid": "767487", "url": "https://it.wikipedia.org/wiki?curid=4566804", "title": "Bjarne R\u00f8ed Larsen", "text": "Carriera.\nClub.\nR\u00f8ed Larsen gioc\u00f2 con la maglia del Fram Larvik.\nNazionale.\nConta una presenza per la . Il 21 giugno 1931, infatti, fu schierato in campo nella sfida pareggiata per 2-2 contro la , quando subentr\u00f2 a Finn Berstad."}
{"id": "4566807", "revid": "767487", "url": "https://it.wikipedia.org/wiki?curid=4566807", "title": "Bjarne Pettersen (calciatore)", "text": "Carriera.\nClub.\nPettersen gioc\u00f2 con la maglia del Mj\u00f8ndalen.\nNazionale.\nConta 7 presenze per la . Esord\u00ec il 27 settembre 1931, schierato in campo nella sfida vinta per 2-1 contro la ."}
{"id": "4566808", "revid": "1048993", "url": "https://it.wikipedia.org/wiki?curid=4566808", "title": "Diego Febbraro", "text": "Biografia.\nNel 1989 dirige il suo primo lungometraggio, di genere cappa e spada, che per\u00f2 non trova distribuzione nelle sale cinematografiche. In effetti, viene considerata la sua opera prima il film \"Agniezska (Sola)\", del 1992, che vince il 46\u00ba Festival Internazionale del Cinema di Salerno: si tratta di un film dai toni neorealisti, forte nei contenuti, attualmente drammatico nell'evidenziare la storia narrata ed \u00e8 interpretato da Elena Fabrizi, Monica Guerritore e Leo Gullotta. Nel 1998 fonda la sua casa cinematografica, la \"Dieffe srl\" che da questo momento in poi, produrr\u00e0 tutti i suoi film.\nNel 2000, gira la commedia all'italiana \"Una milanese a Roma\" con Nino Manfredi, Anna Longhi e Nadia Rinaldi, il film ha ricevuto numerosi consensi da parte dei critici ed un grandissimo successo di pubblico. Con \"Una milanese a Roma\" vince il Festival Comicitt\u00e0 di Frosinone ed il premio del pubblico al Festival del Cinema di Mosca. Proprio per la caratteristica dell'opera, gli vengono conferiti il Premio Nanny Loy con la seguente motivazione: \"Quale ultimo autore della commedia all'italiana\" ed il Premio Fausto Tozzi con la medesima motivazione.\nNel 2003 dirige il lungometraggio per il cinema intitolato \"Per giusto omicidio\", un giallo interpretato da Marco Bonini, Franco Oppini, Barbara d'Urso e Fabio Fulco, questo film viene proiettato nell'ambito della rassegna Capri-Hollywood. Nel 2007 completa la sceneggiatura del film \"L\u2019anno mille\", un fantasy interpretato da Giada Desideri, Marco Bonini e Franco Oppini. Nel 2008 gira \"L'anno mille\", che esce nello stesso anno ed ha un buon successo di pubblico nelle sale: la pellicola \u00e8 stata accolta molto bene anche dalla critica e dai numerosi giornalisti che si sono interessati."}
{"id": "4566809", "revid": "109651", "url": "https://it.wikipedia.org/wiki?curid=4566809", "title": "Leniterapia", "text": ""}
{"id": "4566810", "revid": "767487", "url": "https://it.wikipedia.org/wiki?curid=4566810", "title": "Petter Ravn", "text": "Carriera.\nClub.\nRavn gioc\u00f2 con la maglia dello Stavanger.\nNazionale.\nConta una presenza per la . Il 6 settembre 1931, infatti, fu schierato in campo nella sfida pareggiata per 4-4 contro la ."}
{"id": "4566811", "revid": "122562364", "url": "https://it.wikipedia.org/wiki?curid=4566811", "title": "Ricordate? Quel motivetto", "text": "Ricordate? Quel motivetto \u00e8 un album discografico di Piero Umiliani, pubblicato nel 1958 dall'etichetta discografica RCA italiana.\nIl disco.\nL'album contiene 15 brani di vari autori, suonati da Piero Umiliani e i suoi solisti. L'opera \u00e8 suddivisa in tre dischi 45 giri Extended Play codificati RCA Italiana EPA 10014-1, EPA 10014-2, EPA 10014-3."}
{"id": "4566814", "revid": "59394413", "url": "https://it.wikipedia.org/wiki?curid=4566814", "title": "Autostrada britannica M4", "text": ""}
{"id": "4566816", "revid": "59394424", "url": "https://it.wikipedia.org/wiki?curid=4566816", "title": "Autostrada britannica M62", "text": ""}
{"id": "4566818", "revid": "486946", "url": "https://it.wikipedia.org/wiki?curid=4566818", "title": "Hakham", "text": ""}
{"id": "4566819", "revid": "59394474", "url": "https://it.wikipedia.org/wiki?curid=4566819", "title": "Autostrada britannica M90", "text": ""}
{"id": "4566821", "revid": "339392", "url": "https://it.wikipedia.org/wiki?curid=4566821", "title": "Wishology", "text": ""}
{"id": "4566822", "revid": "1282260", "url": "https://it.wikipedia.org/wiki?curid=4566822", "title": "Concelho", "text": "Concelho (pronuncia IPA ), in lingua portoghese, \u00e8 la parola municipalit\u00e0, quando si riferisce al territorio.&lt;br&gt; \nIl termine \"municipio\" (in portoghese ) viene utilizzato quando per \"comune\" si intende l'organo territoriale dello Stato. Questa differenziazione \u00e8 ancora in uso in Portogallo e in alcune delle sue ex province d'oltremare, ma non \u00e8 pi\u00f9 in uso in Brasile.\nPortogallo.\nIl Portogallo ha 308 \"concelhos\", a volte aggiunge il Comune di Olivenza (in portoghese Oliven\u00e7a), territorio spagnolo rivendicato dal Portogallo.\nMozambico.\nIl Mozambico ha 33 municipi, creati nel 1998, avviando un processo di decentramento che mira ad aumentare l'autonomia delle citt\u00e0.\nBrasile.\nIl Brasile ne ha 5.560 in 26 stati pi\u00f9 il Distretto Federale; il municipio pi\u00f9 popoloso del Brasile \u00e8 San Paolo, con 10.927.985 abitanti su una superficie di 1.522,986\u00a0km\u00b2 (censimento del 2005)."}
{"id": "4566824", "revid": "767487", "url": "https://it.wikipedia.org/wiki?curid=4566824", "title": "William Eriksen", "text": "Carriera.\nClub.\nEriksen gioc\u00f2 con la maglia dell'Odd.\nNazionale.\nConta una presenza per la . Il 5 giugno 1932, infatti, fu schierato in campo nella sfida vinta per 3-0 contro l'."}
{"id": "4566825", "revid": "767487", "url": "https://it.wikipedia.org/wiki?curid=4566825", "title": "Reidar Karlsen", "text": "Carriera.\nClub.\nKarlsen gioc\u00f2 con la maglia del Lisleby.\nNazionale.\nConta una presenza per la . Il 5 giugno 1932, infatti, fu schierato in campo nella sfida vinta per 3-0 contro l'."}
{"id": "4566828", "revid": "767487", "url": "https://it.wikipedia.org/wiki?curid=4566828", "title": "Helge Helgesen", "text": "Carriera.\nClub.\nHelgesen gioc\u00f2 con la maglia del Lisleby.\nNazionale.\nConta una presenza e una rete per la . Il 28 maggio 1933, infatti, fu schierato in campo nella sfida persa per 1-2 contro una selezione amatoriale gallese, partita in cui realizz\u00f2 il gol della formazione scandinava."}
{"id": "4566829", "revid": "767487", "url": "https://it.wikipedia.org/wiki?curid=4566829", "title": "Arne Svendsen", "text": "Carriera.\nClub.\nSvendsen gioc\u00f2 con la maglia del Drammens.\nNazionale.\nConta una presenza per la . Il 28 maggio 1933, infatti, fu schierato in campo nella sfida persa per 1-2 contro una selezione amatoriale gallese."}
{"id": "4566838", "revid": "767487", "url": "https://it.wikipedia.org/wiki?curid=4566838", "title": "H\u00e5kon Johannessen", "text": "Carriera.\nClub.\nJohannessen gioc\u00f2 con la maglia del Fredrikstad dal 1932 al 1940.\nNazionale.\nConta 2 presenze per la . Esord\u00ec il 28 maggio 1933, quando fu schierato in campo nella sfida persa per 1-2 contro una selezione amatoriale gallese."}
{"id": "4566841", "revid": "767487", "url": "https://it.wikipedia.org/wiki?curid=4566841", "title": "J\u00f8rgen Hval", "text": "Carriera.\nClub.\nHval gioc\u00f2 con la maglia del Mj\u00f8ndalen.\nNazionale.\nConta 6 presenze per la . Esord\u00ec il 5 novembre 1933, quando fu schierato in campo nella sfida pareggiata per 2-2 contro la ."}
{"id": "4566843", "revid": "767487", "url": "https://it.wikipedia.org/wiki?curid=4566843", "title": "Bernhard Lund", "text": "Carriera.\nClub.\nLund gioc\u00f2 con la maglia del Viking.\nNazionale.\nConta 3 presenze per la . Esord\u00ec il 5 novembre 1933, quando fu schierato in campo nella sfida pareggiata per 2-2 contro la ."}
{"id": "4566846", "revid": "767487", "url": "https://it.wikipedia.org/wiki?curid=4566846", "title": "Arthur Kvammen", "text": "Carriera.\nClub.\nKvammen gioc\u00f2 con la maglia del Viking.\nNazionale.\nConta una presenza e una rete per la . Esord\u00ec il 5 novembre 1933, quando fu schierato in campo nella sfida pareggiata per 2-2 contro la , in cui sigl\u00f2 un gol."}
{"id": "4566849", "revid": "110157", "url": "https://it.wikipedia.org/wiki?curid=4566849", "title": "Campionati mondiali di freestyle 1997", "text": "I Campionati mondiali di freestyle 1997 sono stati la 7\u00aa edizione della manifestazione. Si sono svolti a Nagano, in Giappone, dal 4 al 9 febbraio 1997. \nRisultati.\nUomini.\nSalti.\nData: 9 febbraio 1997\nGobbe.\nData: 8 febbraio 1997\nBalletto.\nData: 7 febbraio 1997\nDonne.\nSalti.\nData: 9 febbraio 1997\nGobbe.\nData: 8 febbraio 1997\nBalletto.\nData: 7 febbraio 1997"}
{"id": "4566855", "revid": "28592", "url": "https://it.wikipedia.org/wiki?curid=4566855", "title": "Vescovo di Sutri", "text": ""}
{"id": "4566859", "revid": "729019", "url": "https://it.wikipedia.org/wiki?curid=4566859", "title": "Linea Gantoku", "text": "La \u00e8 una ferrovia regionale di circa 44\u00a0km a scartamento ridotto che unisce la citt\u00e0 di Iwakuni, nella prefettura di Yamaguchi con quella di Sh\u016bnan, anch'essa nella medesima prefettura, in Giappone. La linea \u00e8 gestita dalla West Japan Railway Company (JR West) ed \u00e8 a binario singolo e a trazione termica.\nCaratteristiche.\nLa linea \u00e8 stata realizzata per accorciare la linea principale Sany\u014d, e quindi anzich\u00e9 seguire il litorale del mare interno di Seto si spinge nell'entroterra, seguendo pressoch\u00e9 in parallelo il percorso del Sany\u014d Shinkansen. La linea ha pendenze elevate e diversi tunnel, ma il suo non potenziamento ha sancito il suo ruolo secondario a vantaggio della linea principale Sany\u014d.\nI treni percorrono tutta la linea e continuano da Kushigahama fino a Tokuyama sulla linea principale Sany\u014d."}
{"id": "4566863", "revid": "729019", "url": "https://it.wikipedia.org/wiki?curid=4566863", "title": "Linea Himi", "text": "La \u00e8 una breve ferrovia regionale di 16,5\u00a0km a scartamento ridotto che unisce le citt\u00e0 di Takaoka e Himi nella prefettura di Toyama in Giappone. La linea \u00e8 gestita dalla West Japan Railway Company (JR West) ed \u00e8 a binario singolo e priva di elettrificazione."}
{"id": "4566870", "revid": "882198", "url": "https://it.wikipedia.org/wiki?curid=4566870", "title": "Ricordate?", "text": ""}
{"id": "4566871", "revid": "256896", "url": "https://it.wikipedia.org/wiki?curid=4566871", "title": "Museo Civico (Albano)", "text": ""}
{"id": "4566873", "revid": "729019", "url": "https://it.wikipedia.org/wiki?curid=4566873", "title": "Linea J\u014dhana", "text": "La \u00e8 una ferrovia regionale di circa 30\u00a0km a scartamento ridotto che unisce le citt\u00e0 di Takaoka e J\u014dhana nella prefettura di Toyama in Giappone. La linea \u00e8 gestita dalla West Japan Railway Company (JR West) ed \u00e8 a binario singolo e priva di elettrificazione."}
{"id": "4566877", "revid": "62004", "url": "https://it.wikipedia.org/wiki?curid=4566877", "title": "Giosu\u00e8 Giuppone", "text": "Biografia.\nLa carriera sportiva di Giuppone inizi\u00f2 nel ciclismo, disciplina in cui ottenne due vittorie al Campionato italiano di mezzofondo su pista, nel 1903 e nel 1904.\nTrasferitosi in Francia e passato al motociclismo, gareggi\u00f2 al Tourist Trophy, divenendo il secondo pilota italiano a prendere parte a tale evento. Passato alle automobili, Giuppone divenne pilota ufficiale Peugeot, vincendo la Coupe des Voiturettes nel 1909, la Coppa Vetturette a Torino e il Circuito delle Madonie nel 1908.\nL'incidente che gli cost\u00f2 la vita avvenne durante le prove della Coupe des Voiturettes del 1910: un ciclista attravers\u00f2 la strada mentre la vettura di Giuppone stava sopraggiungendo a forte velocit\u00e0. Nel tentativo di evitarlo, il pilota italiano comp\u00ec una brusca sterzata, che caus\u00f2 il cappottamento della sua Peugeot. Rimasto schiacciato dalla sua vettura, Giuppone mor\u00ec sul colpo, mentre il suo meccanico rimase leggermente ferito. Sul luogo dell'incidente \u00e8 stato eretto un monumento alla memoria del pilota.\nGiosu\u00e8 Giuppone era cugino dei ciclisti Stefano e Serafino Giuppone."}
{"id": "4566878", "revid": "729019", "url": "https://it.wikipedia.org/wiki?curid=4566878", "title": "Linea Maizuru", "text": "La \u00e8 una linea ferroviaria di circa 26\u00a0km a scartamento ridotto che unisce le citt\u00e0 di Ayabe e Maizuru nella prefettura di Kyoto in Giappone. La linea \u00e8 gestita dalla West Japan Railway Company (JR West) ed \u00e8 elettrificata a binario singolo.\nStoria.\nLa linea venne inaugurata nell'atunno del 1904 con lo scopo di trasportare truppe e materiale alla base del porto di Maizuru-Higashi durante la guerra Russo-Giapponese che scoppi\u00f2 nel febbraio dello stesso anno, e per questo \u00e8 caratterizzata da distanze elevate fra le sue stazioni.\nLa diramazione per il porto e quella per la base navale sono state dismesse nel 1985.\nLa ferrovia \u00e8 stata elettrificata nel 1999."}
{"id": "4566879", "revid": "2014155", "url": "https://it.wikipedia.org/wiki?curid=4566879", "title": "Mary Villiers, duchessa di Buckingham", "text": "Biografia.\nMary era la figlia di Thomas Fairfax, III lord Fairfax di Cameron (17 gennaio 1612-12 novembre 1671), e di sua moglie, Lady Anne de Vere (1618-16 ottobre 1665), una nobildonna olandese.\nMatrimonio.\nSpos\u00f2, il 15 settembre 1657, George Villiers, II duca di Buckingham, figlio di George Villiers, I duca di Buckingham e Katherine Manners, baronessa de Ros di Helmsley. Non ebbero figli.\nMorte.\nMor\u00ec il 20 ottobre 1704, all'et\u00e0 di 66 anni. Fu sepolta presso l'Abbazia di Westminster."}
{"id": "4566880", "revid": "1543377", "url": "https://it.wikipedia.org/wiki?curid=4566880", "title": "Edward Boscawen", "text": "\u00c8 principalmente conosciuto per aver condotto attivit\u00e0 navali nel XVIII secolo e per i combattimenti vinti, incluso quello durante l'assedio di Louisbourg nel 1758 e la battaglia di Lagos nel 1759. \u00c8 anche ricordato come l'ufficiale che firm\u00f2 l'autorizzazione all'esecuzione dell'ammiraglio John Byng dopo il processo tenutosi nel 1757 per il fallimento di Byng nella battaglia di Minorca.\nCome politico fu membro del parlamento di Truro dal 1742 sino alla sua morte, malgrado i suoi impegni lo tenessero lontano da questo lavoro. Fu anche uno dei lord commissari dell'ammiragliato al Board of Admiralty dal 1751 e membro del Consiglio privato di sua maest\u00e0 dal 1758.\nBiografia.\nI primi anni.\nEdward Boscawen nacque a Tregothnan, in Cornovaglia, Inghilterra, il 19 agosto 1711, figlio terzogenito di Hugh Boscawen, I visconte Falmouth (1680\u20131734) e di sua moglie Charlotte Godfrey (m. 1754) figlia primogenita e coerede del colonnello Charles Godfrey, Maestro dei Gioielli di corte, incarico ottenutogli da sua moglie Arabella Churchill, amante del re.&lt;ref name=\"NC07/181\"&gt;\"The Naval Chronicle\" Vol. 07, p.\u00a0181&lt;/ref&gt;\nIl giovane Edward entr\u00f2 nella marina militare inglese a 12 anni di et\u00e0 a bordo della HMS Superb, di 60 cannoni. La \"Superb\" venne inviata nelle Indie Occidentali con l'ammiraglio Francis Hosier. Boscawen rimase con la \"Superb\" per tre anni durante la Guerra anglo-spagnola. Successivamente egli venne riassegnato alla HMS Canterbury, poi alla HMS Hector ed infine alla HMS Namur sotto il comando dell'ammiraglio sir Charles Wager e fu proprio a bordo di quest'ultima nave che salp\u00f2 alla volta di Cadice e Livorno dopo il Trattato di Seville che pose fine alle ostilit\u00e0 tra Gran Bretagna e Spagna. Il 25 maggio 1732 Boscawen venne promosso tenente e nell'agosto di quello stesso anno torn\u00f2 sulla \"Hector\" nel Mediterraneo ove rimase sino al 16 ottobre 1735 quando venne promosso sulla HMS Grafton. Il 12 marzo 1736 Boscawen pass\u00f2 per ordine dell'ammiraglio sir John Norris al comando temporaneo della HMS Leopard, di 50 cannoni. La sua promozione venne poi definitivamente confermata dal Board of Admiralty. Nel giugno del 1738 Boscawen ottenne il comando della HMS Schoreham, di appena 20 cannoni.&lt;ref name=\"NC07/182\"&gt;\"The Naval Chronicle\" Vol. 07, p.\u00a0182&lt;/ref&gt; Ottenne quindi l'ordine di accompagnare l'ammiraglio Edward Vernon nelle Indie Occidentali in preparazione di una nuova guerra contro la Spagna.\nGuerra di Jenkins' Ear.\nPorto Bello.\nLa Guerra di Jenkins' Ear fu la prima opportunit\u00e0 d'azione per Boscawen e quando la \"Shoreham\" venne dichiarata inadatta al servizio egli si offr\u00ec volontario per accompagnare l'ammiraglio Vernon e la sua flotta nell'attacco a Porto Bello.\nDurante l'assedio, Boscawen ottenne da sir Charles Knowles l'ordine di distruggerne le fortificazioni. Il compito richiese tre settimane di tempo e 122 barili di polvere da sparo per radere al suolo le mura ed il forte locale. Fu in quest'occasione che la tradizione vuole sia stata per la prima volta cantata la canzone patriottica inglese \"Rule, Britannia\". Quando la flotta fece ritorno a Port Royal, in Giamaica, la \"Shoreham\" era stata sistemata e Boscawen ne riprese il comando.\nCartagena.\nNel 1741 Boscawen era parte della flotta inviata ad attaccare un altro porto caraibico, quello di Cartagena de Indias. Grandi rinforzi erano stati inviati dalla Gran Bretagna, tra cui 8.000 soldati che sbarcarono per attaccare la fortezza che racchiudeva la citt\u00e0 coloniale spagnola. Gli spagnoli disponevano dal canto loro di 6.000 soldati, marinai e popolazione locale armata. L'assedio perdur\u00f2 per due mesi durante i quali gli inglesi persero in totale 18.000 uomini, gran parte dei quali a causa di malattie ed infezioni scoppiate sul campo di battaglia. La flotta di Vernon soffr\u00ec infatti di dissenteria, scorbuto, febbre gialla ed altre malattie tipiche dell'area caraibica di quel periodo. Per il risultato della battaglia, il primo ministro inglese Robert Walpole collass\u00f2 col suo governo e Giorgio II di Gran Bretagna neg\u00f2 i suoi supporti ad Austria se la Prussia avesse proseguito la sua avanzata in Slesia. La sconfitta di Vernon fu uno dei fattori che contribuirono ad aumentare le ostilit\u00e0 della Guerra di successione austriaca. Boscawen si era ad ogni modo distinto nei combattimenti. Le forze di terra che egli aveva comandato erano state fondamentali per catturare il forte di San Luis ed il castello di Boca Chica, ed assieme a Knowles egli aveva distrutto i forti presi quando l'assedio era stato tolto. Per i suoi servizi, egli venne promosso al comando della \"Prince Frederick\" rimpiazzando Lord Aubrey Beauclerk che era morto durante l'assedio.&lt;ref name=\"NC07/185\"&gt;\"The Naval Chronicle\" Vol. 07, p.\u00a0185&lt;/ref&gt;\nLa Guerra di successione austriaca.\nNel 1742 Boscawen torn\u00f2 con la \"Prince Frederick\" in Inghilterra ed entr\u00f2 nella flotta comandata dall'ammiraglio Norris a bordo della HMS Dreadnought. In quello stesso anno egli torn\u00f2 come Membro del Parlamento per Truro, posizione che mantenne sino alla morte.\nNel 1744 i francesi tentarono un'invasione della Gran Bretagna e Boscawen era con la flotta dell'ammiraglio Norris quando le prime navi francesi vennero avvistate. I francesi, al comando dell'ammiraglio Jacques Aymar de Roquefeuil et du Bousquet si ritirarono e gli inglesi tentarono di combattere malgrado la confusione generata da una violenta tempesta che spazzava il Canale della Manica.\nPerlustrando il Canale, Boscawen ebbe fortuna nel catturare la fregata francese \"M\u00e9d\u00e9e\" che risult\u00f2 tra l'altro essere la prima nave catturata durante la Guerra di successione austriaca, comandata da Toussaint Hocquart. La \"M\u00e9d\u00e9e\" venne venduta e divenne un'imbarcazione privata sotto il nome di \"Boscawen\", comandata da George Walker.\nSul finire del 1744 Boscawen ottenne il comando della \"HMS Royal Sovreign\", una nave di guardia all'ancoraggio di Nore. Egli rimase al comando sino al 1745 quando venne nominato al comando della usa vecchia nave, la \"HMS Namur\" che egli ridusse da 90 a 74 cannoni. Egli venne posto a comando di un piccolo squadrone al comando del vice ammiraglio William Martin nel Canale della Manica.\nPrima Battaglia di Capo Finisterre.\nNel 1747 a Boscawen venne ordinato di unirsi all'ammiraglio Anson e prendere parte attiva alla prima Battaglia di Capo Finisterre.&lt;ref name=\"NC08/290\"&gt;\"The Naval Chronicle\" Vol. 08, p.\u00a0290&lt;/ref&gt;&lt;ref name=\"NC07/186\"&gt;\"The Naval Chronicle\" Vol. 07, p.\u00a0186&lt;/ref&gt; La flotta britannica si incontr\u00f2 con quella francese il 3 maggio di quell'anno. Le navi francesi al comando dell'ammiraglio de la Jonqui\u00e8re stavano proteggendo un convoglio di mercanti, ma vennero quasi del tutto annientate ad eccezione di due navi di scorta che vennero catturate e di sei mercantili indiani. Boscawen venne ferito alla spalla durante la battaglia da una palla di moschetto.&lt;ref name=\"NC08/291\"&gt;\"The Naval Chronicle\" Vol. 08, p.\u00a0291&lt;/ref&gt; Ancora una volta il capitano de Hocquart divenne prigioniero di Boscawen e venne portato prigioniero in Inghilterra.\nComando in India.\nBoscawen venne promosso quindi contrammiraglio \"of the blue\" il 15 luglio 1747 e venne nominato al comando di un'operazione congiunta inviata nelle Indie Orientali. Con la sua bandiera sulla \"Namur\" e cinque altre navi di linea salp\u00f2 dall'Inghilterra il 4 novembre 1747. Durante il viaggio Boscawen tent\u00f2 di conquistare le Mauritius ma venne respinto dalle forze francesi locali.&lt;ref name=\"NC07/188\"&gt;\"The Naval Chronicle\" Vol. 07, p.\u00a0188-189&lt;/ref&gt; Boscawen continu\u00f2 il suo viaggio giungendo quindi a Fort St. David presso il villaggio di Cuddalore il 29 luglio 1748&lt;ref name=\"NC07/190\"&gt;\"The Naval Chronicle\" Vol. 07, p.\u00a0190&lt;/ref&gt; e sostitu\u00ec nel comando l'ammiraglio Griffin. Boscawen aveva ricevuto l'ordine di catturare e distruggere il principale insediamento francese in India a Pondich\u00e9ry. Fattori come la mancanza di esperienza di Boscawen e la mancanza di conoscenza del terreno, comportarono il fallimento dei genieri e degli ufficiali d'artiglieria al suo comando che vennero contrastati vittoriosamente dal governatore francese Joseph Fran\u00e7ois Dupleix. Malgrado questo per\u00f2 le forze inglesi di circa 5.000 uomini catturarono e distrussero il forte di Aranciopang.&lt;ref name=\"NC07/191\"&gt;\"The Naval Chronicle\" Vol. 07, p.\u00a0191&lt;/ref&gt; Questa cattura fu l'unico successo dell'operazione e dopo aver aperto una breccia nelle mura della citt\u00e0 le forze inglesi si dovettero ritirare.&lt;ref name=\"NC07/192\"&gt;\"The Naval Chronicle\" Vol. 07, p.\u00a0192-199&lt;/ref&gt; Tra i combattenti vi era anche il giovane alfiere Robert Clive ed il maggiore Stringer Lawrence che saranno poi tra i principali personaggi del colonialismo inglese in India. Lawrence venne catturato dai francesi durante la ritirata e rilasciato dopo la notizia del Trattato di Aix-la-Chapelle. Durante la stagione dei monsoni, Boscawen rimase a Fort St David. Fortunatamente per l'ammiraglio ed il suo staff, quando la tempesta colp\u00ec le posizioni inglesi, Boscawen era a terra, mentre la sua nave ammiraglia \"Namur\" si trovava al largo ed affond\u00f2 con a bordo 600 marinai.\nBoscawen torn\u00f2 in Inghilterra nel 1750.&lt;ref name=\"NC07/199\"&gt;\"The Naval Chronicle\" Vol. 07, p.\u00a0199-200&lt;/ref&gt; Nel 1751 Anson divenne Primo Lord dell'Ammiragliato e chiese a Boscawen di prestare servizio all'Admiralty Board. Boscawen rimase uno dei Lord Commissari dell'Ammiragliato sino alla sua morte.\nLa Guerra dei sette anni.\nIl 4 febbraio 1755 Boscawen venne promosso viceammiraglio&lt;ref name=\"NC07/200\"&gt;\"The Naval Chronicle\" Vol. 07, p.\u00a0200&lt;/ref&gt; ed ottenne il comando dello squadrone nordamericano. Malgrado il fatto che Gran Bretagna e Francia non fossero formalmente in guerra, vennero realizzati dei preparativi per portare avanti un conflitto considerato inevitabile. In Canada venne inviato uno squadrone di navi francesi parzialmente disarmate e Boscawen ottenne l'ordine di intercettarle. L'ambasciatore francese a Londra, il Duca di Mirepoix aveva informato il governo di Giorgio II che qualsiasi atto di ostilit\u00e0 intrapreso dalle navi inglesi sarebbe stato considerato un atto di guerra. Malgrado questo la flotta di Boscawen, l'8 giugno, avvist\u00f2 le navi francesi \"Alcide\", \"Lys\" e \"Dauphin Royal\" presso Cape Ray nel Newfoundland. Nel successivo scontro gli inglesi catturarono l'\"Alcide\" e la \"Lys\" ma la \"Dauphin Royal\" riusc\u00ec a fuggire nella nebbia. Circa 1.500 francesi vennero fatti prigionieri compreso il capitano dell\"'Alcide\". Per M. de Hocquart era la terza volta che Boscawen lo prendeva prigioniero. A bordo della \"Lys\" vennero trovati inoltre beni per 80.000 sterline. Boscawen, come ammiraglio della flotta, ottenne la sua parte di premio. La flotta inglese part\u00ec alla volta di Halifax ma una febbre si diffuse a bordo della nave e l'ammiraglio venne costretto a tornare in Inghilterra. Questa malattia uccise quasi 2 000 dei suoi uomini.\n Boscawen torn\u00f2 al comando della flotta della Manica e divenne comandante in capo di Portsmouth durante il processo dell'ammiraglio John Byng. Boscawen sigl\u00f2 l'ordine di esecuzione dopo che il re si era rifiutato di garantire la grazia allo sfortunato ammiraglio.\nAssedio di Louisbourg.\nNell'ottobre del 1757 Boscawen era secondo in comando sotto l'ammiraglio Edward Hawke. Il 7 febbraio 1758 Boscawen venne promosso Ammiraglio \"of the blue\". e diede ordine di sbarcare in Nord America. Una volta arrivato, egli prese il comando navale dell'Assedio di Louisbourg tra il giugno ed il luglio del 1758.&lt;ref name=\"NC07/202\"&gt;\"The Naval Chronicle\" Vol. 07, p.\u00a0202-204&lt;/ref&gt; In quest'occasione piuttosto che cedere l'assalto di terra ad un comandante della marina, l'esercito venne posto alle direttive del generale Jeffrey Amherst e del generale James Wolfe. L'assedio di Louisbourg fu uno dei contributi chiave per la presa dei possedimenti francesi in Canada. Wolfe utilizz\u00f2 Louisbourg come punto strategico nell'Assedio di Quebec che era rimasta l'unica base navale di peso che ancora i francesi vantavano in Canada, cos\u00ec come per la distruzione di quattro delle navi nemiche nell'area. Al suo ritorno dal Nord America, Boscawen venne ringraziato dal Parlamento per il servizio reso ed il re lo rese membro del suo Privy Council in riconoscimento del suo continuo servizio come membro dell'Ammiragliato e come comandante.&lt;ref name=\"NC07/205\"&gt;\"The Naval Chronicle\" Vol. 07, p.\u00a0205&lt;/ref&gt;\nBattaglia di Lagos.\n Nell'aprile del 1759 Boscawen ottenne il comando di una flotta nel Mediterraneo. Il suo intento era quello di prevenire un'altra invasione in Gran Bretagna ad opera dei francesi. Con la sua bandiera a bordo della nuova \"HMS Namur\" di 90 cannoni, egli blocc\u00f2 Tolone e mantenne la flotta dell'ammiraglio Jean-Fran\u00e7ois de La Clue-Sabran nel porto. Intenzionato a tenere i francesi al di fuori del porto, Boscawen invi\u00f2 tre navi a bombardarlo. I cannoni delle batterie che circondavano il villaggio vennero spazzati via dalle navi inglesi. Avendo subito danneggiamenti nell'azione e per via del mare mosso, Boscawen port\u00f2 la sua flotta a Gibilterra per eseguire riparazioni ed ottenere rifornimenti. Il 17 agosto una fregata che era stata incaricata di sorvegliare lo Stretto di Gibilterra segnal\u00f2 la presenza di una flotta francese all'orizzonte. Boscawen prese tutte le navi di cui disponeva ed inizi\u00f2 la battaglia con de la Clue. Durante la notte gli inglesi ebbero la meglio sulle navi di de la Clue al punto che molte di queste ultime si separarono dalla flotta per fuggire. Le altre vennero portate alla baia di Lagos, in Portogallo. Gli inglesi si scontrarono con le restanti sette navi della flotta francese. I danni sulla \"Namur\" costrinsero Boscawen a spostare la sua bandiera sulla \"HMS Newark\" dotata di 80 cannoni. Durante il trasferimento, la piccola nave su cui viaggiava Boscawen venne colpita da una palla di cannone ed egli si preoccup\u00f2 di tappare personalmente la falla.&lt;ref name=\"NC8/128\"&gt;\"The Naval Chronicle\" Vol. 8, p.\u00a0128&lt;/ref&gt; Altre due navi inglesi, la \"Souverain\" e la \"Guerrier\" scapparono durante la seconda notte di combattimenti ed alla mattina del 19 agosto gli inglesi catturarono la \"T\u00e9m\u00e9raire\" e la \"Modeste\" spostando verso riva la \"Oc\u00e9an\" e la \"Redoubtable\" che preferirono appiccarsi fuoco piuttosto che cadere nelle mani nemiche. Le cinque navi francesi che avevano evitato la battaglia si spostarono a Cadice dove Boscawen ordin\u00f2 all'ammiraglio Broderick di bloccare il porto.\nGli ultimi anni e la morte.\nBoscawen torn\u00f2 in Inghilterra ove venne promosso generale dei Marines in riconoscimento del suo servizio. Egli divenne cittadino onorario della citt\u00e0 di Edimburgo. L'ammiraglio Boscawen ritorn\u00f2 in mare per l'ultima volta sulla costa occidentale presso la baia di Quiberon. Dopo un violento attacco di febbre tifoide l'ammiraglio mor\u00ec il 10 gennaio 1761 nella sua casa di Hatchlands Park nel Surrey. Il suo corpo venne portato nella St. Michael\u2019s Church di Penkivel, Cornovaglia, ove venne sepolto. L'epigrafe del monumento nella chiesa recita:\nQui riposa il Molto OnorevoleEdward Boscawen,Ammiraglio \"of the Blue\", Generale dei Marines,Lord dell'Ammiragliato, ed uno deipi\u00f9 Onorabili Consiglieri Privati di Sua Maest\u00e0.La sua nascita, di nobili origini,i suoi titoli, tutti illustri,furono onori in pi\u00f9 alla sua grandezza.&lt;ref name=\"NC07/211\"&gt;\"The Naval Chronicle\" Vol. 07, p.211&lt;/ref&gt;\nDa lui prese nome il villaggio di Boscawen nel New Hampshire, ed a Truro in Cornovaglia si trova il Boscawen Park."}
{"id": "4566885", "revid": "100238886", "url": "https://it.wikipedia.org/wiki?curid=4566885", "title": "Transporter monoaminici vescicolari", "text": "Il trasportatore vescicolare di monoamine (\"vesicular monoamine transporter\", VMAT) \u00e8 responsabile del trasporto a livello presinaptico di alcuni importanti neutrotrasmettitori quali dopamina, noradrenalina, adrenalina e serotonina dal citoplasma dove sono stati sintetizzati alle vescicole. Il tutto accade a livello presinaptico, ovvero nei neuroni che si trovano prima dello spazio sinaptico. Questi transporter sono Mg++-dipendenti, il che significa che una mancanza del metallo comporta un non-trasporto nelle vescicole. La reserpina agisce bloccando i VMAT e di conseguenza non permette la liberazione dei neurotrasmettitori nella sinapsi, inibendo cos\u00ec la loro funzione. In quest'ottica si possono comprendere le sue propriet\u00e0 ipotensive, ovvero contro l'ipertensione: bloccando l'azione di noradrenalina ed adrenalina si evita/blocca l'attivazione del sistema nervoso simpatico e si abbassa la pressione sanguigna."}
{"id": "4566891", "revid": "47767", "url": "https://it.wikipedia.org/wiki?curid=4566891", "title": "Shinichi Chiba", "text": ""}
{"id": "4566898", "revid": "1782831", "url": "https://it.wikipedia.org/wiki?curid=4566898", "title": "Cristina di Lagopesole", "text": "Biografia.\nCristina Rosati, nota come Cristina di Lagopesole o Madre Cristina di Ges\u00f9 Crocifisso, \u00e8 una suora carmelitana laureata in Pedagogia con indirizzo filosofico. Poetessa del sacro innografo, omileta, scrittrice di filotee, esegeta ed ermeneuta delle Sacre Scritture, saggista, conduce studi biblici, patristici, teologici, innografici ed iconografici.\nVive nell'eremo di Castel Lagopesole (frazione di Avigliano) in provincia di Potenza, luogo elettivo da cui ha tratto il nome distintivo e presso il quale ha elevato una chiesa, consacrata e dedicata al Divin Crocifisso il 14 settembre 2001.\nIl 13 dicembre 2005, per mano di Sua Eccellenza Reverendissima Monsignor Agostino Superbo, Arcivescovo metropolita di Potenza - Muro Lucano - Marsico Nuovo, si \u00e8 consacrata.\nDal 1983 ha pubblicato oltre cinquanta libri tra filotee, omelie, poesie e saggi.\nConferisce in convegni e universit\u00e0, pronuncia omelie e inni sacri nelle chiese; promuove incontri ecumenici, esercita il ministero della predicazione.\nCollabora con le Universit\u00e0 di Monaco, Helsinki, Cattolica d'Avila in Spagna ed italiane anche pontificie. Opera in ambito religioso, con seminari pontifici e cenacoli letterari.\nDirettore della redazione lucana della Casa Editrice Lacaita di Manduria (1985-2000); membro del \u201cCentro Annali per uno studio sociale della Basilicata\u201d di Rionero in Vulture in provincia di Potenza (1981-1986); direttore del \u201cCentro Studi Giustino Fortunato\u201d di Rionero in Vulture in provincia di Potenza (1991-1999); socio onorario della Fondazione Federico II H\u00f2henst\u00e0ufen di Jesi.\nLe sue opere vengono musicate (utilizzando svariate forme musicali, da quelle arcaiche e gregoriane sino a quelle classiche) e tradotte in arabo, francese, grecanico, greco (liturgico e moderno), inglese, latino (liturgico e classico), polacco, spagnolo e tedesco.\nHa ricevuto numerosi premi, tra cui sei nazionali sulla Pace, ed \u00e8 presente in diverse antologie."}
{"id": "4566901", "revid": "123252338", "url": "https://it.wikipedia.org/wiki?curid=4566901", "title": "Shin'ichi", "text": "Origine e diffusione.\nCome per la maggioranza dei nomi giapponesi, Shin'ichi (in hiragana \u3057\u3093\u3044\u3061, romanizzato anche come \"Shinichi\") assume un significato differente a seconda dei kanji usati per scriverlo. In questo caso, il secondo kanji \u00e8 quasi sempre , da cui anche Taichi, mentre il primo , pu\u00f2 essere:\nSi registra inoltre il composto dei due kanji e .\nOnomastico.\nIl nome \u00e8 adespota, non essendo portato da alcun santo, quindi l'onomastico ricade il 1\u00ba novembre, giorno di Ognissanti."}
{"id": "4566902", "revid": "47767", "url": "https://it.wikipedia.org/wiki?curid=4566902", "title": "Shinichi", "text": ""}
{"id": "4566917", "revid": "729019", "url": "https://it.wikipedia.org/wiki?curid=4566917", "title": "Bretby", "text": "Bretby \u00e8 un villaggio nel sud del Derbyshire, in Inghilterra, confina a nord con Swadlincote e ad est con Burton upon Trent, al confine tra Derbyshire e lo Staffordshire. Il nome significa \"dimora dei cittadini britannici\".\nStoria.\nNell'880 si crede che sia stato luogo di una grande battaglia tra i danesi e il regno di Mercia.\nNel 1209, Ranulph de Blondeville, IV conte di Chester ha concesso il feudo di Bretby a Stephan de Segrave che fece costruire una chiesa e un palazzo. C'era anche il Castello di Bretby, che fu distrutto durante il regno di re Giacomo I d'Inghilterra per far posto alla costruzione di Bretby Hall.\nNel 1585, Thomas Stanhope compr\u00f2 Bretby Hall e da allora in poi \u00e8 stata la casa dei conti di Chesterfield. Questa casa aveva un giardino formale che rivaleggiava con il giardino di Versailles nel 1640. Lord Carnarvon vendette la propriet\u00e0 nel 1920 per pagare la spedizione su Tutankanhem."}
{"id": "4566927", "revid": "599013", "url": "https://it.wikipedia.org/wiki?curid=4566927", "title": "Leszek Laszkiewicz", "text": "Carriera.\nHa vinto per otto volte il campionato polacco, tre con la maglia dell'Aksam Unia O\u015bwi\u0119cim e cinque con quella del KS Cracovia. Nella sua unica stagione in Italia tra le file del HCJ Milano Vipers, ha vinto sia lo scudetto che la Coppa Italia.\nFuori dai confini del suo paese ha giocato anche una stagione in Deutsche Eishockey Liga con i N\u00fcrnberg Ice Tigers ed una nell'Extraliga ceca, in parte con i Vitkovice Steel ed in parte con l'AZ Havirov.\nA causa di un infortunio ha chiuso la carriera con la maglia del JKH GKS Jastrzebie, con cui ha militato dal 2013 al dicembre del 2018.\nAnche il fratello Daniel Laszkiewicz \u00e8 un hockeista su ghiaccio professionista."}
{"id": "4566934", "revid": "182470", "url": "https://it.wikipedia.org/wiki?curid=4566934", "title": "Amico di Trani", "text": ""}
{"id": "4566938", "revid": "28592", "url": "https://it.wikipedia.org/wiki?curid=4566938", "title": "Chigi (famiglia)", "text": ""}
{"id": "4566962", "revid": "54253", "url": "https://it.wikipedia.org/wiki?curid=4566962", "title": "Film cult", "text": ""}
{"id": "4566984", "revid": "767487", "url": "https://it.wikipedia.org/wiki?curid=4566984", "title": "Alkali Ike's Love Affair", "text": "Alkali Ike's Love Affair \u00e8 un cortometraggio muto del 1912 scritto, diretto e prodotto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato in California, a San Rafael.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 6 febbraio 1912 e in quelle britanniche il 7 aprile dello stesso anno."}
{"id": "4566987", "revid": "76963", "url": "https://it.wikipedia.org/wiki?curid=4566987", "title": "Ferdinand Martini", "text": "Biografia.\nHa lavorato come attore, principalmente presso gli studi della \"Emelka\" (oggi Bavaria Film) negli anni '20 del XX secolo.; gir\u00f2 otto film nel 1925 ed altri cinque l'anno successivo.\nTra il 1920 e il 1930 gir\u00f2 in tutto 38 film.\nUna delle sue interpretazioni principali \u00e8 quella di Mr. Sidey, l'anziano affittacamere nel film muto di Alfred Hitchcock \"Il labirinto delle passioni\" (1925)."}
{"id": "4566988", "revid": "767487", "url": "https://it.wikipedia.org/wiki?curid=4566988", "title": "Ove Flindt-Bjerg", "text": "Biografia.\n\u00c8 il padre di Christian Flindt-Bjerg, calciatore professionista.\nCarriera.\nGiocatore.\nClub.\nFlindt-Bjerg cominci\u00f2 la carriera con la maglia dell'Aalborg, per poi passare agli austriaci dell'Innsbruck. Segu\u00ec un'esperienza ai tedeschi del Karlsruhe, prima di ritornare all'Aalborg.\nIn seguito, milit\u00f2 nelle file degli statunitensi dei San Jose Earthquakes. Ritornato in Europa, gioc\u00f2 con la casacca del V\u00d6EST Linz, prima di rientrare in patria per chiudere la carriera con N\u00f8rresundby e Aalborg.\nNazionale.\nFlindt-Bjerg disput\u00f2 8 partite per la , con una rete all'attivo. Conta poi 18 presenze e una rete per la Nazionale maggiore: esord\u00ec il 7 luglio 1970, nel pareggio a reti inviolate contro l'. L'unica marcatura arriv\u00f2 l'11 maggio 1976, nella vittoria per 2-1 sulla .\nAllenatore.\nFlindt-Bjerg fu allenatore dei giapponesi degli Urawa Red Diamonds, per poi guidare il Bregenz. Fu successivamente tecnico del W\u00f6rgl, degli islandesi del K\u00cd Klaksv\u00edk e dei norvegesi dell'Odd Grenland."}
{"id": "4567002", "revid": "28592", "url": "https://it.wikipedia.org/wiki?curid=4567002", "title": "Istituto di Istruzione Superiore Antonio Mancinelli", "text": ""}
{"id": "4567004", "revid": "767487", "url": "https://it.wikipedia.org/wiki?curid=4567004", "title": "Broncho Billy's Last Hold-Up", "text": "Broncho Billy's Last Hold-Up \u00e8 un cortometraggio muto del 1912 diretto e interpretato da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2 cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 13 agosto 1912."}
{"id": "4567010", "revid": "895507", "url": "https://it.wikipedia.org/wiki?curid=4567010", "title": "Grillo campestre", "text": ""}
{"id": "4567015", "revid": "767487", "url": "https://it.wikipedia.org/wiki?curid=4567015", "title": "Io... Bruce Lee", "text": "Io... Bruce Lee (caratteri cinesi tradizionali: \u674e\u5c0f\u9f8d\u8207\u6211; caratteri cinesi semplificati: \u674e\u5c0f\u9f99\u4e0e\u6211; pinyin: \"Li Xi\u01ceol\u00f3ng y\u01d4 w\u01d2\";) \u00e8 un film del 1976 diretto da Mar Lo. Il titolo originale si traduce in italiano come \"Bruce Lee ed io\". Il film si basa sugli ultimi giorni di vita di Bruce Lee, affermando che l'attrice Betty Ting Pei (che nel film interpreta se stessa), ne fosse l'amante e che per questo motivo il campione di arti marziali si trovasse nell'appartamento di lei quando mor\u00ec il 20 luglio del 1973. Nonostante Betty neg\u00f2 sempre una love story con Lee, il fatto che interpreti se stessa e che abbia collaborato alla sceneggiatura la smentirebbe.\nTrama.\nBetty Ting \u00e8 una studentessa solitaria, derisa dalle compagne per il suo sogno di diventare attrice. Durante un litigio con loro viene sospesa per cattiva condotta. Avendo timore dei genitori inizia a girovagare senza meta fin quando un giorno incontra uno sconosciuto che le offre una parte in un film. Quando Betty capisce che l'uomo vuole usarla per film erotici; si rifiuta e l'uomo oltre a ricattarla la fa aggredire durante la notte, ma viene salvata da Bruce Lee che per aiutarla le d\u00e0 anche dei soldi.\nSuccessivamente, attratta dal lusso, si prostituisce con importanti uomini d'affari e durante un'uscita incontra di nuovo Bruce, restituendogli i soldi. Da quel momento inizia a frequentarlo fino a diventare sua amante.\nGelosa della moglie e dei figli lo abbandona improvvisamente per poi finire nei guai con il gioco d'azzardo. Sommersa di debiti viene di nuovo aggredita ma ancora una volta viene salvata da Bruce che in pi\u00f9 le offre una parte importante nel suo prossimo film.\nNel giorno del ricevimento per il film, Bruce si reca a casa di Betty per portarla a festeggiare, ma qui dopo aver lamentato forti emicranie morir\u00e0 tra le sue braccia.\nDa questo momento Betty verr\u00e0 attaccata e accusata dell'omicidio di Bruce da giornalisti e fan dell'attore. Proprio questi ultimi la aggrediscono in un bar dove riuscir\u00e0 a stento a salvarsi grazie all'intervento del barista, al quale racconter\u00e0 quanto sa sulla morte di Bruce.\nDistribuzione.\nIl film \u00e8 stato distribuito dalla Shaw Brothers nelle sale di Hong Kong il 9 gennaio 1976, con il titolo \" Li Xi\u01ceol\u00f3ng y\u01d4 w\u01d2\", accreditato anche come \"Bruce Lee and I\" che in italiano significa \"Bruce Lee ed io\". \u00c8 conosciuto anche con i titoli \"Bruce Lee: His Last Days, His Last Nights\" (\"Bruce Lee: i suoi ultimi giorni, le sue ultime notti\") e \"I Love You, Bruce Lee\" (\"Ti amo, Bruce Lee\").\nDifferenze con la realt\u00e0.\nSecondo gli amici di Bruce Lee e gli stessi tecnici che lavoravano al film, molti eventi che vengono mostrati non sono mai accaduti, ad eccezione del fatto che Bruce mor\u00ec a casa di Betty e che probabilmente erano amanti. Ella non ha mai ammesso di aver mentito, ma gli eventi da lei narrati vengono contraddetti dal calendario delle riprese che Lee aveva in quel tempo. Betty era in realt\u00e0 nota alla stampa scandalistica di Hong Kong per i suoi eccessi mondani e frequentazioni con uomini delle triadi. In alcuni eventi raccontati nel film Bruce Lee non si trovava nemmeno ad Hong Kong negli orari indicati."}
{"id": "4567020", "revid": "1573940", "url": "https://it.wikipedia.org/wiki?curid=4567020", "title": "Triaenops menamena", "text": "Triaenops menamena () \u00e8 un pipistrello della famiglia dei Rinonitteridi endemico del Madagascar.\nEtimologia.\nL'epiteto specifico deriva dal malgascio \"menamena\" che significa rossastro, in riferimento alla colorazione della sua pelliccia.\nDescrizione.\nDimensioni.\nPipistrello di medie dimensioni, con la lunghezza totale tra 85 e 90\u00a0mm, la lunghezza dell'avambraccio tra 52 e 56\u00a0mm, la lunghezza della coda tra 31 e 44\u00a0mm, la lunghezza del piede tra 9 e 11\u00a0mm, la lunghezza delle orecchie tra 10 e 14\u00a0mm e un peso fino a 9,5\u00a0g.\nAspetto.\nLe parti dorsali variano dal beige al bruno-rossastro, mentre le parti ventrali sono pi\u00f9 chiare. Il muso \u00e8 largo, piatto, la foglia nasale formata da una porzione anteriore a forma di ferro di cavallo, con un incavo centrale alla base e una proiezione ben sviluppata a forma di clessidra tra le narici. La porzione posteriore \u00e8 elevata, con tre grandi proiezioni appuntite all'estremit\u00e0 e fino a 5 celle su ogni lato. Le orecchie sono corte, ampiamente separate tra loro, a forma di imbuto e con una prominente rientranza sul bordo posteriore appena sotto l'estremit\u00e0 appuntita. La coda \u00e8 lunga ed inclusa completamente nell'ampio uropatagio. Il calcar \u00e8 lungo circa quanto il piede.\nEcolocazione.\nEmette ultrasuoni a ciclo di lavoro basso sotto forma di impulsi di durata intermedia a frequenza costante compresa tra 72,2 e 98,3\u00a0kHz e con un abbassamento rapido alla fine. Le femmine producono suoni a frequenze pi\u00f9 alte.\nBiologia.\nComportamento.\nSi rifugia all'interno di grotte dove forma colonie di diverse migliaia di individui.\nAlimentazione.\nSi nutre di insetti, principalmente di lepidotteri e in misura minore di coleotteri ed emitteri.\nDistribuzione e habitat.\nQuesta specie \u00e8 diffusa nel Madagascar settentrionale, occidentale e meridionale.\nVive nelle foreste decidue secche del versante occidentale del Madagascar, sebbene sia stata segnalata anche in zone di foresta umida all'estremit\u00e0 settentrionale e meridionale del versante orientale, fino a 1.300 metri di altitudine.\nTassonomia.\nNel 1881, Alphonse Milne-Edwards descrisse due nuove specie del genere \"Triaenops\": \"Triaenops rufus\", dal manto rossastro, e \"T. humbloti\", di colore grigiastro; la descrizione si basava su campioni che si supponeva fossero stati raccolti da L\u00e9on Humblot nel corso di una spedizione in Madagascar.\nRecentemente (2009), Steven Goodman e Julie Ranivo hanno comparato l'olotipo e il paratipo di \"T. rufus\" raccolti da Humblot, con una serie di campioni di presunti \"T.\u00a0\u201crufus\u201d\", prelevati in varie localit\u00e0 del Madagascar, nonch\u00e9 con alcuni esemplari di \"T.\u00a0persicus\" provenienti dall'Iran e dalla Tanzania, giungendo alla conclusione che i campioni di Humblot sono notevolmente diversi dagli odierni esemplari malgasci, risultando molto pi\u00f9 simili a \"T.\u00a0persicus\", specie ampiamente diffusa in Africa e nel Medio Oriente. Per raggiungere il Madagascar, Humblot aveva fatto tappa in Somalia e in Yemen, per cui non si pu\u00f2 escludere che la reale provenienza dei campioni sia stata erroneamente catalogata.\nIn conclusione, gli epiteti \"rufus\" e \"humbloti\", utilizzati da Milne-Edwards, sono due nomi che non corrispondono ad alcuna specie malgascia (\"nomina nuda\") per cui Goodman e Ranivo hanno ribattezzato questa entit\u00e0 \"Triaenops menamena\", termine malgascio che significa rossastro, designando un nuovo olotipo.\nStato di conservazione.\nQuesta specie, essendo stata descritta solo recentemente, non \u00e8 stata sottoposta ancora a nessun criterio di conservazione.\nLa specie \u00e8 presente in molte aree naturali protette in Madagascar: riserva speciale dell'Ankarana, riserva speciale di Analamerana, parco nazionale Tsingy di Bemaraha, riserva naturale integrale Tsingy di Namoroka, parco nazionale di Tsimanampetsotsa, parco nazionale di Ankarafantsika, parco nazionale dell'Isalo, riserva speciale di Ambohitantely, parco nazionale di Masoala e riserva naturale integrale dello Tsaratanana."}
{"id": "4567036", "revid": "729019", "url": "https://it.wikipedia.org/wiki?curid=4567036", "title": "Luigi III de La Tr\u00e9moille", "text": "Luigi accompagn\u00f2 il delfino in viaggio a Perpignano nel 1542, serv\u00ec nella guerra contro gli inglesi in Piccardia e fu uno dei quattro baroni dato come ostaggio della Santa Ampolla alla consacrazione di Enrico II, e uno degli ostaggi del trattato di pace concluso nel 1542 tra la Francia e l'Inghilterra.\nNel 1549, spos\u00f2 Giovanna di Montmorency (1528\u20131596), la seconda figlia femmina di Anneo di Montmorency. Ebbero cinque figli incluso:\nLuigi serv\u00ec in Italia sotto il Maresciallo de Coss\u00e9. Nel 1560, fu un luogotenente generale del Poitou e del Saintonge. Fu incolpato, nel 1567, con il comando della Valle della Loira, che serviva sotto il Duca d'Angi\u00f2 e fu ucciso nell'assedio di Melle, il 25 marzo 1577, nel momento della caduta della citt\u00e0."}
{"id": "4567043", "revid": "1305772", "url": "https://it.wikipedia.org/wiki?curid=4567043", "title": "Albrecht Ludwig Berblinger", "text": "Fu inventore di una macchina da volo simile al deltaplano, con il quale effettu\u00f2 un fallito tentativo di volo sopra il fiume Danubio. ed \u00e8 per questo da considerarsi un precursore di Otto Lilienthal e dei Fratelli Wright. Contribu\u00ec inoltre alla scienza medica, ideando protesi per gambe.\nAlla sua figura sono dedicate opere letterarie e cinematografiche. A Berblinger \u00e8 inoltre intitolato un istituto scolastico ad Ulma e due premi, il premio dell'Accademia della Medicina dell'Aviazione, assegnato annualmente dal 1933 a giovani scienziati, il Berblinger-Preis, assegnato dal 1998 dalla citt\u00e0 di Ulma.\nBiografia.\nInfanzia e giovent\u00f9.\nAlbrecht Ludwig Berblinger nacque ad Ulma il 24 giugno 1770. Di umili origini, era il settimo figlio. di Albrecht Ludwig Berblinger e di Dorothea Fink.\nRimasto orfano di padre nel 1783, all'et\u00e0 di 13 anni. fu mandato in un orfanotrofio. Nell'istituto, fu costretto a studiare come sarto. sebbene lui ambisse a diventare un orologiaio.\nAll'et\u00e0 di 21 prese il diploma come sarto. e grazie anche al matrimonio con Anna Scheiffelin riusc\u00ec a farsi una posizione.\nBerblinger inventore.\nNonostante la sua attivit\u00e0, Berblinger mostrava tuttavia sempre un grande interesse per la meccanica. come dichiar\u00f2 lui stesso.\nTra il 1803 e il 1807, costru\u00ec alcune carrozzine per bambini e alcuni veicoli. In seguito, a partire dal 1809, ide\u00f2 alcune protesi per gambe.\nBerblinger lavor\u00f2 quindi per anni per ideare un oggetto simile al deltaplano, con la convinzione che potesse volare. Il suo progetto suscit\u00e0 l'ilarit\u00e0 di molte persone, ma anche l'interesse di re Federico del W\u00fcrttemberg.\nSua fonte di ispirazione furono le invenzione dell'orologiaio svizzero Jakob Degen, che aveva effettuato alcune dimostrazioni a Vienna ed in altre citt\u00e0.\nIl fallito tentativo di volo.\nBerblinger inizi\u00f2 a provare la sua invenzione nel sobborgo di Michelsberg. e la rese quindi nota al pubblico tramite un'inserzione, fatta il 24 aprile 1811, nello \"Schw\u00e4bischer Merkur\".\nIl 27 maggio 1811, Berblinger annunci\u00f2 il suo tentativo di sorvolare il Danubio per il 4 giugno. Il tentativo fu tuttavia anticipato al 30 maggio, giorno in cui era prevista la visita del re.\nIl 30 maggio 1811, alla presenza del re e di migliaia di spettatori, Berblinger era quindi atteso per un primo tentativo di volo con la sua invenzione, ma rinunci\u00f2. Il re ripart\u00ec, senza assegnare a Berblinger alcuna onorificenza.\nIl 31 maggio 1811, tent\u00f2 quindi nuovamente di sorvolare il Danubio, partendo dai bastioni di Ulma. Il tentativo avvenne alla presenza di migliaia di spettatori.\nIl tentativo fall\u00ec, in quanto Berblinger precipit\u00f2 col velivolo nelle acque del fiume. Berblinger fu per\u00f2 tratto in salvo da alcuni pescatori.\nA causa di questo tentativo fallito, Berblinger fu deriso dalla popolazione. tanto da vedersi costretto a lasciare la citt\u00e0.\nFu persino fatto oggetto di versi di derisione come questo:\n\"Der Schneider von Ulm\"\n\"hat's Fliega probiert\"\n\"No hot'n der Deifel\"\n\"en d' Donau nei g'f\u00fchrt\"\nGli ultimi anni di vita.\nBerblinger cadde quindi in miseria. e nel 1819 fu dichiarato \"civiliter mortuus\", una condizione che gli permetteva di ricevere una sovvenzione dalla sua citt\u00e0.\nAlbrecht Ludwig Berblinger mor\u00ec il 28 gennaio 1829. in un ospedale di Ulma, all'et\u00e0 di 58 anni. Fu sepolto in una tomba per poveri."}
{"id": "4567047", "revid": "247222", "url": "https://it.wikipedia.org/wiki?curid=4567047", "title": "Hot Butter", "text": "Gli Hot Butter sono stati un gruppo musicale statunitense, di musica elettronica, che utilizzava come strumento principale il sintetizzatore Moog.\nStoria.\nProgetto musicale del tastierista, arrangiatore, e compositore jazz Stan Free, gli Hot Butter sono soprattutto noti per aver pubblicato la nota cover del brano \"Popcorn\" (1969) di Gershon Kingsley. Questa riedizione, pubblicata su singolo e nell'album \"Hot Butter\" del 1972, fu una delle prime tracce di musica elettronica a divenire una \"hit\" internazionale. Dopo aver pubblicato l'album \"More Hot Butter\" nel 1973, il gruppo si sciolse lungo la seconda met\u00e0 degli anni settanta."}
{"id": "4567048", "revid": "736476", "url": "https://it.wikipedia.org/wiki?curid=4567048", "title": "Albrecht Berblinger", "text": ""}
{"id": "4567055", "revid": "767487", "url": "https://it.wikipedia.org/wiki?curid=4567055", "title": "The Grip Snatcher", "text": "The Grip Snatcher \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 1\u00ba febbraio 1912."}
{"id": "4567077", "revid": "21880", "url": "https://it.wikipedia.org/wiki?curid=4567077", "title": "Triaenops rufus", "text": ""}
{"id": "4567081", "revid": "599013", "url": "https://it.wikipedia.org/wiki?curid=4567081", "title": "Gabard F\u00e9nelon", "text": ""}
{"id": "4567082", "revid": "486946", "url": "https://it.wikipedia.org/wiki?curid=4567082", "title": "Gabart Fenelon", "text": ""}
{"id": "4567097", "revid": "1305772", "url": "https://it.wikipedia.org/wiki?curid=4567097", "title": "The World, the Flesh and the Devil", "text": ""}
{"id": "4567114", "revid": "124256062", "url": "https://it.wikipedia.org/wiki?curid=4567114", "title": "Municipalit\u00e0 di Ambrolauri", "text": "La municipalit\u00e0 di Ambrolauri () \u00e8 una municipalit\u00e0 georgiana di Racha-Lechkhumi e Kvemo Svaneti.\nNel censimento del 2002 la popolazione si attestava a 16.079 abitanti. Nel 2014 il numero risultava essere 9.139.\nLa cittadina di Ambrolauri \u00e8 il centro amministrativo della municipalit\u00e0, la quale si estende su un'area di .\nPopolazione.\nDal censimento del 2014 la municipalit\u00e0 risultava costituita al 99,7% da persone di etnia georgiana."}
{"id": "4567117", "revid": "717966", "url": "https://it.wikipedia.org/wiki?curid=4567117", "title": "Ebraismo haredi", "text": ""}
{"id": "4567118", "revid": "717966", "url": "https://it.wikipedia.org/wiki?curid=4567118", "title": "Ebraismo charedi", "text": ""}
{"id": "4567120", "revid": "1305772", "url": "https://it.wikipedia.org/wiki?curid=4567120", "title": "Infinity Tower", "text": ""}
{"id": "4567128", "revid": "1793900", "url": "https://it.wikipedia.org/wiki?curid=4567128", "title": "Torre Cayan", "text": "La Torre Cayan o Torre Infinito (in arabo: \u0628\u0631\u062c \u0625\u0646\u0641\u064a\u0646\u064a\u062a\u064a) \u00e8 un grattacielo di Dubai, negli Emirati Arabi Uniti, alto 303 metri costruito da \"Cayan Real Estate Investment and Development\".\nIl grattacielo \u00e8 stato progettato dal gruppo Skidmore, Owings and Merrill, lo stesso gruppo di progettisti del Burj Dubai sempre a Dubai e la Trump Tower a Chicago.\nIl 10 giugno 2013, alla conclusione dei lavori, \u00e8 diventato l'edificio pi\u00f9 alto con una torsione di 90\u00b0.\nI lavori di costruzione sono cominciati nel 2006 e si sono conclusi nel 2013."}
{"id": "4567137", "revid": "122413813", "url": "https://it.wikipedia.org/wiki?curid=4567137", "title": "Municipalit\u00e0 di Lentekhi", "text": "La municipalit\u00e0 di Lentekhi () \u00e8 una municipalit\u00e0 georgiana di Racha-Lechkhumi e Kvemo Svaneti.\nNel censimento del 2002 la popolazione si attestava a 8.991 abitanti. Nel 2014 il numero risultava essere 4.386.\nLa cittadina di Lentekhi \u00e8 il centro amministrativo della municipalit\u00e0, la quale si estende su un'area di .\nPopolazione.\nDal censimento del 2014 la municipalit\u00e0 risultava costituita al 99,91% da persone di etnia georgiana."}
{"id": "4567140", "revid": "123714783", "url": "https://it.wikipedia.org/wiki?curid=4567140", "title": "Cork Constitution Rugby Football Club", "text": "Il Cork Constitution Rugby Football Club \u00e8 un club irlandese di rugby a 15 avente sede a Cork, nella provincia di Munster. \u00c8 stato fondato nel 1892. Durante la stagione 2013-2014 disputer\u00e0 la \"Division 1A\" del campionato irlandese."}
{"id": "4567143", "revid": "767487", "url": "https://it.wikipedia.org/wiki?curid=4567143", "title": "Streets of Blood", "text": "Streets of Blood \u00e8 un film del 2009 diretto da Charles Winkler.\nTrama.\nL'azione si svolge a New Orleans, dove l'uragano Katrina sei mesi prima ha dato il colpo di grazia al centro urbano, distruggendo le abitazioni, i ponti, devastando quartieri interi. Andy Deveraux, veterano della polizia, ha appena perso il proprio partner, morto in circostanze misteriose. Col suo nuovo socio, Stan Green, l'uomo indaga nelle profondit\u00e0 della malavita, mentre un agente federale infiltrato viene ucciso da due poliziotti corrotti, Pepe e Barney. Alla psicologa del dipartimento, Nina Ferraro, viene chiesto di incontrare e di parlare coi detective...\nSinossi.\nDopo l'11 settembre e la Guerra del Golfo, eventi drammatici che sono entrati prepotentemente nell'immaginario collettivo e rielaborati dalla settima arte, ora \u00e8 la volta dell'uragano Katrina. La macchina cinema statunitense elabora il lutto, mettendo in scena frammenti di un patrimonio collettivo, New Orleans, il quartiere francese e tutti quei luoghi che hanno reso celebre la citt\u00e0 nel mondo. Documentato in maniera esemplare per la prima volta da Spike Lee nel suo, When the Leeves Broke: A Requiem in Four Acts, l'uragano e i suoi disastrosi effetti sulla metropoli della Louisiana fanno da sfondo all'interessante pellicola firmata da Werner Herzog Il cattivo tenente - Ultima chiamata New Orleans.\nFerita dalla furia di Katrina, New Orleans torna nuovamente alla ribalta nel film Streets of Blood. Tuttavia, mentre nelle mani di Herzog la citt\u00e0 diventa simbolo del \"lato oscuro dell'America\", di un ennesimo scontro tra natura violenta e civilt\u00e0, per Charles Winkler la scelta \u00e8 un po' pretestuosa e poco efficace. Nonostante un cast di ottima qualit\u00e0, la pellicola cade infatti nella trappola di una trama troppo densa, che finisce con l'essere incomprensibile e poco avvincente. Nel voler mettere in luce il degrado morale di un luogo senza legge, di una terra di conquista dei peggiori predatori, di lotte tra bande di spacciatori e di poliziotti fautori di una giustizia senza regole, la scrittura perde fluidit\u00e0, ma si ritrova nel finale, nei titoli di coda, dove immagini \"reali\"del post uragano raccontano e mostrano, a tre anni dal disastro, la vera \"New Orleans\"."}
{"id": "4567153", "revid": "110157", "url": "https://it.wikipedia.org/wiki?curid=4567153", "title": "Campionati mondiali di freestyle 1995", "text": "I Campionati mondiali di freestyle 1995 sono stati la 6\u00aa edizione della manifestazione. Si sono svolti a La Clusaz, in Francia, dal 14 al 19 febbraio 1995.\nRisultati.\nUomini.\nSalti.\nData: 19 febbraio 1995\nGobbe.\nData: 18 febbraio 1995\nBalletto.\nData: 17 febbraio 1995\nDonne.\nSalti.\nData: 19 febbraio 1995\nGobbe.\nData: 18 febbraio 1995\nBalletto.\nData: 17 febbraio 1995"}
{"id": "4567157", "revid": "124830628", "url": "https://it.wikipedia.org/wiki?curid=4567157", "title": "L'Impero delle Ombre (gruppo musicale)", "text": "L'Impero delle Ombre \u00e8 un gruppo musicale doom metal italiano, formato nel 1995 a Gallipoli, in Puglia.\nBiografia.\nLa band si forma nel 1995 per volere del vocalist Giovanni \"John Goldfinch\" Cardellino, inizialmente come cover band di storiche formazioni italiane e straniere come Black Sabbath, Angel Witch, Black Widow, Death SS e Paul Chain Violet Theatre.\nNei primi anni di vita il gruppo \u00e8 solito esibirsi su un palco cosparso di croci e con travestimenti da film dell'orrore, richiamando l'attitudine su palco dei loro ispiratori Death SS. Questa prima incarnazione non vede ancora coinvolto il chitarrista Andrea Cardellino, fratello minore di Giovanni ai tempi ancora troppo giovane, e non porter\u00e0 inoltre ad alcuna incisione discografica.\nDopo un temporaneo scioglimento, i due fratelli riformano la band conservando il vecchio nome nel 2003, a Firenze. Al progetto si uniscono anche i fratelli Dario ed Enrico Caroli, entrambi ex-Sabotage, impegnati rispettivamente alla batteria e al basso.\nL'anno successivo, dopo quasi dieci anni dalla fondazione del gruppo, vede infine la luce l'omonimo debutto edito dalla Black Widow Records di Genova.\nLa musica dell'Impero delle Ombre si caratterizza per un cantato in lingua madre, per nulla diffuso all'interno della scena doom italiana, specialmente all'epoca in cui usc\u00ec. La band stessa ha inoltre etichettato il proprio \"sound\" come \"Cemetery rock\", dichiarando di essere fortemente influenzata, oltre che da band metal e doom (Death SS, Black Hole, Paul Chain, Angel Witch, Black Sabbath), dal cinema dell'orrore e da importanti realt\u00e0 della scena progressive degli anni settanta come Biglietto per l'Inferno, Metamorfosi, Pink Floyd, Jacula, High Tide.\nVisto il risultato ottenuto con la prima prova, l'etichetta genovese propone al gruppo di mettersi subito al lavoro per un concept album basato su uno sceneggiato francese degli anni sessanta, \"I compagni di Baal\" di Pierre Pr\u00e8vert.\nNel frattempo prosegue l'attivit\u00e0 dal vivo e i membri si impegnano in numerosi altri progetti, tra cui il progetto parallelo Witchfield, in collaborazione con Thomas Hand Chaste, noto per aver militato nei Death SS. Nel 2008 esce un singolo in condivisione con i Bud Tribe, primo parto della neonata casa discografica Jolly Rogers Records, che contiene un nuovo brano, \"Dr. Franky\", il cui testo \u00e8 ispirato al romanzo \"Frankenstein\" di Mary Shelley.\nNel 2009 i due fratelli Cardellino fondano un altro progetto parallelo con alcuni musicisti salentini, Homo Herectus, improntato a detta dei partecipanti su uno stoner-doom influenzato da band americane come Saint Vitus, The Obsessed e Trouble e con un singolo 7\" in vinile, \"Pessimist\", pubblicato per la New LM Records.\nIn seguito a numerosi problemi e contrattempi, nel 2011 viene pubblicato il secondo lavoro del gruppo, \"I compagni di Baal\". I testi dei brani riprendono i tratti salienti della trama dell'omonima miniserie, richiamando in un certo senso la scelta di un altro gruppo italiano, Il Segno del Comando (anch'esso legato all'etichetta Black Widow), che si era ispirato all'omonimo sceneggiato. La formazione di questo album comprende Fabius Oliver e Dario Petrelli in sostituzione dei dimissionari fratelli Caroli, e si avvale della collaborazione del tastierista Oleg Smirnoff, in passato gi\u00e0 con Eldritch, Vision Divine e Death SS. Alla seconda voce troviamo inoltre Giusy \"Liliana\" Cardellino, sorella di Andrea e Giovanni. La versione in CD include la cover di un pezzo dei Black Sabbath, \"Snowblind\" come bonus track, apparsa anche sulla compilation \"Hands of Doom\".\nIn questo periodo i fratelli Cardellino fanno diverse collaborazioni amichevoli sui dischi di band della scena underground italiana, come The Providence, I Compagni di Baal, Malanoctem e Visioni Gotiche. Il cantante John Goldfinch \u00e8 inoltre da tempo attivo \"talent scout\" della scena metal e doom indipendente italiana, sempre alla ricerca di interessanti giovani band che traghetta verso label di settore italiane per il sostentamento dell'underground.\nNel 2013 esce solo in vinile 12\" e a tiratura limitata, per festeggiare i 5 anni dalla fondazione della Jolly Rogers Records, un LP che costituisce una sorta di seguito del singolo split \"Dr. Franky/Star Driver\" uscito anni addietro, dal titolo esplicativo \"L'Impero delle Ombre/Bud Tribe\" e contenente anche l'inedita \"Corvi neri\".\nNel 2020 per la Black Widow Records esce il terzo lavoro del gruppo, intitolato \"Racconti macabri, vol. III\".\nNote.\nhttp://www.metallized.it/articolo.php?id=2083"}
{"id": "4567165", "revid": "125383319", "url": "https://it.wikipedia.org/wiki?curid=4567165", "title": "Disclosure (gruppo musicale)", "text": "I Disclosure sono un gruppo musicale britannico di musica elettronica composto dai fratelli Guy (nato il 25 maggio 1991) e Howard Lawrence (11 maggio 1994). I fratelli sono cresciuti a Reigate, Surrey. Il loro album di debutto \"Settle\" \u00e8 stato pubblicato il 3 giugno 2013 attraverso l'etichetta PMR.\nBiografia.\n\"Offline Dexterity\", primo singolo del duo, uscito il 29 agosto 2010, \u00e8 stato seguito da un altro, \"Carnival\"/\"I Love...That You Know\" pubblicato a distanza di quasi un anno il 13 giugno 2011.\nLa band ha avuto il suo primo significativo supporto tramite radio in seguito alla pubblicazione del singolo \"Tenderly\"/\"Flow\" nel gennaio 2012. Il singolo ha portato un notevole interesse nel successivo EP \"The Face\" (giugno 2012), pubblicato tramite l'etichetta Greco-Roman. L'EP include il popolare remix \"Running\" di Jessie Ware, il quale scal\u00f2 le classifiche di Paesi Bassi e Belgio, oltre a diventare un appuntamento fisso del Circuit Festival 2012.\nIl duo ha avuto il suo primo successo nel Regno Unito a ottobre 2012 con \"Latch\", interpretato dal cantante inglese Sam Smith che ha raggiunto la posizione numero 11 della Official Singles Chart. Il gruppo ha mantenuto il loro successo nel 2013 - sono stati votati nella \"BBC Radio 1 Xtra Hot Ten\" per il 2013 e ha ottenuto due consecutivi singoli da top 10 con \"White Noise\" (#2) e \"You &amp; Me\" (#10). Questi tre singoli sono stati raccolti su un EP intitolato \"The Singles\". Hanno pubblicato il loro album di debutto, \"Settle\", sull'etichetta PMR Records il 3 giugno 2013. Il disco \u00e8 stato accolto con forte successo commerciale e di critica ed ha debuttato direttamente alla posizione numero uno della Official Albums Chart. , partecipano tra gli altri AlunaGeorge, Ed Macfarlane, Sam Smith, Eliza Doolittle, London Grammar, Jamie Woon e Jessie Ware.\nIl remix a cura del disc jockey australiano Flume del brano \"You &amp; Me\", realizzato dal duo con la cantante Eliza Doolittle, \u00e8 stato scelto da Lacoste per lo spot \"The Big Leap\" del 2014 e anche per quello della serie televisiva Pretty Little Liars.\nIl 7 giugno 2015 hanno annunciato dal sito ufficiale l'uscita del nuovo LP Caracal per il 25 settembre successivo. Nel luglio 2015 viene pubblicato il loro singolo apripista del loro secondo album, intitolato \"Omen\", seguito poi nel settembre 2015 dal secondo singolo intitolato \"Jaded\".\nIl 29 aprile 2015 iniziano il loro Tour negli Stati Uniti D'America. Suonano in moltissime metropoli tra cui Los Angeles, Chicago, Washington D.C., Atlanta, Austin, Toronto, Philadelphia fino a concludere nella famosa arena \"Madison Square Garden\" di New York.\nIl 25 settembre 2015 esce quindi il loro secondo album intitolato \"Caracal (album)\", nome del felino raffigurato nella copertina, che aveva particolarmente colpito i fratelli durante il loro precedente tour. L'album contiene 11 canzoni, pi\u00f9 3 presenti nell'edizione Deluxe, e offre numerose collaborazioni con artisti come Sam Smith, Lorde, Gregory Porter e altri ancora. L'album \u00e8 stato inoltre nominato per la seconda volta come \"Miglior Dance Album\" ai Grammy Awards 2016. All'inizio del 2016 hanno dato il via ad un tour europeo (con una data italiana a Milano presso il Mediolanum Forum, il 16 Febbraio). Conclusosi il tour europeo, inizier\u00e0 anche il tour in Nord America, nel periodo primaverile.\nHanno inoltre annunciato la seconda edizione del \"Wild Life Festival,\" organizzato dagli stessi Disclosure in collaborazione con il gruppo dei Rudimental. Il festival \u00e8 stato svolto nell'ex aeroporto di Brighton, l'11 e il 12 Giugno 2016, con la partecipazione di molti altri artisti. Il 15 Giugno 2016 viene pubblicato un nuovo EP intitolato \"Moog For Love\"; in una delle 3 tracce viene utilizzata la voce di Al Green.\nNel 2017 il gruppo ha annunciato uno hiatus di un anno, confermando tuttavia che avrebbero comunque eseguito sporadiche performance.\nDal 2018 hanno annunciato di essere al lavoro su un terzo album, la cui pubblicazione era prevista per il 2020. Nel 2020, nell'EP \"Ecstasy\", hanno collaborato con la band tuareg Etran Finatawa nel brano \"Etran\" e con l'artista Eko Roosevelt nel brano \"Tondo\". Il 26 agosto 2020 il gruppo ha pubblicato il singolo \"Birthday\" in collaborazione con Kehlani e Syd. Il loro terzo album \"Energy\" \u00e8 uscito il 28 Agosto 2020."}
{"id": "4567169", "revid": "119823311", "url": "https://it.wikipedia.org/wiki?curid=4567169", "title": "Serie A1 2012-2013 (hockey su pista)", "text": "La Serie A1 2012-2013 \u00e8 stata la 90\u00aa edizione del torneo di primo livello del campionato italiano di hockey su pista. Esso \u00e8 stato organizzato dalla Lega Nazionale Hockey su mandato della Federazione Italiana Hockey e Pattinaggio. La competizione \u00e8 iniziata il 6 novembre 2012 e si \u00e8 conclusa l'11 giugno 2013.\nIl torneo fu vinto dal per la 3\u00aa volta nella sua storia.\nStagione.\nNovit\u00e0.\nNel 2012-2013 la serie A1 vide ai nastri di partenza quattordici club. Al torneo parteciparono: , , , , , , , , , , , ; al posto delle retrocesse e parteciparono le due neoprommosse e . Da segnalare che a partire da questa stagione vennero aboliti i play-out.\nFormula.\nPer la stagione 2012-2013 il campionato si svolse tra 14 squadre che si affrontarono in un girone unico, con partite di andata e ritorno. Al termine della stagione regolare le squadre classificate dal 1\u00ba posto all'8\u00ba posto disputarono i play-off scudetto mentre le squadre classificate dal 13\u00ba e 14\u00ba posto retrocedettero direttamente in serie A2.\nAvvenimenti.\nLa stagione regolare del torneo inizi\u00f2 il 2 novembre 2012 e termin\u00f2 il 30 aprile 2013. Da segnalare l'importante ritorno in massima serie di una squadra novarese con l', che disput\u00f2 la stagione precedente con il nome di Roller Effenbert Hockey Novara grazie al noleggio del marchio della storica societ\u00e0 piemontese. Durante la prima fase del torneo furono comunque i campioni d'italia del ad arrivare primi in classifica con 70 punti frutto di ventitre vittorie, un pareggio e due sole sconfitte rimediate entrambe contro i rivali delle ultime stagioni e cio\u00e8 il che chiuse la stagione regolare al secondo posto a sei lunghezze dei veneti. Centrarono la qualificazione ai play-off scudetto anche l', il , il , l', il e il ; a sorpresa rimase esclusa dalla post-season il . Retrocedettero direttamente in Serie A2 il e il .\nAi quarti di finale dei play-off scudetto il ebbe la meglio in due gare sul cosi come il elimin\u00f2 il sempre in due gare. L' invece riusc\u00ec ad estromette l' solamente in gara 3; infatti dopo aver perso la prima partita al Palasport Dal Lago riusc\u00ec a ribaltare la serie a Lodi vincendo gara 2 e appunto gara 3; il fu estromesso ancora una volta al primo turno dei play-off; il infatti vinse la serie 2 a 1 trionfando in gara 3 a Bassano del Grappa vincendo 7 a 4.\nLe semifinali videro la vittoria facile del sul ; i valdagnesi vinsero a Forte dei Marmi per 9 a 4 bissando poi il successo a Valdagno per 11 a 4. L'altra semifinale fu disputata dal contro l' e vide i viareggini vincere agevolmente la serie per 2 a 0.\nPer il terzo anno consecutivo l'atto finale del campionato vide rivali il e il . La prima gara fu giocato al PalaBarsacchi e vide i veneti vincere per 3 a 2 in trasferta. La seconda gara si gioc\u00f2 al PalaLido di Valdagno e vide arrivare la seconda vittoria per il Marzotto grazie alle reti di Carlos Nicol\u00eda e di Pedro Gil G\u00f3mez. La gara 3, giocata ancora a Valdagno, fu un autentico trionfo per il Marzotto che vinse per 9 a 4 laureandosi per la terza volta nella storia, la seconda consecutiva, campione d'Italia.\nStagione regolare.\nClassifica finale.\nLegenda:\nNote:"}
{"id": "4567171", "revid": "124256072", "url": "https://it.wikipedia.org/wiki?curid=4567171", "title": "Municipalit\u00e0 di Oni", "text": "La municipalit\u00e0 di Oni () \u00e8 una municipalit\u00e0 georgiana di Racha-Lechkhumi e Kvemo Svaneti.\nNel censimento del 2002 la popolazione si attestava a 9.277 abitanti. Nel 2014 il numero risultava essere 6.130.\nLa cittadina di Oni \u00e8 il centro amministrativo della municipalit\u00e0, la quale si estende su un'area di .\nPopolazione.\nDal censimento del 2014 la municipalit\u00e0 risultava costituita al 99,1% da persone di etnia georgiana."}
{"id": "4567173", "revid": "880827", "url": "https://it.wikipedia.org/wiki?curid=4567173", "title": "Cattedrali nelle Figi", "text": "Questa \u00e8 una lista delle Cattedrali presenti nelle Figi."}
{"id": "4567175", "revid": "709406", "url": "https://it.wikipedia.org/wiki?curid=4567175", "title": "Sodio carbonato", "text": ""}
{"id": "4567179", "revid": "716642", "url": "https://it.wikipedia.org/wiki?curid=4567179", "title": "Frandy Montr\u00e9vil", "text": "Carriera.\nClub.\nHa sempre giocato nella prima divisione haitiana.\nIn carriera ha giocato complessivamente 7 partite nella CONCACAF Champions League.\nNazionale.\nCon la maglia della nazionale tra il 2006 ed il 2013 \u00e8 sceso in campo per complessive 10 volte, partecipando anche alla CONCACAF Gold Cup 2013."}
{"id": "4567180", "revid": "287204", "url": "https://it.wikipedia.org/wiki?curid=4567180", "title": "Lansdowne Football Club", "text": "Il Lansdowne Football Club \u00e8 un club irlandese di rugby a 15 avente sede a Dublino, nella provincia di Leinster.\n\u00c8 stato fondato nel 1872 da Henry Dunlop (1844\u20131930) come \"Irish Champion Athletic Club\".\nGioca nella \"Division 1A\" del campionato irlandese."}
{"id": "4567183", "revid": "709406", "url": "https://it.wikipedia.org/wiki?curid=4567183", "title": "Effettori allosterici", "text": ""}
{"id": "4567190", "revid": "287204", "url": "https://it.wikipedia.org/wiki?curid=4567190", "title": "Hoy somos m\u00e1s (album)", "text": "Hoy somos m\u00e1s \u00e8 il terzo album tratto dalla telenovela argentina \"Violetta\", pubblicato l'11 giugno 2013 in Argentina e il 25 giugno 2013 in Italia. Contiene un CD con tredici tracce. Il CD diventa il pi\u00f9 venduto della serie.\nTracce.\nQuesti sono dei bonus tracks disponibili solo in alcune versioni.*"}
{"id": "4567195", "revid": "1074331", "url": "https://it.wikipedia.org/wiki?curid=4567195", "title": "Municipalit\u00e0 di Tsageri", "text": "La municipalit\u00e0 di Tsageri () \u00e8 una municipalit\u00e0 georgiana di Racha-Lechkhumi e Kvemo Svaneti.\nNel censimento del 2002 la popolazione si attestava a 16.622 abitanti. Nel 2014 il numero risultava essere 10.387.\nLa cittadina di Tsageri \u00e8 il centro amministrativo della municipalit\u00e0, la quale si estende su un'area di 756 km\u00b2.\nPopolazione.\nDal censimento del 2014 la municipalit\u00e0 risultava costituita al 99,8% da persone di etnia georgiana."}
{"id": "4567196", "revid": "1318658", "url": "https://it.wikipedia.org/wiki?curid=4567196", "title": "Passio musicae", "text": "Passio musicae (in finlandese ') \u00e8 un monumento dedicato al compositore finlandese Jean Sibelius (1865 - 1957). Il monumento si trova nel Parco Sibelius (') nel distretto di Taka-T\u00f6\u00f6l\u00f6 ad Helsinki, la capitale della Finlandia.\nStoria.\nIl monumento fu progettato da Eila Hiltunen e mostrato al pubblico per la prima volta il 7 settembre 1967. Originariamente diede adito ad un piccolo dibattito sui meriti e le imperfezioni dell'arte astratta. La Hiltunen affront\u00f2 i suoi critici aggiungendo il volto di Sibelius che si trova accanto alla scultura principale.\nConsiste in una serie di oltre 600 tubi cavi in acciaio saldati insieme secondo uno schema ondulato. Il monumento pesa e misura . Lo scopo della Hiltunen era catturare l'essenza della musica di Sibelius.\nUna piccola versione del monumento si trova presso gli uffici dell'UNESCO a Parigi, mentre un'altra opera simile, progettata anch'essa dalla Hiltunen, si trova presso l'Ufficio delle Nazioni Unite a New York.\nIl Parco Sibelius e il monumento a Kalevala.\nNel 1939, la Fondazione Leo e Regina Wainstein organizz\u00f2 un concorso per scultori per progettare un'opera che rappresentasse una scena dell'epopea nazionale finlandese, \"Kalevala\", che sarebbe stata eretta nel parco. Il vincitore fu Aarre Aaltonen (1889\u20131980) e la sua opera \"Ilmatar and the Scaup\", un'opera in bronzo inaugurata nel 1946."}
{"id": "4567197", "revid": "729019", "url": "https://it.wikipedia.org/wiki?curid=4567197", "title": "West End Gang", "text": "La West End Gang \u00e8 una potente organizzazione criminale di Montr\u00e9al, nel Qu\u00e9bec. Attiva sin dai primi anni del '900, accoglie come membri sia irlandesi che franco-canadesi, bench\u00e9 venga riconosciuta come parte della mafia irlandese, con stretti contatti la Winter Hill Gang di Boston.\nRimane stretta alleata della famiglia Rizzuto del Qu\u00e9bec e della famiglia Musitano dell'Ontario.\nLa sua principale occupazione sono i piccoli crimini (furto, rapina, sequestro di persona, truffa), il traffico di armi e lo spaccio di stupefacenti. Negli anni'70 in particolare controllavano quasi tutta la distribuzione e la vendita di cocaina e hashish, che gli venivano forniti da alcuni soci in Florida, a loro volta collegati con i cartelli colombiani e sudamericani.\nFu sempre negli anni '70, quando si svilupparono le famiglie di Cosa Nostra anche in Canada e gli Hells Angels, che la West End Gang strinse contatti con queste organizzazioni nascenti.\nFu cos\u00ec che nacque il \"Consorzio\", un cartello comune dove le famiglie italo-canadesi, gli Hells Angels e la West End Gang gestivano unite il traffico di droga; con sede a Montr\u00e9al, la droga veniva distribuita in tutti gli Stati Uniti ed il Canada, con il supporto di Cosa Nostra americana e delle varie bande criminali degli Stati Uniti.\nSi stima che dagli anni'70 agli anni '90 la banda abbia venduto circa 40 tonnellate di cocaina e 300 tonnellate di hashish, per un valore di 150 miliardi di dollari.\nNel 1984 fu ucciso il boss Frank Ryan, ed altri membri furono condannati per omicidio. Ryan fu sostituito da Allan Ross, che si ritiene avesse organizzato l'omicidio del suo vecchio boss.\nAttualmente si ritiene che i membri della West End Gang siano tra i 100 ed i 150 e che continui a collaborare con le altre organizzazioni del Canada orientale. L'attuale boss \u00e8 Gerald Matticks, spalleggiato da Richard Matticks, che gestisce momentaneamente l'organizzazione mentre Gerald \u00e8 in prigione."}
{"id": "4567200", "revid": "447535", "url": "https://it.wikipedia.org/wiki?curid=4567200", "title": "Curva di Gini", "text": ""}
{"id": "4567201", "revid": "1305772", "url": "https://it.wikipedia.org/wiki?curid=4567201", "title": "Distribuzione a chiave quantistica", "text": "La distribuzione a chiave quantistica (in sigla QKD, dall'inglese: \"Quantum key distribution\") \u00e8 un sistema della meccanica quantistica per garantire comunicazioni sicure.\nAbilita due parti a produrre e condividere una chiave segreta casuale solamente tra di loro che potranno usare per cifrare e decifrare i loro messaggi.\nSpesso, \u00e8 chiamata impropriamente crittografia quantistica, poich\u00e9 \u00e8 l'esempio meglio conosciuto tra le operazioni di crittografia quantistica.\nUn'importante e unica propriet\u00e0 della distribuzione quantistica \u00e8 la capacit\u00e0 dei due utenti in comunicazione di rilevare la presenza di una terza parte che tenta di ottenere informazioni sulla chiave, dovuto al fatto che un processo di misura in un sistema quantistico in generale disturba il sistema.\nLa sicurezza della distribuzione a chiave quantistica si affida sui fondamenti della meccanica quantistica rispetto al tradizionale protocollo di distribuzione a chiave che si affida sulla difficolt\u00e0 computazionale di certe funzioni matematiche, e non pu\u00f2 fornire alcuna indicazioni al riguardo di possibili intercettazioni.\nLa distribuzione a chiave quantistica \u00e8 usata solo per produrre e distribuire la chiave, non per trasmettere qualsivoglia messaggio.\nLa chiave pu\u00f2 essere usata con qualsiasi algoritmo di cifrazione e decifrazione, che trasmetter\u00e0 poi il messaggio su un canale di comunicazione standard.\nL'algoritmo pi\u00f9 comunemente associato a questa chiave \u00e8 il cifrario di Vernam.\nI sistemi commerciali esistenti ad oggi di distribuzione a chiave quantistica sono specificatamente pensati per governi e imprese con alti requisiti di sicurezza.\nImplementazioni.\nSperimentali.\nIl sistema con il pi\u00f9 alto tasso di bit attualmente dimostrato come scambio sicuro di chiavi a 1 Mbit/s su 20\u00a0km di fibra ottica e a 10 kbit/s su oltre 100\u00a0km di fibra ottica, raggiunto da una collaborazione tra l'Universit\u00e0 di Cambridge e Toshiba usando il protocollo BB84 con impulsi di stati decoy.\nCommercializzazione.\nCi sono attualmente 4 imprese che offrono sistemi commerciali di distribuzione a chiave quantistica: ID Quantique (Ginevra, Svizzera), MagiQ Technologies, Inc. (New York, Stati Uniti), QuintessenceLabs (Australia) e SeQureNet (Parigi, Francia).\nAltre compagnie hanno programmi di ricerca attivi, tra cui Toshiba, HP, IBM, Mitsubishi, NEC e NTT.\nNel 2004, viene effettuato il primo trasferimento di dati usando una distribuzione a chiave quantistica a Vienna in Austria \nLa tecnologia di crittografia quantistica \u00e8 stata fornita dalla svizzera Id Quantique ed \u00e8 stata usata per trasmettere i risultati elettorali del 21 ottobre 2007."}
{"id": "4567204", "revid": "287204", "url": "https://it.wikipedia.org/wiki?curid=4567204", "title": "OutRun (Kavinsky)", "text": "OutRun \u00e8 l'album di debutto dell'artista francese Kavinsky, pubblicato il 22 febbraio 2013. \nQuesto album \u00e8 stato fatto con la produzione e l'aiuto di SebastiAn e dello stesso Guy-Manuel de Homem-Christo dei Daft Punk. Il nome dell'album si rif\u00e0 al gioco arcade SEGA Out Run, distribuito nel 1986, del quale era protagonista una Ferrari Testarossa. Molti sono i richiami che hanno influenzato la creazione dell'album: per esempio ci sono riferimenti a molti film e serie televisive anni '80, come Miami Vice, o a cartoni animati giapponesi, come Dragon Ball Z, con la canzone \"Rampage\" che riprende la soundtrack dell'anime o i film di Dario Argento.\nll concetto alla base di OutRun segue la storia di Kavinsky, un giovane che si \u00e8 schiantato con la sua Testarossa nel 1986 ed \u00e8 riapparso nel 2006 come uno zombi che produce musica elettronica.\nSingoli.\nI singoli estratti dall'album sono principalmente due: \"ProtoVision\", pubblicato come singolo il 10 dicembre 2012 e \"Odd Look\", pubblicato a novembre in una prima versione molto breve di circa 1 minuto per lo spot della BMW i8. Tuttavia Kavinsky ha confermato che a fine giugno 2013 l'uscita del singolo di \"Odd Look\" con la co-produzione di DJ A-Trak. Inoltre all'interno dell'album \u00e8 presenta \"Nightcall\", il singolo di maggior successo di Kavinsky.\nCritiche.\nL'album ha ricevuto in generale delle critiche positive e favorevoli. Alcuni sono rimasti un po' sconfortati dalla presenza di non molte tracce nuove, tuttavia la maggior parte delle riviste musicali e classifiche musicali hanno considerato l'album come uno dei migliori album di musica elettronica degli ultimi tempi, in cui prevale la musica commerciale piuttosto che quella elettronica."}
{"id": "4567208", "revid": "133248", "url": "https://it.wikipedia.org/wiki?curid=4567208", "title": "Rama Revealed", "text": ""}
{"id": "4567211", "revid": "54354", "url": "https://it.wikipedia.org/wiki?curid=4567211", "title": "QKD", "text": ""}
{"id": "4567213", "revid": "54354", "url": "https://it.wikipedia.org/wiki?curid=4567213", "title": "Quantum key distribution", "text": ""}
{"id": "4567215", "revid": "301873", "url": "https://it.wikipedia.org/wiki?curid=4567215", "title": "La biblioteca perduta dell'alchimista", "text": "La biblioteca perduta dell'alchimista \u00e8 un romanzo di Marcello Simoni, pubblicato per la prima volta in Italia nel 2012; \u00e8 il secondo capitolo della saga che vede come protagonista Ignazio da Toledo, dopo \"Il mercante di libri maledetti\".\nTrama.\n\u00c8 la primavera del 1227 e la regina di Castiglia \u00e8 scomparsa in modo misterioso. Strane voci corrono per il regno e alcuni parlano di un intervento del Maligno. L\u2019unico in grado di risolvere l\u2019enigma \u00e8 Ignazio da Toledo, grande conoscitore dei luoghi e delle genti grazie ai suoi numerosi viaggi tra oriente e occidente e alla sua capacit\u00e0 di risolvere arcani e antichi misteri. Le ricerche del mercante di reliquie partono subito fino al rinvenimento del mitico \"Turba philosophorum\", un manoscritto attribuito a un discepolo di Pitagora."}
{"id": "4567220", "revid": "984922", "url": "https://it.wikipedia.org/wiki?curid=4567220", "title": "Monte Chiavino", "text": "Il monte Chiavino (1.030 ) \u00e8 una montagna dei monti Ausoni nell'Antiappennino laziale.\nSi trova nel Lazio tra le province di Frosinone e quella di Latina, tra i comuni di Vallecorsa e Lenola."}
{"id": "4567221", "revid": "486946", "url": "https://it.wikipedia.org/wiki?curid=4567221", "title": "Ortenburg-Neuortenburg", "text": ""}
{"id": "4567224", "revid": "709406", "url": "https://it.wikipedia.org/wiki?curid=4567224", "title": "Emulsioni", "text": ""}
{"id": "4567229", "revid": "438678", "url": "https://it.wikipedia.org/wiki?curid=4567229", "title": "Elizabeth Stanhope", "text": "Biografia.\nFiglia unica di Philip Stanhope, II conte di Chesterfield, e di lady Elizabeth Butler, figlia maggiore di James Butler, I duca di Ormonde.\nPrima della sua nascita, Samuel Pepys afferm\u00f2 che la madre di Elizabeth, stanca dei continui tradimenti del marito con Barbara Villiers, avesse avuto relazioni con James Hamilton, e con il duca di York, che avrebbe poi governato come re Giacomo II d'Inghilterra, con cui sarebbe stata colta in flagrante. \u00c8 possibile che Elizabeth sia una figlia illegittima del duca di York.\nLady Elizabeth non conobbe mai sua madre, in quanto mor\u00ec quando Elizabeth aveva solo due anni. Il conte di Chesterfield, successivamente, spos\u00f2 Elizabeth Dormer, dalla quale ebbe due figli.\nMatrimonio.\nSpos\u00f2, il 21 settembre 1691, il nobile scozzese John Lyon, figlio di Patrick Lyon, III conte di Strathmore e Kinghorne. Ebbero dieci figli:\nMorte.\nMor\u00ec il 24 aprile 1723 a Castello di Huntly, in Scozia.\nLa National Portrait Gallery conserva alcuni suoi ritratti, fra cui una maniera nera di Alexander Browne basata su un'opera di Peter Lely."}
{"id": "4567230", "revid": "80598", "url": "https://it.wikipedia.org/wiki?curid=4567230", "title": "Anna/Contemplazione", "text": "Anna/Contemplazione \u00e8 il secondo singolo inciso dal Trio Lescano, pubblicato nel 1936 dalla Parlophon.\nDescrizione.\nIn entrambe le canzoni il Trio \u00e8 accompagnato dall\"'Orchestra Cetra\" diretta dal Maestro Pippo Barzizza.\nAnna.\nLa canzone \u00e8 un fox slow, scritto dal paroliere forlivese Mario Buonavita, che si firma con il consueto pseudonimo Marf per il testo, mentre la musica \u00e8 di Vittorio Mascheroni).\nIl brano era gi\u00e0 stato inciso poco tempo prima da Daniele Serra.\nIl numero di matrice \u00e8 150500.\nContemplazione.\nIl brano \u00e8 scritto dal paroliere torinese Enrico Maria Chiappo per il testo, mentre la musica \u00e8 di Francesco Lavagnino e Gino Filippini (la firma di quest'ultimo, presente nel deposito SIAE, \u00e8 assente sull'etichetta del disco).\nIl numero di matrice \u00e8 150499."}
{"id": "4567231", "revid": "984922", "url": "https://it.wikipedia.org/wiki?curid=4567231", "title": "Cima del Nibbio", "text": "Cima del Nibbio (1.054 ) \u00e8 una montagna dei Monti Ausoni nell'Antiappennino laziale.\nSi trova nel Lazio tra le province di Frosinone e quella di Latina, tra i comuni di Vallecorsa e Lenola."}
{"id": "4567233", "revid": "1310927", "url": "https://it.wikipedia.org/wiki?curid=4567233", "title": "Jean Sony Alc\u00e9nat", "text": "Carriera.\nClub.\nDopo aver giocato con l'Aigle Noir, nel 2009 si trasferisce al Leix\u00f5es, in Portogallo.\nNel 2011 \u00e8 ingaggiato dal Rio Ave e l'anno seguente dai rumeni del Petrolul Ploiesti.\nNazionale.\nDal 2006 al 2016 rappresenta la Nazionale haitiana.\nViene convocato per la Copa Am\u00e9rica Centenario negli Stati Uniti."}
{"id": "4567234", "revid": "709406", "url": "https://it.wikipedia.org/wiki?curid=4567234", "title": "Acido docosanoico", "text": ""}
{"id": "4567236", "revid": "120580270", "url": "https://it.wikipedia.org/wiki?curid=4567236", "title": "Aya Suzaki", "text": "Biografia.\nSuzaki \u00e8 brava nel canto ed elenca il soft tennis e le immersioni subacquee come i suoi sport preferiti. I suoi hobby sono suonare la tromba e le composizioni floreali. Lei \u00e8 anche un insegnante autorizzata.\nSuzaki ha interpretato le sigle di apertura e chiusura per l'anime \"Tamako Market\" con il nome del personaggio della serie da lei interpretato, Tamako Kitashirakawa.\nRuoli doppiaggio.\nAnime.\n2019"}
{"id": "4567237", "revid": "125681313", "url": "https://it.wikipedia.org/wiki?curid=4567237", "title": "Alissa White-Gluz", "text": "Biografia.\nAlissa White-Gluz proviene da una famiglia di origine ebraica: durante la seconda guerra mondiale i suoi nonni furono deportati nei campi di concentramento nazisti da dove, tuttavia, riuscirono a fuggire espatriando poi in Canada. Tale evento \u00e8 alla base della canzone \"First Day in Hell\", presente nell'album \"Will to Power\".\n\u00c8 una convinta vegana da quando aveva tredici anni e ha fatto seguire le sue orme anche al fidanzato Paul Caiafa, chitarrista del celebre gruppo punk dei Misfits meglio noto come Doyle Wolfgang von Frankestein; aderisce inoltre allo stile di vita noto come \"straight edge\", improntato all'astensione da alcol, fumo e droghe. Attivista per i diritti degli animali, ha vinto diversi premi per aver lavorato in alcune campagne contro il loro maltrattamento.\nCarriera.\nThe Agonist (2004-2014).\nSin da bambina dimostra di essere appassionata alla musica punk e heavy metal tant'\u00e8 che nel 2004, all'et\u00e0 di diciannove anni, fonda la band melodic death metal The Tempest che successivamente diventer\u00e0 nota col nome dei The Agonist. \u00c8 grazie alla band che White-Gluz si fa conoscere in tutto il mondo per la sua capacit\u00e0 di alternare radicalmente la sua voce pulita col growl. Con i The Agonist pubblicher\u00e0 tre album: \"Once Only Imagined\" (2007), \"Lullabies for the Dormant Mind\" (2009) e \"Prisoners\" (2012).\nNel marzo 2014 ha annunciato il suo abbandono dal gruppo dichiarando di avere delle novit\u00e0 in serbo per i suoi progetti musicali futuri. Nell'aprile 2017, durante il \"War Eternal Tour\", Alissa dichiara di aver abbandonato il gruppo perch\u00e9 gli altri membri l'avevano cacciata e la tagliavano fuori da qualsiasi cosa che li riguardasse, definendo il tutto come \u00abil pi\u00f9 grande tradimento ricevuto nella sua vita\u00bb. I membri della band rispondono alle accuse della cantante con un post su Facebook smentendo le sue parole.\nArch Enemy (2014-presente).\nIl 17 marzo 2014 viene annunciato attraverso un comunicato stampa che White-Gluz \u00e8 divenuta ufficialmente la nuova cantante degli Arch Enemy, sostituendo la precedente cantante Angela Gossow. Al suo posto nei The Agonist \u00e8 entrata Vicky Psarakis. Il 9 giugno 2014 esce il loro primo album con Alissa intitolato \"War Eternal\" la cui pubblicazione \u00e8 anticipata dall'omonimo singolo. L'album riesce ad ottenere un buon riscontro a livello commerciale permettendo alla band di stare in tour per ben tre anni. Nel gennaio 2017 la band annuncia di essere al lavoro per un nuovo album la cui uscita \u00e8 prevista entro la fine dell'anno e che pubblicher\u00e0 anche un DVD live. Il 31 marzo esce il loro album live \"As The Stages Burn!\" con relativo DVD e CD audio che riprende il loro live durante il concerto al Wacken Open Air del 2016. Il 14 luglio 2017 viene pubblicato il singolo \"The World Is Yours\" che anticipa l'album \"Will to Power\" uscito l'8 settembre dello stesso anno.\nAltri progetti.\nNel settembre del 2012 si esibisce durante una data del tour dei Nightwish insieme a Elize Ryd degli Amaranthe per sostituire la cantante Anette Olzon inabilitata a cantare a causa di problemi di salute. Lo stesso anno appare in un episodio di Made su MTV dove aiuta una ragazza a diventare una metal screamer. Dal 2015 \u00e8 una special guest in vari tour dei Kamelot con cui ha eseguito diverse collaborazioni. \u00c8 apparsa, inoltre, in diverse edizioni della rivista \"Revolver\", come una tra le donne pi\u00f9 belle dello scenario metal."}
{"id": "4567240", "revid": "1310927", "url": "https://it.wikipedia.org/wiki?curid=4567240", "title": "Kevin Lafrance", "text": "Carriera.\nNazionale.\nViene convocato per la Copa Am\u00e9rica Centenario negli Stati Uniti."}
{"id": "4567242", "revid": "288300", "url": "https://it.wikipedia.org/wiki?curid=4567242", "title": "Ban\u00edk Most", "text": ""}
{"id": "4567250", "revid": "729019", "url": "https://it.wikipedia.org/wiki?curid=4567250", "title": "Castello di Huntly", "text": "Il castello di Huntly \u00e8 un castello scozzese, ora adibito a prigione con il nome di HMP Huntly Castle. Si trova a circa 7\u00a0km a ovest di Dundee, presso le rive del Firth of Tay, e pu\u00f2 essere visto dalla strada principale che collega Dundee e Perth. Il castello si trova sulla cima di uno sperone roccioso circondato da un terreno agricolo.\nStoria.\nIl castello fu costruito intorno al 1452 da Andrew Gray, su ordine di Giacomo II di Scozia. Nel 1614, il castello fu acquisito dall'allora conte di Strathmore e Kinghorne. Nel 1770 fu venduto dalla vedova del VII conte di Strathmore a George Paterson della Compagnia britannica delle Indie orientali.\nRimase di propriet\u00e0 della famiglia Paterson fino al 1946, dopo la morte del colonnello Adrian Gordon Paterson, quando sua moglie lo vendette al governo. Nel 1947 venne ristrutturato per ospitare un riformatorio, poi un'istituzione per giovani delinquenti e infine una prigione a cielo aperto per i prigionieri maschi adulti; \u00e8 l'unica prigione a cielo aperto situata in Scozia.\nLeggende.\nUna leggenda racconta che il castello sia infestato da una dama Bianca, una giovane donna vestita di bianco. Vi sono vari aneddoti riguardanti la sua storia, secondo la quale era figlia della famiglia Lyon, e che avrebbe iniziato una relazione con un cameriere del castello: quando il loro rapporto venne scoperto, fu rinchiusa in una camera della torre pi\u00f9 alta con vista sui bastioni. Incapace di sopportare la sua sofferenza, si gett\u00f2 dalla torre. Il fantasma della Dama Bianca venne visto durante la notte nel corso degli anni un certo numero di volte, spesso nei giardini che circondano il castello. Il fantasma fu visto anche nella camera da letto in cui venne imprigionata.\nUn secondo fantasma, che si sostiene tormenti il castello \u00e8 quello di un giovane ragazzo vestito con una giacca a doppio petto. Venne visto nella stanza da cui si gett\u00f2 la Dama Bianca, e la speculazione secondo la quale potrebbe essere il figlio del colonnello Adrian Gordon Paterson \u00e8 sbagliata. Infatti l'unico figlio del colonnello, Richard, anneg\u00f2 nel 1939 in un incidente del suo yacht sul fiume Tay."}
{"id": "4567252", "revid": "767487", "url": "https://it.wikipedia.org/wiki?curid=4567252", "title": "Parnel Guerrier", "text": ""}
{"id": "4567253", "revid": "1543377", "url": "https://it.wikipedia.org/wiki?curid=4567253", "title": "Monte Forte (Lazio)", "text": "Monte Forte (1315,8 ) \u00e8 una montagna dei Monti Aurunci nell'Antiappennino laziale.\nSi trova nel Lazio tra le province di Frosinone e quella di Latina, tra i comuni di Spigno Saturnia e Esperia, all'interno del territorio del parco naturale dei Monti Aurunci.\nVoci correlate.\n "}
{"id": "4567254", "revid": "339392", "url": "https://it.wikipedia.org/wiki?curid=4567254", "title": "El secreto de Puente Viejo", "text": ""}
{"id": "4567258", "revid": "1305772", "url": "https://it.wikipedia.org/wiki?curid=4567258", "title": "Monte Forte (disambigua)", "text": ""}
{"id": "4567263", "revid": "292162", "url": "https://it.wikipedia.org/wiki?curid=4567263", "title": "Capo Bianco (Sicilia)", "text": "Capo Bianco \u00e8 uno sperone di roccia bianco che si getta nel mar Mediterraneo presso Eraclea Minoa.\n\u00c8 situato nel comune di Cattolica Eraclea tra il borgo balneare di Eraclea Minoa e la foce del fiume Platani.\nComposizione geologica.\nLa falesia ha un colore bianco candido poich\u00e9 in prevalenza costituita da gusci carbonatici di microfossili, in prevalenza Foraminiferi planctonici (\"globigerine\"), depositatisi per decantazione in ambiente di mare profondo. Le rocce di cui \u00e8 composto questo promontorio si sgretolano spesso, e rotolando sulla spiaggia formano piccoli scogli.\nStoria.\nAl di sopra della falesia vi sono i resti dell'antica citt\u00e0 greca di Eraclea Minoa fondata dai Selinuntini. I pi\u00f9 importanti resti sono il teatro e la cinta muraria della quale si vedono ancora le fondamenta.\nTurismo.\nLa spiaggia e gli scogli al di sotto della punta della montagna sono facilmente raggiungibili dalla spiaggia di Eraclea Minoa con una passeggiata di 5 minuti o scendendo dal dietro della falesia dopo essere passati attraverso le rovine dell'antica citt\u00e0."}
{"id": "4567279", "revid": "83531", "url": "https://it.wikipedia.org/wiki?curid=4567279", "title": "Attilio Moresi", "text": "Professionista dal 1956 al 1965, vinse un'edizione del Tour de Suisse.\nCarriera.\nMoresi partecip\u00f2 dieci volte al Tour de Suisse, che vinse nel 1961, e cinque volte al Tour de Romandie. Fuori dalla nat\u00eca Svizzera, prese parte a cinque edizioni del Giro d'Italia e a tre Tour de France.\nNel 1955 divenne campione svizzero nella categoria dilettanti, mentre nel 1963 ottenne il titolo tra i professionisti. Mor\u00ec a Piandera, frazione di Valcolla."}
{"id": "4567282", "revid": "767487", "url": "https://it.wikipedia.org/wiki?curid=4567282", "title": "Dooley's Reward", "text": "Dooley's Reward \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 26 gennaio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"Economy\"."}
{"id": "4567312", "revid": "1681535", "url": "https://it.wikipedia.org/wiki?curid=4567312", "title": "Giuseppe Carelli (pittore)", "text": "Come il padre Consalvo, il nonno Raffaele e gli zii Gabriele ed Achille, fu paesaggista. Nelle sue opere emergono, oltre al gusto lirico che caratterizz\u00f2 la Scuola di Posillipo, raffigurazioni di scene ed elementi urbani della Napoli del suo tempo (Palazzo Reale, i pescatori nel golfo, il lungomare di Santa Lucia, le falde del Vesuvio, i faraglioni di Capri, etc.).\nRappresent\u00f2 anche altri posti in quanto viaggi\u00f2 molto confrontandosi con diverse scuole pittoriche. Oltre alle grandi tele ad olio produsse certamente gouaches (acquarelli su carta destinati ai turisti), incisioni all'acquaforte e litografie, tutte appartenenti ora a collezioni private. Mor\u00ec a Portici ove operarono Eduardo Dalbono e G. Mancinelli, esponenti della Scuola di Res\u00ecna."}
{"id": "4567326", "revid": "287204", "url": "https://it.wikipedia.org/wiki?curid=4567326", "title": "Hoy somos mas (album)", "text": ""}
{"id": "4567329", "revid": "105491111", "url": "https://it.wikipedia.org/wiki?curid=4567329", "title": "Simone Martinez", "text": "Era figlio dell'argentiere Francesco Martinez e di Natalizia Juvarra, sorella del pi\u00f9 famoso Filippo.\nBiografia.\nNipote del famoso architetto Filippo Juvarra per parte di madre, proveniva da una famiglia di artisti ed artigiani di ottimo livello: il padre Francesco gestiva in Messina un laboratorio di argenteria e cos\u00ec lo zio materno Natale. Simone inizi\u00f2 in famiglia il suo addestramento come artigiano ed artista, quindi si trasfer\u00ec a Roma con lo zio Filippo, ove frequent\u00f2 dapprima l'ambiente artistico dei messinesi trasferitisi a Roma a seguito della repressione spagnola del 1678 e poi della grave crisi economica che aveva coinvolto la citt\u00e0 in conseguenza del terremoto che colp\u00ec la Sicilia orientale nel 1693. Dal 1706 frequent\u00f2 il corso di scultura presso l'Accademia di San Luca di Roma, uscendone l'anno successivo con risultati eccellenti. In quel periodo egli costitu\u00ec un sodalizio artistico con i conterranei Paolo Filocamo e Pietro Passalacqua. Nel 1710 spos\u00f2 la giovane Giovanna, figlia di Giacomo Passalacqua e verso il 1714 torn\u00f2 con la famiglia (intanto gli era nato un figlio maschio, Francesco) a Messina e nel 1718 pot\u00e9 aprire una bottega come argentiere, essendo stato riconosciuto tale, grazie alla documentata esperienza di artista in Roma, dalla corporazione messinese di questi artigiani. Si trasfer\u00ec quindi nuovamente a Roma, in via del Pellegrino, ove nel 1722 ottenne una commessa per l'esecuzione di un paliotto d'argento dai padri Camilliani per la loro Chiesa di Santa Maria Maddalena.\nLa sua bottega romana si accrebbe quindi dell'apporto dei figli Francesco e Giacomo e del figli del fratello Antonio, Andrea e Francesco. Grazie all'influenza dello zio Filippo, ottenne la commessa per una delle cinquantotto statue in marmo della Basilica di Nostra Signora e Sant'Antonio del Palazzo nazionale di Mafra, voluta dal re Giovanni V, in conseguenza del voto fatto dal re nel 1711, che promise di innalzare un convento se la moglie, Maria Anna d'Austria, gli avesse dato dei discendenti, ed eseguite in Roma. Egli scolp\u00ec quindi la \"statua di San Tommaso d'Aquino\", che fu posta nella Cappella delle Vergini della Basilica del palazzo.\nFra le altre opere in argenteria esegu\u00ec poi fra il 1732 ed il 1734 per Nicol\u00f2 Pallavicini un servizio di piatti in argento destinati a Gian Gastone de' Medici, ov'erano rappresentati \"Papa Leone X che ordina la costruzione della Santa Casa di Loreto e Papa Pio IV che ordina la costruzione del porto di Compl\u00ec\", adornati ai bordi dalle \"Virt\u00f9 cardinali\", alternate a stemmi e simboli araldici dei Medici.\nNel 1732 lo zio Filippo lo introdusse presso la Casa Savoia, ottenendo per lui la commessa della statua dell'altare di San Giuseppe, presso la chiesa di Santa Teresa, che il grande architetto messinese stava completando, subentrato ad Alessandro Valperga.\nDa quel momento Simone lavor\u00f2 molto per i Savoia, tanto da trasferirsi con la famiglia a Torino e venir ivi nominato scultore di corte nel 1738, citt\u00e0 ove mor\u00ec trent'anni dopo.\nNello studio artistico reimpiantato a Torino lo seguirono i collaboratori, tra i quali i figli Francesco e Giacomo, i romani Ceccardo Valli e Bartolomeo Solari e il nipote Francesco Martinez.\nOpere principali.\nStatue e stucchi di Simone Martinez si trovano inoltre nell'Armeria Reale, nei Giardini Reali, nell'Ospedale di Carit\u00e0, nel Duomo di Torino (Tribuna reale nel braccio del transetto), nel Palazzo Asinari di San Marzano.\nLavorando comunque il Martinez in stretto contatto con i collaboratori, non \u00e8 talvolta possibile distinguere le opere specificatamente sue, da quelle compiute con apporto determinante dei suoi collaboratori, in particolare dei suoi figli."}
{"id": "4567332", "revid": "767487", "url": "https://it.wikipedia.org/wiki?curid=4567332", "title": "Economy (film 1912)", "text": "Economy \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 26 gennaio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"Dooley's Reward\"."}
{"id": "4567350", "revid": "729019", "url": "https://it.wikipedia.org/wiki?curid=4567350", "title": "Rossore", "text": "Il rossore \u00e8 l'aumento del normale colorito della cute, nonch\u00e9 di mucose e di organi, dovuto a un aumento del flusso sanguigno nei capillari superficiali di taluni o tutti tali distretti corporei oppure a un aumento della quantit\u00e0 di emoglobina contenuta negli eritrociti o del numero degli eritrociti, anche in presenza di normale flusso sanguigno. Rappresenta un segno clinico dello stato di sanguificazione.\nPatogenesi.\nSi possono distinguere due tipologie di rossore:"}
{"id": "4567352", "revid": "287204", "url": "https://it.wikipedia.org/wiki?curid=4567352", "title": "Bring 'Em Out (EP)", "text": ""}
{"id": "4567353", "revid": "106908", "url": "https://it.wikipedia.org/wiki?curid=4567353", "title": "Dandi (India)", "text": "Dandi \u00e8 una cittadina dell'India. Si trova nei pressi di Navsari e Jalalpore e prospiciente l'imboccatura del Golfo di Cambay.\nStoria.\nIn questo luogo si \u00e8 svolto il gran gesto di emancipazione ideato da Gandhi nel marzo del 1930: la marcia del sale. \u00c8 stata quindi teatro delle pi\u00f9 sanguinose rappresaglie dell'India."}
{"id": "4567355", "revid": "287204", "url": "https://it.wikipedia.org/wiki?curid=4567355", "title": "California (EP)", "text": ""}
{"id": "4567357", "revid": "1573940", "url": "https://it.wikipedia.org/wiki?curid=4567357", "title": "Phalanger vestitus", "text": "Il cusco di Stein (Phalanger vestitus ) \u00e8 un marsupiale arboricolo della famiglia dei Falangeridi.\nDescrizione.\nI maschi hanno una lunghezza testa-corpo di 32,7-43,7 cm e una coda di 30,5-40,4 cm; le femmine, pi\u00f9 grandi, hanno una lunghezza testa-corpo di 35,3-45,5 cm e una coda di 33,3-38,7 cm. Avendo un areale piuttosto vasto, il manto del cusco di Stein varia molto da una regione all'altra, sia nella lunghezza del pelo che nella sua colorazione. Si va da esemplari dal manto breve color bruno-argento chiaro, attraverso esemplari intermedi dalla colorazione simile a quella del cusco di montagna (\"P. carmelitae\"), a esemplari dal manto lungo color marrone scuro, simili al cusco sericeo (\"P. sericeus\").\nBiologia.\nAttivo soprattutto al crepuscolo e di notte, il cusco di Stein \u00e8 essenzialmente vegetariano: mangia frutti e foglie ma integra la sua dieta con insetti e uova di volatili. Si ritiene che la femmina partorisca un unico piccolo.\nDistribuzione e habitat.\nIl cusco di Stein \u00e8 endemico della Nuova Guinea. Vive, con quattro popolazioni molto distanziate tra loro, nelle foreste pluviali di montagna, a quote comprese tra i 1200 e i 2200 m."}
{"id": "4567360", "revid": "247222", "url": "https://it.wikipedia.org/wiki?curid=4567360", "title": "Dandi (citt\u00e0)", "text": ""}
{"id": "4567366", "revid": "287204", "url": "https://it.wikipedia.org/wiki?curid=4567366", "title": "Garryowen Football Club", "text": "Il Garryowen Football Club \u00e8 un club irlandese di rugby a 15 avente sede a Limerick, nella provincia di Munster.\n\u00c8 stato fondato nel 1884 ed \u00e8 storicamente una delle squadre irlandesi di maggior successo. Gioca nella \"Division 1A\" del campionato irlandese."}
{"id": "4567372", "revid": "426017", "url": "https://it.wikipedia.org/wiki?curid=4567372", "title": "John Closterman", "text": "Biografia.\nDopo aver appreso dal padre le basi del dipingere, nel 1679 and\u00f2 a Parigi e l\u00ec lavor\u00f2 presso Jean de Troy. Nel 1681 si spost\u00f2 in Inghilterra.\nPer molti anni John Closterman e suo fratello, artista del pari, John Baptist Closterman sono stati confusi in biografie. Un articolo di J. D. Stewart nel \"The Burlington Magazine\" fa chiarezza citando un testamento di John Closterman che lascia parte delle sue propriet\u00e0 al fratello John Baptist."}
{"id": "4567376", "revid": "716642", "url": "https://it.wikipedia.org/wiki?curid=4567376", "title": "Olrish Saurel", "text": "Carriera.\nL'11 giugno 2013 ,con la nazionale, segna su calcio di rigore il gol del momentaneo 2-1 nella partita amichevole contro l'Italia,pareggiata per 2-2,in rimonta."}
{"id": "4567379", "revid": "767487", "url": "https://it.wikipedia.org/wiki?curid=4567379", "title": "Jean Garry Rubin", "text": ""}
{"id": "4567382", "revid": "716642", "url": "https://it.wikipedia.org/wiki?curid=4567382", "title": "Jean-Jacques Pierre", "text": "Carriera.\nGiocatore.\nClub.\nHa giocato con vari club tra la prima e la seconda divisione francese (80 presenze totali in prima divisione e 171 presenze con 6 reti in seconda divisione), nella prima divisione greca con il , nella prima divisione uruguaiana con il e nella prima divisione argentina con l'. In carriera, durante la sua permanenza in Sud America, ha inoltre segnato un gol in 7 presenze in Coppa Libertadores e giocato 4 partite in Coppa Sudamericana.\nNazionale.\nCon la nazionale haitiana ha totalizzato complessivamente 64 presenze e 5 reti tra il 2001 ed il 2015; ha inoltre partecipato a quattro edizioni della CONCACAF Gold Cup, nel 2002, nel 2007, nel 2013 e nel 2015.\nAllenatore.\nIl suo primo incarico da allenatore \u00e8 stato quello alla guida della nazionale haitiana, con cui ha partecipato alla CONCACAF Gold Cup 2021."}
{"id": "4567384", "revid": "767487", "url": "https://it.wikipedia.org/wiki?curid=4567384", "title": "The Jilted Joker", "text": "The Jilted Joker \u00e8 un cortometraggio muto del 1911. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 190 metri - usc\u00ec nelle sale cinematografiche USA il 31 gennaio 1911. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"\"."}
{"id": "4567388", "revid": "729019", "url": "https://it.wikipedia.org/wiki?curid=4567388", "title": "Alfredo Di Cocco", "text": "Biografia.\nNacque a Popoli, provincia di Pescara il 1 giugno 1885, figlio di Silvino e Emma Arluno, e trascorse l'adolescenza ad Ancona dove il padre era funzionario delle ferrovie. Terminati gli studi classici, abbracci\u00f2 la carriera militare contro il parere dei genitori: pur di essere ammesso alla Regia Accademia Militare di Artiglieria e Genio di Torino si sottopose a Bologna a una dolorosa operazione, senza anestesia, per correggere il suo strabismo\nInizi\u00f2 la vita militare presso l'8\u00ba Reggimento artiglieria da fortezza, ma poco dopo chiese, ed ottenne, il trasferimento presso le batterie da montagna che con le quali part\u00ec per la guerra di Libia distinguendosi nel corso della battaglia di Ettangi. Rientrato in Patria fu nominato capitano nel 5\u00ba Reggimento artiglieria da fortezza. Dopo l'entrata in guerra del Regno d'Italia, prese parte alle fasi iniziali del conflitto. Nell'aprile del 1916 fu inviato in Valsugana con la 140\u00aa batteria d'assedio da lui costituita. Desideroso di combattere nelle batterie pi\u00f9 prossime al nemico, dall'agosto successivo fu trasferito alla 26\u00aa Batteria da montagna della 1\u00aa Armata. Nel 1917 assunse il comando di un gruppo di artiglieria sommeggiatasi guadagn\u00f2 due Medaglie di bronzo al valor militare per le sue azioni nella battaglia del monte Ortigara, quando sul Monte Forno guid\u00f2 un attacco di fanteria in mezzo alla nebbia, e a Sober (Gorizia), sul fronte isontino quando sotto il fuoco nemico, continu\u00f2 a guidare il tiro della propria batteria.\nAl momento della rotta di Caporetto comandava il IX gruppo \"Oneglia\" del 3\u00ba Reggimento artiglieria da montagna. Riusc\u00ec a mettere in salvo il suo contingente portandolo al di l\u00e0 del fronte del Piave,ed attestandosi presso i contrafforti settentrionali del monte Grappa (Tomba e Monfenera).\nDopo giorni di strenua resistenza, il 18 novembre 1917, alla testa dei suoi soldati superstiti, mosse un estremo tentativo di assalto e venne colpito a morte dalle artiglierie nemiche. Inizialmente insignito della Medaglia d'argento al valor militare alla memoria, questa fu poi tramutata in Medaglia d'oro, fatto che lo rese il primo combattente del Grappa ad esserne insignito.\nI suoi resti mortali riposano a Venezia, nel cimitero di San Michele. Prima di partire per il fronte, infatti, aveva sposato la maestra Ines Vio di Burano; non \u00e8 un caso, quindi, se al capitano \u00e8 stata intitolata la scuola elementare dell'isola."}
{"id": "4567395", "revid": "767487", "url": "https://it.wikipedia.org/wiki?curid=4567395", "title": "The Deputy and the Girl", "text": "The Deputy and the Girl \u00e8 un cortometraggio muto del 1912 diretto e interpretato da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato in California, a San Rafael.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 10 febbraio 1912."}
{"id": "4567396", "revid": "767487", "url": "https://it.wikipedia.org/wiki?curid=4567396", "title": "Diana - La storia segreta di Lady D", "text": "Diana - La storia segreta di Lady D (\"Diana\") \u00e8 un film del 2013 diretto da Oliver Hirschbiegel.\nBasato sulla biografia di Kate Snell \"Diana: Her Last Love\", pubblicata nel 2001, con protagonista Naomi Watts nel ruolo di Lady Diana, il film si concentra in particolare sugli ultimi due anni di vita della Principessa di Galles e su come, attraverso volontariato, lotte sociali e campagne umanitarie, abbia scoperto il significato della felicit\u00e0 e raggiunto il consolidamento della fama che l'ha fatta amare dal popolo britannico e da tutto il mondo.\nTrama.\nNel 1992 Lady Diana Spencer, Principessa di Galles, e il marito Carlo avevano ammesso il fallimento del loro matrimonio e di comune accordo avevano deciso di separarsi. Negli anni che avevano seguito l'annuncio della separazione, per la giovane Diana era iniziato un periodo di profonda crisi, scandito dal flash ossessivo dei paparazzi e dall'ammirazione sempre crescente delle masse, in netto contrasto con la diffidenza dal palazzo reale.\nNel 1995 per\u00f2, durante una visita all'ospedale Royal Brompton per confortare un amico dopo un intervento al cuore, la principessa incontra Hasnat Khan, un affascinante cardiochirurgo di origine pakistana. Nonostante i diversi tenori di vita e l'ingombrante popolarit\u00e0 di Diana, i due finiscono con l'innamorarsi: nel giugno 1996, dopo quattro anni di separazione contraddistinti da scandali e pettegolezzi, Diana ottiene il divorzio dal Principe di Galles e si lancia in una serie di campagne umanitarie in giro per il mondo, continuando a mantenere la sua relazione con Hasnat al riparo dai giornalisti.\nMa nel gennaio del 1997, dopo la sua adesione alla campagna contro le mine antiuomo, che l'aveva immortalata su tutti i giornali del mondo mentre, con casco balistico e giubbotto antiproiettile, ispezionava un campo bonificato dell'Angola, la pressione attorno alla sua vita privata cresce a dismisura, e i giornali scoprono la sua relazione col medico anglo-pakistano.\nRiservato e incapace di accettare la notoriet\u00e0 con la quale avrebbe dovuto convivere da quel momento, Hasnat tronca bruscamente la relazione con Diana, spezzandole il cuore. Per dimenticare il dolore e scatenare la gelosia dell'ex fidanzato, Diana accetta l'invito di Mohamed Al-Fayed e insieme ai figli trascorre sul suo yacht privato le vacanze estive: qui conosce il figlio di Mohamed, Dodi, ed inizia con lui una nuova storia.\nProduzione.\nIl titolo del progetto era inizialmente \"Caught in Flight\", poi cambiato in \"Diana\".\nCast.\nL'attrice Jessica Chastain era stata inizialmente scelta per interpretare il ruolo della Principessa Diana, ma a causa di conflitti di programmazione con altri film fu costretta a rinunciare. Nel luglio 2012 viene ufficialmente annunciato che per la parte \u00e8 stata scelta Naomi Watts. Nello stesso mese si ha la conferma anche della partecipazione di Naveen Andrews, famoso per il ruolo di Sayid Jarrah nella serie televisiva \"Lost\", nella parte di Hasnat Khan.\nPrima di accettare, Naomi Watts aveva rifiutato la parte due volte, preoccupata non solo dalla difficolt\u00e0 di interpretare una donna dal cos\u00ec grande impatto sulla scena mondiale, ma anche per le reazioni che il film avrebbe potuto scatenare nei figli della Principessa. Per prepararsi ad un ruolo cos\u00ec importante e dalle tante sfaccettature, la Watts si \u00e8 ampiamente documentata sulla vita di Lady Diana, leggendo diverse biografie e guardando pi\u00f9 volte le centinaia di video disponibili su di lei, in particolare la famosa intervista concessa nel 1995 al programma \"Panorama\" della BBC.\nLocation.\nLe riprese del film si sono svolte in varie nazioni: Mozambico, India e Croazia per filmare le missioni umanitarie della Principessa Diana, mentre il resto delle riprese \u00e8 stato effettuato in Inghilterra, tra le citt\u00e0 di Londra, Hertfordshire ed East Sussex. In Italia, a Trieste, \u00e8 stata invece ricreata la notte parigina del 31 agosto 1997: lo storico locale in Piazza Unit\u00e0 d'Italia, il Caff\u00e8 degli Specchi, \u00e8 stato trasformato nell'H\u00f4tel Ritz di Parigi, ultima tappa di Diana e Dodi prima del tragico incidente nel tunnel dell'Alma. Inoltre sempre a Trieste \u00e8 stata girata una scena in una casa d'aste allestita all'interno dell'Hotel Savoia.\nMontaggio.\nTerminate le riprese, il regista Oliver Hirschbiegel ha deciso di eliminare dal montaggio finale del film le scene che vedevano implicati i figli di Diana, il Principe William e il Principe Harry, interpretati rispettivamente da Laurence Belcher e Harry Holland. Questo per non creare ulteriore dolore ai due ragazzi, che avevano 15 e 12 anni quando la Principessa perse la vita a Parigi. I due saranno visibili in una sola sequenza, mentre partono per le vacanze estive a Balmoral e per l'ultima volta salutano la madre.\nDistribuzione.\nIl teaser del film \u00e8 stato diffuso online il 12 giugno 2013, seguito il 6 agosto dal trailer ufficiale. La pellicola \u00e8 stata presentata in anteprima all'Empire Leicester Square di Londra il 5 settembre 2013, per poi essere ufficialmente distribuita nelle sale cinematografiche britanniche il 20 settembre.\nIn Italia l'uscita cinematografica \u00e8 stata curata da BiM Distribuzione. Il teaser italiano del film \u00e8 stato diffuso online il 29 agosto 2013, pochi giorni prima il 16\u00ba anniversario della scomparsa della Principessa, insieme alla locandina e al titolo definitivo, \"Diana - La storia segreta di Lady D\". Il trailer ufficiale \u00e8 stato diffuso l'11 settembre 2013. La data di uscita nelle sale italiane, inizialmente fissata per il 17 ottobre 2013, \u00e8 stata anticipata al 3 dello stesso mese.\nAccoglienza.\nIncassi.\nLa pellicola ha incassato $21.766.271, di cui il 98.5% provengono dall'estero.\nCritica.\nDopo la prima a Londra, il film ha ricevuto da parte dalla stampa britannica recensioni estremamente negative: il giornalista David Edwards del \"Mirror\", dandogli una sola stella su cinque, l'ha definito uno \"sforzo deprimente e a buon mercato che pare un film televisivo di met\u00e0 mattinata\"; anche Peter Bradshaw, del \"The Guardian\", ha dato al film una sola stella, aggiungendo che si tratta di un vero \"incidente cinematografico\".\nControversie.\nIl 24 agosto 2013, in un'intervista rilasciata al quotidiano inglese \"Daily Mail\", Hasnat Khan ha pubblicamente denunciato la poca credibilit\u00e0 della pellicola. Dopo aver visionato alcune immagini in anteprima, il cardiochirurgo ha infatti lamentato la poca attinenza della trama e dei fatti riportati con ci\u00f2 che realmente successe tra lui e Lady Diana. Il film, a suo giudizio, non rappresenterebbe la realt\u00e0, ma soltanto pettegolezzi e illazioni ad opera di persone che non avevano nessuna conoscenza dei fatti.\nKhan ha tuttavia chiarito che la produzione del film, anche attraverso Kate Snell, autrice della biografia, ha provato pi\u00f9 volte a contattarlo per ottenere la sua partecipazione alla stesura della sceneggiatura; tuttavia, egli prefer\u00ec non dare risposta alle lettere ricevute.\nBiografia.\nLa biografia di Kate Snell, su cui \u00e8 basata la sceneggiatura del film, \u00e8 stata pubblicata il 24 settembre 2013 da Sperling &amp; Kupfer con il titolo \"Diana - L'ultimo amore segreto della Principessa triste\"."}
{"id": "4567400", "revid": "287204", "url": "https://it.wikipedia.org/wiki?curid=4567400", "title": "Comitato Olimpico Nazionale e Sportivo Burkinab\u00e8", "text": ""}
{"id": "4567405", "revid": "133248", "url": "https://it.wikipedia.org/wiki?curid=4567405", "title": "Ludi matematici", "text": ""}
{"id": "4567406", "revid": "2730", "url": "https://it.wikipedia.org/wiki?curid=4567406", "title": "Spazio aereo", "text": "Lo spazio aereo, in inglese airspace, \u00e8 un termine generico utilizzato in aeronautica per indicare una zona definita nelle tre dimensioni, all'interno della quale gli aeromobili devono sottostare a particolari condizioni e attenersi a norme o procedure disposte localmente dall'autorit\u00e0 aeronautica di giurisdizione, oppure stabilite dall'Organizzazione internazionale dell'aviazione civile (ICAO).\nLo spazio aereo non deve essere confuso con lo \"spazio aereo nazionale\" definito come lo spazio aereo su cui lo Stato esercita la sovranit\u00e0 e che sovrasta il proprio territorio e il relativo mare territoriale.\nTipologie.\nSpazi aerei istituiti ai fini ATS.\nAlcune tipologie di spazi aerei nascono dall'esigenza di tutelare il traffico che vi si svolge all'interno e per fornire ad esso una serie di servizi omogenei erogati da uno stesso ente ATS sulla base della loro classificazione. Da questa necessit\u00e0 e dalla tipologia di servizi erogati, nasce una prima suddivisione tra \"spazi aerei controllati\", cio\u00e8 all'interno dei quali viene fornito il servizio di controllo del traffico aereo, e \"spazi aerei non controllati\". Questa categorizzazione \u00e8 utile ai soli fini dottrinali, poich\u00e9 la tipologia di servizi effettivamente erogati all'interno non si evince dalla semplice definizione delle varie zone o dalla loro nomenclatura, bens\u00ec dalla loro classificazione riscontrabile nelle pubblicazioni dei servizi informativi dell'aeronautica.\nGli spazi aerei istituiti ai fini dell'erogazione dei servizi del traffico aereo (ATS) sono di seguito elencati.\nRestrizioni dello spazio aereo.\nAlcuni spazi aerei, in considerazione delle attivit\u00e0 aeronautiche potenzialmente pericolose, svolte al loro interno, richiedono particolari cautele per poter essere attraversati da aeromobili non direttamente coinvolti nelle operazioni. Le modalit\u00e0 di utilizzo, le categorie di aeromobili cui \u00e8 precluso o limitato l'utilizzo, l'orario di attivazione e la tipologia di attivit\u00e0 potenzialmente pericolosa che vi si svolge, sono elementi descritti nelle pubblicazioni dei servizi informativi dell'aeronautica.\nQueste tipologie di aree sono di seguito elencate.\nRiserve di spazio aereo.\nQuesta categoria di spazi aerei deriva dall'attuazione del concetto di \"uso flessibile dello spazio aereo\" sviluppato a supporto degli obiettivi del Single European Sky. Queste riserve sono di natura temporanea, attivate per periodi limitati solo qualora debbano essere effettivamente impegnate da alcune categorie di utenti. Vengono disattivate non appena cessa al suo interno l'attivit\u00e0 potenzialmente pericolosa per poter cos\u00ec essere utilizzate liberamente da tutto il restante traffico. Gli spazi aerei inseriti in queste tipologie sono di seguito definiti. \nADIZ.\nUna \"zona di identificazione di difesa aerea\", in lingua inglese \"Air Defence Identification Zone\", abbreviata in \"ADIZ\" \u00e8 uno spazio aereo nel quale, per entrare, gli aeromobili devono rispettare particolari procedure, elaborate non per facilitare il controllo del traffico aereo, ma a vantaggio della difesa aerea e della sicurezza nazionale dello Stato che l'ha istituita. Le ADIZ spesso si estendono ben al di fuori delle frontiere o delle acque territoriali di uno Stato che le attiva con atto unilaterale.\nGiurisdizione.\nSe da un lato l'ICAO riconosce la sovranit\u00e0 degli Stati nei riguardi del rispettivo spazio aereo nazionale, dall'altro considera che l'erogazione dei servizi del traffico aereo e della navigazione aerea debba perseguire il criterio di massima operativit\u00e0. Pertanto, in molti casi, a seguito di accordi internazionali, uno Stato pu\u00f2 essere titolato a fornire i servizi negli spazi aerei di uno Stato limitrofo, senza che questo incida in alcun modo sulla sovranit\u00e0 nazionale che lo Stato delegante continua ad esercitare all'interno dello spazio aereo delegato. La delega di autorit\u00e0 nell'erogazione dei servizi e nella gestione degli spazi aerei, inoltre, \u00e8 opportuna nei casi in cui tali aree non siano geograficamente ubicate all'interno dello spazio aereo nazionale di alcuno Stato. Questa delega, accordata sulla base di accordi internazionali multilaterali, sviluppati in seno alle regioni di navigazioni aerea dell'ICAO, non consente comunque di imporre in questi spazi aerei regole o imposizioni diverse da quelle previste dall'ICAO.\nLa gestione operativa dei singoli spazi aerei e l'eventuale erogazione al loro interno dei servizi ATS \u00e8 invece esercitata da enti o unit\u00e0 appositamente incaricate e descritte nelle pubblicazioni dei servizi informativi dell'aeronautica emesse a cura del servizio informazioni aeronautiche dello Stato di giurisdizione.\nDiverso, invece, \u00e8 lo status di un'ADIZ la cui estensione fuori dai limiti territoriali dello Stato che l'ha attivata, non sembrerebbe essere supportata da alcuna norma del diritto internazionale e parrebbe ostacolare i principi delle cosiddette \"libert\u00e0 dell'aria\"."}
{"id": "4567417", "revid": "1605525", "url": "https://it.wikipedia.org/wiki?curid=4567417", "title": "L'ombra e la grazia", "text": "L'ombra e la grazia (\"La pesanteur et la gr\u00e2ce\") \u00e8 una raccolta di pensieri della filosofa e mistica francese Simone Weil.\nGustave Thibon li selezion\u00f2 e ordin\u00f2 per tematiche, attingendo dai diari scritti dalla Weil fra il 1940 e il 1942 (i cosiddetti \"Quaderni di Marsiglia\"). Fu la stessa Weil ad affidare i propri diari a Thibon, autorizzandolo a \u00ableggerne i passi che vorr\u00e0 a chi vorr\u00e0 [...]. Se per 3 o 4 anni non sentir\u00e0 parlare di me, se ne consideri interamente proprietario\u00bb. Questa selezione fu pubblicata dalla casa editrice Plon nel 1947 e, secondo Georges Hourdin, \u00abl'apparizione del volumetto suscit\u00f2 immediatamente un'eco strepitosa nei lettori. Un soffio di purezza scorse improvviso su un'umanit\u00e0 che all'indomani della guerra non osava pi\u00f9 guardarsi allo specchio\u00bb.\nL'opera fu tradotta in lingua italiana da Franco Fortini (che rese il titolo in \"L'ombra e la grazia\") nel 1951 per le Edizioni di Comunit\u00e0. La traduzione di Fortini \u00e8 stata ripubblicata nel 1985 dalla Rusconi e nel 2002 con testo originale a fronte dalla Bompiani."}
{"id": "4567419", "revid": "110157", "url": "https://it.wikipedia.org/wiki?curid=4567419", "title": "Museo civico di storia naturale (Cittanova)", "text": "Il museo civico di storia naturale di Cittanova, inaugurato nel 1996, ospita circa 2.000 reperti divisi in 6 sezioni.\nStoria del museo civico.\nL'idea di realizzare un Museo di Storia Naturale a Cittanova si deve al prof. Giacomo Tripodi, ordinario di Botanica presso la facolt\u00e0 di Scienze dell'Universit\u00e0 degli Studi di Messina. Da quell'idea, concepita nel 1994, si pass\u00f2 alla realizzazione del museo nel giro di soli due anni, grazie all'impegno dell'amministrazione comunale e del volontariato. La prima struttura in cui venne ospitato il museo era di propriet\u00e0 comunale e occupava una superficie di 500 mq.\nIl nucleo originario della raccolta deriva da acquisizioni di diverse collezioni e nel tempo si \u00e8 incrementato grazie ad acquisti, donazioni e comodati.\nDopo un periodo di inattivit\u00e0 e riallestimento, il museo viene trasferito in via Nazionale, nella struttura dell'ex carcere mandamentale, e riaperto al pubblico il 15 marzo 2014.\nEsposizioni naturalistiche.\nI reperti, presentati secondo criteri cronologici e tipologici, sono stati suddivisi in 6 unit\u00e0 espositive:\nPetrografia e Mineralogia.\nComposta da oltre 200 reperti provenienti da tutto il mondo, in questa sezione del museo \u00e8 possibile ammirare i minerali fluorescenti che, sollecitati da raggi ultravioletti, emettono svariati colori, e i prodotti lavici dell'Etna. Completa la raccolta una collezione di minerali dell'Appennino calabro-peloritano.\nPaleontologia.\nLa sezione illustra il processo di fossilizzazione ed espone pezzi di particolare pregio, come una stromatolite del Precambriano e un insetto inglobato nel bitume del Pleistocene.\nZoologia dei vertebrati.\nIn quest'area del museo l'ornitologia \u00e8 la pi\u00f9 rappresentata, con oltre 1.000 esemplari derivanti da una collezione dei primi del '900 restaurata dal naturalista Alfonso Cantarero. Oltre alle specie del sud Italia, sono presenti anche specie del Nord-Europa. Importante lo spazio dedicato ai rapaci, con pi\u00f9 di 100 esemplari, tra cui aquile, albanelle, poiane, nibbi, falchi pellegrini e lanari. Tra i mammiferi, di particolare rilevanza un opossum volante maggiore e un crisocione o lupo dalla criniera.\nZoologia degli invertebrati.\nLa collezione di invertebrati conta 500 reperti.\nIn questa sezione viene messa in luce la biodiversit\u00e0 di coralli, molluschi, crostacei, echinodermi.\nBotanica.\nI campioni vegetali esposti nella sala botanica propongono le principali tappe evolutive del regno delle piante.\nUn erbario di circa 300 fogli, corredato da molte foto, illustra le specie presenti nel parco nazionale dell'Aspromonte, tra cui la Woodwardia radicans, risalente a circa 60 milioni di anni fa e considerata un fossile vivente, divenuta simbolo del museo.\nMicologia.\nIn questa sala vengono esposti 150 esemplari di miceti in resina che rappresentano specie fungine del territorio nazionale.\nIl diorama del Parco.\nNel museo \u00e8 altres\u00ec possibile ammirare un diorama del Parco nazionale dell'Aspromonte con una faggeta, un lupo e un cinghiale."}
{"id": "4567423", "revid": "147489", "url": "https://it.wikipedia.org/wiki?curid=4567423", "title": "Captain Britain", "text": ""}
{"id": "4567426", "revid": "716642", "url": "https://it.wikipedia.org/wiki?curid=4567426", "title": "Jean Monuma", "text": "Carriera.\nNazionale.\nHa partecipato alla CONCACAF Gold Cup 2013. Tra il 2008 ed il 2015 ha totalizzato complessivamente 32 presenze e 4 reti con la maglia della nazionale di Haiti."}
{"id": "4567427", "revid": "76963", "url": "https://it.wikipedia.org/wiki?curid=4567427", "title": "Agostino Sbarra", "text": "\"Maestro \" della zecca di Parigi dal 1397, conosciuto con il nome di \"Augustin Isbarre\" si occup\u00f2 dal 1420 di coniare le monete d'oro del Regno di Francia.\nImprigionato poich\u00e9 accusato di alterazione del titolo delle monete auree, mor\u00ec in carcere mentre era in attesa del processo."}
{"id": "4567428", "revid": "288300", "url": "https://it.wikipedia.org/wiki?curid=4567428", "title": "Constant Monuma", "text": ""}
{"id": "4567429", "revid": "1573940", "url": "https://it.wikipedia.org/wiki?curid=4567429", "title": "Santuario del Santo Hermano Pedro", "text": "Il santuario del Santo Hermano Pedro \u00e8 un tempio che si trova nel comune di Vilaflor, nel sud dell'isola di Tenerife (Isole Canarie, Spagna). Il santuario \u00e8 dedicato a San Pedro de San Jos\u00e9 de Bethencourt, primo santo delle Isole Canarie.\nStoria.\nIl santuario \u00e8 stato costruito sul luogo occupato la casa in cui nacque e visse il Santo, che non era stato conservato ma s\u00ec la sua posizione esatta.\nLo stesso edificio ospita anche un convento che gestisce l'Ordine dei fratelli di Betlemme, fondata da lui stesso Hermano Pedro in Guatemala nel 1656.\nL'Ordine Betlemmita dopo aver impostato in Vilaflor, iniziato intorno al 1776 edificio un tempio in onore del suo fondatore, nella sua citt\u00e0 natale. Tuttavia, essi non potevano continuare a lavorare per l'estinzione dei fratelli Betlemita dopo le riforme politiche effettuate in Spagna nel XIX secolo.\nNel 1954 gli eredi di terreni donati alla Ordine Betlehemita e nel 1981 \u00e8 venuto a Vilaflor alcune suore del lavoro e restituite l'idea e il progetto di erigere un tempio in onore dell Beato. Nel 1991 ha ripreso il lavoro sulla costruzione del santuario, che fu consacrata dal vescovo della Diocesi di Tenerife, Mons. Felipe Fern\u00e1ndez Garc\u00eda in 2002, in occasione della canonizzazione del Beato, che ha avuto luogo il 30 luglio dello stesso anno, da Papa Giovanni Paolo II a Citt\u00e0 del Guatemala.\nNella pala sono le immagini di san Pedro de Bethencourt e la beata Encarnaci\u00f3n Rosal (reformadora della ordine femminile di Betlemme). Nel centro di entrambi, \u00e8 in altorilievo la scena della Nativit\u00e0 di Ges\u00f9 a Betlemme, tema principale della spiritualit\u00e0 Betlemita.\nIn questa chiesa \u00e8 due reliquia di San Pedro de Bethencour: una vertebra e la campana utilizzato per chiamare i fedeli."}
{"id": "4567430", "revid": "767487", "url": "https://it.wikipedia.org/wiki?curid=4567430", "title": "Wiselet Saint-Louis", "text": ""}
{"id": "4567432", "revid": "767487", "url": "https://it.wikipedia.org/wiki?curid=4567432", "title": "Francesco Sbarra", "text": "Autore di forbitissimi e aulici melodrammi e opere religiose, fu poeta personale dell'imperatore Leopoldo I d'Asburgo."}
{"id": "4567433", "revid": "110157", "url": "https://it.wikipedia.org/wiki?curid=4567433", "title": "Kubok Rossii 1995-1996", "text": "La Coppa di Russia 1995-1996 () \u00e8 stata la 4\u00aa edizione del principale torneo a eliminazione diretta del calcio russo. Il torneo \u00e8 iniziato l'8 aprile 1995 ed \u00e8 terminato l'11 maggio 1996, con la finale giocata allo Stadio Dinamo (Mosca). La Lokomotiv Mosca ha vinto la coppa, la prima della sua storia, battendo in rimonta lo Spartak Mosca.\nFormula.\nLa Coppa si dipanava su 9 turni, tutti disputati in gara unica: in caso di parit\u00e0 al termine dei novanta minuti venivano disputati i tempi supplementari; in caso di ulteriore parit\u00e0 venivano effettuati i tiri di rigore.\nDelle 22 squadre della Pervaja liga 1995, 19 entrarono in gioco al terzo turno, mentre Zarja Leninsk-Kuzneckij, Lokomotiv \u010cita e \u010ckalovec Novosibirsk entrarono in gioco direttamente al quarto.\nLe sedici squadre della Vys\u0161aja Liga 1995 entrarono in gioco solo a partire dal quinto turno (i sedicesimi di finale), giocando tutte fuori casa.\nPrimo turno.\nLe partite furono disputate tra l'8 aprile e il 3 maggio 1995.\nSecondo turno.\nLe partite furono disputate tra il 5 e il 7 maggio 1995.\nTerzo turno.\nLe partite furono disputate tra il 15 maggio e il 16 giugno 1995. Entrarono in gioco 19 delle 22 squadre della Pervaja liga 1995.\nQuarto turno.\nLe partite furono disputate tra il 4 e il 15 luglio 1995. Vi presero parte le 29 squadre qualificate dal turno precedente a cui si aggiunsero Zarja Leninsk-Kuzneckij, Lokomotiv \u010cita e \u010ckalovec Novosibirsk.\nSedicesimi di finale.\nTutte le partite furono disputate il 4 ottobre 1995. A questo turno parteciparono le 16 squadre promosse dal turno precedente e le 16 squadre militanti nella Vys\u0161aja Liga 1995; queste ultime giocarono tutte fuori casa.\nOttavi di finale.\nTutte le partite furono disputate il 4 novembre 1995.\nQuarti di finale.\nLe partite furono disputate tra il 9 e il 17 aprile 1996.\nSemifinali.\nLe partite furono disputate il 30 aprile e il 1\u00ba maggio 1996."}
{"id": "4567435", "revid": "1870933", "url": "https://it.wikipedia.org/wiki?curid=4567435", "title": "Davidson Charles", "text": ""}
{"id": "4567436", "revid": "183114", "url": "https://it.wikipedia.org/wiki?curid=4567436", "title": "La casa Tellier", "text": ""}
{"id": "4567437", "revid": "1573940", "url": "https://it.wikipedia.org/wiki?curid=4567437", "title": "Spilocuscus", "text": "Spilocuscus \u00e8 un genere di marsupiali arboricoli della famiglia dei Falangeridi. Comprende cinque specie note comunemente come cuschi maculati.\nDescrizione.\nA seconda della specie, i cuschi del genere \"Spilocuscus\" hanno una lunghezza testa-corpo di 33,8\u201364\u00a0cm e una coda di 31,5\u201359\u00a0cm; pesano 2\u20137\u00a0kg. Generalmente le femmine hanno dimensioni maggiori dei maschi. Tranne che nel cusco di Waigeo (\"S. papuensis\"), i sessi differiscono anche nella colorazione. Nel cusco maculato comune (\"S. maculatus\") i maschi adulti, tranne quando sono completamente bianchi, hanno il manto di colore grigio chiazzato di bianco sulle regioni superiori e bianco su quelle inferiori. Le femmine sono di colore grigio uniforme e generalmente sono prive di macchie. Nel cusco a macchie nere (\"S. rufoniger\") e nel ben pi\u00f9 piccolo cusco delle isole dell'Ammiragliato (\"S. kraemeri\") le femmine presentano una sorta di sella scura sul dorso, ma nella stessa area i maschi hanno una serie di screziature o macchie. Nel cusco di Waigeo entrambi i sessi sono ricoperti da macchie molto piccole. Gli esemplari giovani vanno incontro a tutta una serie di variazioni cromatiche. Il manto \u00e8 folto e lanoso, e le orecchie sono quasi invisibili.\nVi sono varie caratteristiche uniche che differenziano le specie di \"Spilocuscus\" da quelle del genere \"Phalanger\". In primo luogo vi \u00e8 il dicromatismo sessuale di cui abbiamo parlato. Negli esemplari di \"Spilocuscus\" di ambo i sessi l'osso frontale del cranio \u00e8 notevolmente convesso e presenta un grosso incavo che non si apre nella cavit\u00e0 nasale. Il primo molare superiore presenta un protocono ben sviluppato; inoltre in \"Spilocuscus\" la sutura tra le ossa alisfenoidi e il basoccipitale si sviluppa molto prima che in tutti gli altri Falangeridi. Le femmine hanno quattro mammelle.\nDistribuzione e habitat.\nLa specie di \"Spilocuscus\" pi\u00f9 numerosa, \"S. maculatus\", ha un areale che comprende Nuova Guinea e isole vicine, l'arcipelago di Bismarck, Seram e isole vicine e la penisola di Capo York (Queensland). \"S. kraemeri\" \u00e8 presente solamente a Manus e in alcune isolette vicine, tutte appartenenti al gruppo delle isole dell'Ammiragliato, a nord-est della Nuova Guinea. \"S. papuensis\" \u00e8 endemico di Waigeo, un'isola al largo dell'estremit\u00e0 occidentale della Nuova Guinea. Il rarissimo \"S. rufoniger\" \u00e8 presente nelle regioni settentrionali della Nuova Guinea, e \"S. wilsoni\", parimenti raro, vive solamente sulle due isole indonesiane di Biak e Supiori.\nBiologia.\nComportamento.\nI cuschi maculati si incontrano prevalentemente nelle foreste pluviali dal livello del mare fino a 820 m di quota, ma popolano anche le formazioni di mangrovie e le foreste aperte. Non utilizzano tane o nidi, ma si costruiscono piccoli giacigli di foglie in cui dormire. Hanno abitudini prevalentemente notturne e arboricole, si arrampicano lentamente e cautamente, mantenendo una forte stretta con le zampe, ma quando sono sul terreno sono in grado di correre rapidamente quanto un essere umano.\nAlimentazione.\nIn natura sono stati visti nutrirsi di frutta, fiori e foglie, ma in cattivit\u00e0 si nutrono volentieri anche di cibo per cani e di carne di pollo. I maschi sono aggressivi e in cattivit\u00e0 vengono sempre tenuti separati tra loro.\nRiproduzione.\nSia in Nuova Guinea che in Australia la stagione della riproduzione dura gran parte dell'anno. Sebbene talvolta siano stati trovati anche tre piccoli in un marsupio, \u00e8 probabile che ne venga allevato solo uno. Un esemplare di cusco maculato comune \u00e8 vissuto in cattivit\u00e0 pi\u00f9 di 11 anni.\nConservazione.\nTutte le specie di \"Spilocuscus\" sono inserite nell'Appendice II della CITES (seppur indicate col nome collettivo di \"S. maculatus\"). La IUCN classifica \"S. wilsoni\" e \"S. rufoniger\" tra le specie in pericolo critico. Quest'ultima specie, nota unicamente a partire da un numero ridotto di esemplari, \u00e8 soggetta a caccia intensa e inoltre vede ridursi sempre pi\u00f9 il suo areale a causa della deforestazione e dell'espansione delle aree agricole.\nTassonomia.\nIl genere \"Spilocuscus\" comprende cinque specie:\nFino a non molto tempo fa queste specie venivano classificate nel genere \"Phalanger\"."}
{"id": "4567445", "revid": "716642", "url": "https://it.wikipedia.org/wiki?curid=4567445", "title": "Leonel Saint-Preux", "text": "Carriera.\nNazionale.\nHa partecipato alla CONCACAF Gold Cup nel 2009 e nel 2013."}
{"id": "4567451", "revid": "1870933", "url": "https://it.wikipedia.org/wiki?curid=4567451", "title": "Kervens Belfort", "text": "Carriera.\nNazionale.\nLa sua rete contro il Trinidad e Tobago sancisce la vittoria nei play-off per accedere alla fase finale della Copa Am\u00e8rica Centenario. Viene convocato per la Copa Am\u00e9rica Centenario negli Stati Uniti."}
{"id": "4567456", "revid": "158913", "url": "https://it.wikipedia.org/wiki?curid=4567456", "title": "La pesanteur et la gr\u00e2ce", "text": ""}
{"id": "4567457", "revid": "6923", "url": "https://it.wikipedia.org/wiki?curid=4567457", "title": "Sheila Stone", "text": "Biografia.\nNata e cresciuta a Catania, si allontana presto dalla Sicilia per trasferirsi al Nord. Qui si esibisce in alcuni locali di striptease, dove viene notata dal talent scout Oliver Buzz che la introduce al cinema hard.\nI suoi primi film risalgono al 1992, quando, giovanissima, partecipa ad alcune produzioni italiane (con lo pseudonimo di Sheila Garret), e poi ad alcuni film francesi del regista Michel Ricaud con il nome di Sheila Deroma. \u00c8 stata la stessa attrice a scegliersi il nome Sheila, affascinata dal personaggio femminile di un cartone animato giapponese. Sar\u00e0 in seguito il regista Silvio Bandinelli a battezzarla definitivamente Sheila Stone.\nDurante la sua carriera ha lavorato con i principali registi del settore, come Joe D'Amato, Lawrence Webber, Steve Morelli, Max Bellocchio e Andy Casanova, e con numerosi attori e attrici del mondo hard. Tra gli attori preferiti di Sheila ci sono Jean-Pierre Armand e Omar Galanti, mentre, tra le attrici, Betty Anderson e Carolyn Monroe le hanno lasciato ottimi ricordi.\nSheila ha partecipato a numerose edizioni della fiera erotica MiSex. Nel corso dell'edizione 2006 \u00e8 stata premiata con un Riconoscimento alla Carriera.\nNel 2007, in seguito a una burrascosa storia sentimentale finita male, e per vendicarsi dell'uomo che l'ha tradita, Sheila ha affisso circa 5000 volantini a Piacenza e dintorni per denunciare gli inganni subiti dall'ex-partner.\nLa cagliaritana Vera Narciso \u00e8 stata l'autrice del fumetto \"Le sexy storie di Sheila Stone\", uscito nel 2010 e ispirato alle vicende personali e professionali dell'attrice che la Narciso considera \"la trasposizione del porno\" e la \"sensualit\u00e0 fatta persona\".\nHa all'attivo pi\u00f9 di 200 film. Dopo essersi ritirata dalle scene hard si \u00e8 esibita come ballerina di lap dance nei locali italiani, e saltuariamente anche nei locali di striptease di Los Angeles e Miami.\nPer qualche anno \u00e8 stata una presenza costante del programma televisivo \"Sexy Bar\", condotto da Corrado Fumagalli, in onda su numerose emittenti locali italiane e via satellite.\nSheila nutre un debole per gli uomini di colore e ama collezionare troll, folletti e fate. Da bambina praticava danza classica. Ha anche praticato per lungo tempo body building e kick boxing.\nAscolta musica black e hip-hop."}
{"id": "4567469", "revid": "1568601", "url": "https://it.wikipedia.org/wiki?curid=4567469", "title": "Ponte d'Ercole", "text": "Il Ponte d'Ercole, anche detto Ponte del Diavolo, \u00e8 un monolito naturale a forma di arco che si trova nel territorio del Frignano, tra i comuni di Lama Mocogno, Polinago e Pavullo. Il monolito \u00e8 composto da roccia arenaria e scavalca un rio in destra della Val Rossenna (bacino del fiume Secchia). L'area circostante il Ponte ha restituito diverse testimonianze di interesse archeologico, databili dall'et\u00e0 protostorica all'epoca medievale, che attestano una frequentazione dell'area legata soprattutto alla presenza del ponte naturale e di sorgenti d'acqua.\nIl monolito.\nIl monolito che d\u00e0 il nome al sito \u00e8 una formazione di arenaria, modellata a forma di ponte dall'azione erosiva e millenaria degli agenti naturali: per la sua figura suggestiva ed imponente una leggenda attribuisce al diavolo la sua modellazione.\nIl sito \u00e8 sovrastato a sud dal pianoro di Poggio Pennone o Monte Apollo: proprio sul versante affacciato verso Ponte d'Ercole sgorga una sorgente, le cui acque, oggi captate in un acquedotto, defluivano in direzione del ponte per incanalarsi verso il Fosso di Casina (nel territorio di Polinago).\nL'estremit\u00e0 settentrionale della struttura \u00e8 stata oggetto di interventi dell'uomo che hanno portato alla creazione di una grande vasca per la raccolta dell'acqua scavata nell'arenaria naturale del macigno. La cavit\u00e0 ottenuta presenta alla base una buca di palo, che sosteneva verosimilmente una copertura, e tre grandi fori artificiali alle pareti. Su quello orientale doveva impostarsi un canale di alimentazione, forse collegato direttamente con la sorgente di Poggio Pennone, mentre altri due nella parete opposta dovevano servire per l'uscita del liquido, come testimoniano i profondi solchi generati dallo scorrimento dell'acqua, riscontrabili alla base delle aperture. Una di esse \u00e8 sormontata da una rientranza di forma quadrangolare, probabile alloggiamento di una paratia per regolare il deflusso.\nL'esigenza di convogliare e governare lo scorrimento dell'acqua nel bacino non deve essere stata priva di connotazioni rituali (\u00e8 possibile che si tratti di una sorta di vasca lustrale per bagni purificatori), forse legate anche a possibili propriet\u00e0 terapeutiche delle acque cui si attribuiva un'azione guaritrice.\nNon vi sono elementi certi per una datazione della vasca, ma l'intensa frequentazione del sito in et\u00e0 romana porta ad ipotizzare la sua realizzazione nell'antichit\u00e0; essa comunque appare gi\u00e0 realizzata in un affresco cinquecentesco conservato al Castello di Spezzano.\nConformazione geologica.\nL'arco, lungo 33 m circa con direzione nord-est sud-ovest, ha una larghezza quasi costante di un paio di metri che tende ad ampliarsi fino a 3 metri all'estremit\u00e0 sud-ovest, mentre va riducendosi verso la parte centrale a meno di un metro. Ha fianchi sub-paralleli quasi verticali, una forma leggermente rampante verso nord-est, con l'estradosso che qui termina con un gradino di un paio di metri sulla sponda; verso l'estremit\u00e0 opposta, invece, la superficie di calpestio scende piana e di poco inclinata. \nL'arco si salda al fianco sinistro della vallecola, mentre dalla parte opposta fa corpo con una spalla, scolpita all'interno da una profonda cavit\u00e0 variamente articolata; una croce a sbalzo, poco leggibile, \u00e8 incisa sul fianco di monte, forse a voler santificare l'opera, perch\u00e9 a questo punto non si pu\u00f2 pi\u00f9 tacere la leggendaria fantasia che ha visto la mano del Diavolo stesso gettare l'arco attraverso il corso d'acqua per passare oltre senza bagnarsi i piedi, foggiare dei gradini a calci e plasmare un sedile interno per riposare, nonch\u00e9, con tre zuccate, forarne per ornamento le pareti laterali.\nDappertutto, purtroppo, si leggono scritte deturpanti. Non si pu\u00f2 escludere che l'uomo, nel corso del tempo, abbia contribuito alla definizione delle forme che oggi si osservano, come nel caso d'altre morfosculture analoghe presenti in provincia di Modena (la vicina Pietra Tetta o il Dito di Samone). La genesi dell'arco \u00e8 connessa all'azione continua e sinergica di pi\u00f9 processi di degradazione meteorica: disgregazione fisica (umidificazione-essiccazione, gelo-disgelo, ecc.), disfacimento chimico (decomposizione dei feldspati, \u201csoluzione\u201d del calcare cementante, ecc.) ed erosione da parte delle acque di ruscellamento. La forma risultante \u00e8 stata favorita dalla fessurazione degli strati, riferibile principalmente ad un sistema di fratture verticali e sub-verticali di direzione sud ovest-nord est, parallele ai fianchi dell'arco. Si ritiene che l'acqua scorresse a livello del ponte, per cadere a cascata subito a valle, e che la fessurazione, a monte, si sia aperta tanto da offrire un transito al flusso; questo pot\u00e9 proseguire lungo le superfici di strato sottostanti all'attuale arco, che pertanto si \u00e8 conservato per il procedere dell'erosione alle sue spalle.\nIl quadro evolutivo si potrebbe cos\u00ec riassumere: poco a valle dell'attuale struttura esisteva un gradino da cui l'acqua incanalata, cadendo, ne erodeva la base; a monte, intanto, la fessurazione andava degradandosi tanto da lasciar penetrare acqua, che pot\u00e9 proseguire in un passaggio ipogeo laterale lungo strato, andando a sfondare nella cavit\u00e0 gi\u00e0 formatasi sotto la cascatella. Col progressivo allargamento questa via divenne preferenziale, preservando il tratto di roccia posta a valle, sotto la quale l'acqua continu\u00f2 a fluire, mentre il letto del ruscello andava regredendo verso monte per adattarsi al nuovo livello di base .\nPonte d'Ercole nella storia.\nL'area circostante il Ponte d'Ercole ha restituito diverse testimonianze di interesse archeologico, databili dall'et\u00e0 protostorica all'epoca medievale, che attestano una frequentazione dell'area legata soprattutto alla presenza del ponte naturale e di sorgenti d'acqua.\nI numerosi materiali rinvenuti sono dovuti per lo pi\u00f9 a ritrovamenti occasionali avvenuti durante il XXI secolo, seguiti da alcuni sondaggi eseguiti dalla Soprintendenza per i Beni Archeologici dell'Emilia Romagna.\nUn'occupazione dell'area durante il I millennio a.C. \u00e8 attestata dal rinvenimento di frammenti ceramici ed oggetti di ornamento di ambito villanoviano databili tra l'VIII ed il VI secolo a.C. Nel periodo successivo il sito sembra rientrare, come tutta la montagna modenese, nella zona di influenza ligure: lo rivelano le forme ceramiche ed alcuni accessori dell'abbigliamento che trovano confronti in coevi contesti dell'Emilia occidentale e di oltre Appennino, oltre ad una punta di lancia ritualmente piegata che caratterizza i depositi funerari liguri tra IV e III secolo a.C.\nCon il periodo romano le testimonianze si intensificano e sono rappresentate da reperti ceramici, strumenti in metallo e vasellame di vetro, insieme a resti murari, frammenti laterizi e tessere di mosaico che indicano la presenza di ambienti coperti. Si segnala in particolare il ritrovamento di migliaia di monete, che coprono tutto l'arco di frequentazione del sito (II secolo a.C. \u2013 V secolo), con una maggiore presenza di emissioni della prima et\u00e0 imperiale (I secolo - II secolo); esse costituivano probabilmente un'offerta votiva deposta direttamente nelle acque oppure entro piccole buche scavate nel terreno.\nTali testimonianze fanno ipotizzare l'esistenza in et\u00e0 romana di una complessa area cultuale articolata attorno al Ponte d'Ercole, cui vanno riferite anche le notizie del ritrovamento di tracciati stradali, le quali suggeriscono, oltre ad un itinerario appenninico, un possibile percorso processionale che congiungeva l'altura di Poggio Pennone con l'area del \u201cponte\u201d e le strutture annesse.\nIl sito \u00e8 stato frequentato anche in et\u00e0 medievale e moderna, fino ai giorni nostri, come dimostrano alcuni elementi di armamento riferibili ad una sepoltura medievale sconvolta (tra cui un eccezionale morso di cavallo in ferro) e le numerose medagliette devozionali databili dal XVII al XIX secolo, segno della continuit\u00e0 delle pratiche legate alle acque salutifere in associazione con il culto mariano.\nOrigine del nome e leggende locali.\nI toponimi della localit\u00e0 riflettono la curiosit\u00e0 suscitata in ogni epoca da questa emergenza naturale. Non \u00e8 sicura l'origine antica dei due toponimi Ponte d'Ercole e Monte Apollo, attestati per la prima volta verso la met\u00e0 del XVIII secolo, epoca a cui risalgono i primi ritrovamenti archeologici nell'area: \u00e8 probabile quindi che tali appellativi siano una creazione erudita di epoca moderna, anche se le divinit\u00e0 interessate sono spesso legate a sorgenti e culti delle acque. L'origine del nome Ponte del Diavolo probabilmente \u00e8 da collegarsi a leggende locali che attribuivano l'origine del ponte ad opera del maligno."}
{"id": "4567472", "revid": "1305772", "url": "https://it.wikipedia.org/wiki?curid=4567472", "title": "Gino Ferretti", "text": "Attivit\u00e0 accademica.\nSi laurea in Ingegneria Meccanica presso l'Universit\u00e0 di Bologna nel 1974. A Bologna nello stesso anno diventa Assistente Ordinario ed successivamente Professore Incaricato. Nel 1982 \u00e8 Professore Associato di Impianti Meccanici nell'Universit\u00e0 di Padova e, nel 1986, Professore Straordinario di Progettazione di Impianti nell'Universit\u00e0 di Trento. Nel 1988 \u00e8 chiamato alla Cattedra di Impianti Meccanici dell'Universit\u00e0 di Parma.\nNell'Ateneo di Parma \u00e8 Direttore del Dipartimento di Ingegneria Industriale, membro del Consiglio di Amministrazione, membro del Senato Accademico Integrato per la approvazione dello Statuto di Autonomia e Presidente della commissione incaricata di predisporne la proposta. \u00c8 Presidente del Consiglio del Corso di Laurea in Ingegneria Gestionale, di quello in Ingegneria Meccanica e nel 1998 diventa Preside della Facolt\u00e0 di Ingegneria. Nel 2000 \u00e8 eletto Rettore dell'Universit\u00e0 di Parma e riconfermato nella carica rispettivamente al primo e al secondo scrutinio nelle due elezioni successive. Prima della scadenza del 2011, il mandato \u00e8 stato prorogato al 2013 dalla Legge 240/2010. Nel febbraio 2014 \u00e8 uscito dai ruoli dell'Ateneo ponendosi in quiescenza.\nNel corso della propria attivit\u00e0 universitaria \u00e8 stato Coordinatore di Dottorato di ricerca inter Ateneo tra le Universit\u00e0 di Bologna, Genova, Parma e Politecnico di Milano; Delegato nazionale del proprio Settore Scientifico Disciplinare, membro del Comitato di Coordinamento dell'Ingegneria Meccanica e membro di numerose Commissioni per posti di ricercatore e professore universitario. Dal 2008 al 2013 \u00e8 stato Presidente del Comitato Regionale di Coordinamento dei Rettori dell'Emilia Romagna. Ha ricevuto una Laurea ad honorem dall'Universit\u00e0 peruviana di Piura.\nI principali interessi scientifici si collocano nell'ambito della fluidodinamica dei flussi multifase comprimibili, con specifici significativi contributi agli aspetti teorici e matematici della modellazione del moto ed alla predisposizione di strumenti applicativi progettuali per i relativi impianti. Altri importanti ambiti di ricerca sono quelli delle tecnologie industriali e dell'utilizzo dell'energia nei sistemi industriali. Oltre che ad un testo ad uso professionale e ad un brevetto, i risultati dell'attivit\u00e0 scientifica si sono concretizzati in pubblicazioni nazionali ed internazionali tra cui, per gli ultimi cinque anni di attivit\u00e0, si segnalano 14 lavori su riviste internazionali e 12 contributi a conferenze internazionali.\nCarriera accademica.\nSi \u00e8 laureato nel 1974 in Ingegneria meccanica all'Universit\u00e0 di Bologna dove ha iniziato la carriera universitaria ricoprendo dal 1975 al 1982 i ruoli di assistente ordinario prima di Macchine e successivamente di Impianti meccanici.\nDal 1982 al 1986 \u00e8 professore associato di Impianti meccanici presso la facolt\u00e0 di Ingegneria dell'Universit\u00e0 di Padova. Nel 1986 vince il concorso per professore ordinario, assumendo la cattedra di Progettazione di impianti all'Universit\u00e0 di Trento dove rimane fino al 1988 quando \u00e8 chiamato all'Universit\u00e0 di Parma come titolare di Impianti meccanici.\nNell'Ateneo parmense ricopre diversi incarichi:\nAltri incarichi.\nDal 1994 al 1996 \u00e8 stato presidente dell'Azienda Consorziale Trasporti (ACT) di Reggio Emilia.\nNel 2010 \u00e8 stato nominato dalla Presidenza del Consiglio dei Ministri membro a vita del Consiglio Generale dell'Ente Ordine Costantiniano di San Giorgio e nel 2011 ne \u00e8 diventato Presidente delle Giunta Esecutiva e legale rappresentante\nOnorificenze.\nGrande Ufficiale dell'Ordine al merito della Repubblica Italiana - 2 agosto 2010\nSenatore di Gran Croce del SAI Ordine Costantiniano di San Giorgio - 15 settembre 2010\nCavaliere di Gran Croce del Reale Ordine del Merito sotto il Titolo di San Lodovico - 13 dicembre 2012"}
{"id": "4567474", "revid": "757396", "url": "https://it.wikipedia.org/wiki?curid=4567474", "title": "LNB Pro A MVP", "text": "Il LNB Pro A MVP \u00e8 il premio conferito dalla rivista sportiva \"Maxi-Basket\" dal 1983 al 2005, e da allora fino ad oggi, dalla rivista \"Basket News\" ai migliori giocatori francesi, e stranieri della stagione regolare."}
{"id": "4567483", "revid": "38275", "url": "https://it.wikipedia.org/wiki?curid=4567483", "title": "Dirigibili portaerei", "text": ""}
{"id": "4567485", "revid": "74801", "url": "https://it.wikipedia.org/wiki?curid=4567485", "title": "Humpy Wheeler", "text": "\u00c8 stato inoltre il doppiatore originale di Tex nel film d'animazione \"Cars - Motori ruggenti\"."}
{"id": "4567487", "revid": "1226", "url": "https://it.wikipedia.org/wiki?curid=4567487", "title": "A pattern language", "text": ""}
{"id": "4567488", "revid": "1573940", "url": "https://it.wikipedia.org/wiki?curid=4567488", "title": "Mecistops cataphractus", "text": "Il coccodrillo catafratto (Mecistops cataphractus ()) \u00e8 una specie di coccodrillo dell'Africa occidentale. Attribuito in passato al genere \"Crocodylus\", \u00e8 stato recentemente segregato in un genere a s\u00e9 stante, Mecistops.\n\u00c8 una specie in pericolo critico di estinzione.\n\u00c8 una delle cinque specie di coccodrillo che si trovano in Africa. Gli altri sono il coccodrillo dal muso stretto centrafricano (\"Mecistops leptorhynchus\"), il coccodrillo del Nilo (\"Crocodylus niloticus\"), il coccodrillo del deserto (\"Crocodylus suchus\") e il coccodrillo nano \"(Osteolaemus tetraspis)\".\nDescrizione.\nSi tratta di un coccodrillo di medie dimensioni, in genere un po' pi\u00f9 piccolo del coccodrillo del Nilo. La lunghezza degli adulti \u00e8 di 3 o 4 m, e gli adulti pesano 125-230 kg. Occasionalmente qualche grande esemplare pu\u00f2 pesare fino a 325 kg. Hanno un muso sottile usato per catturare le prede, da qui il loro nome. Tutte le specie di coccodrilli hanno un muso stretto o tozzo a seconda del tipo di dieta. Il coccodrillo cataferatto non ha un muso sottile come il gaviale del Gange (\"Gavialis gangeticus\"), ma comunque pi\u00f9 sottile degli altri coccodrilli o di molti alligatoridi.\nBiologia.\nComportamento.\nQuesta specie non si trova quasi mai in gruppi, salvo durante l'inizio della stagione riproduttiva. Ha un temperamento riservato, e spesso lo si trova solitario e nascosto tra gli alberi.\nAlimentazione.\nCome i gaviali e altri coccodrilli simili (\"Crocodylus johnsoni\"), la sua dieta consiste principalmente in pesci, serpenti, anfibi e crostacei. Il muso sottile infatti non gli consente di avere una dieta carnivora come quella di altri coccodrilli con il Coccodrillo del Nilo.\nRiproduzione.\nGli esemplari di questa specie cominciano a riprodursi nella stagione delle piogge. La femmina costruisce un nido costituito principalmente da materia vegetale. I nidi sono situati sulle rive dei fiumi, e la costruzione inizia generalmente al momento della comparsa della stagione delle piogge. Ha una stagione di nidificazione simile a quella dell'osteolemo, ma in genere pi\u00f9 breve. Il coccodrillo catafratto depone una media di 16 (minimo 13, massimo 27) uova molto grandi rispetto alle dimensioni del corpo. Il periodo di incubazione \u00e8 lungo confrontato con la maggior parte delle altre specie di coccodrilli, a volte della durata di oltre 100-110 giorni. La femmina resta vicino al nido, e una volta che le uova iniziano a schiudersi, i cuccioli emettono il loro caratteristico verso, quindi la femmina rompe li aiuta. I cuccioli hanno gi\u00e0 dei denti molto affilati.\nDistribuzione e habitat.\nI coccodrilli catafratti sono nativi dei corsi d'acqua dolce nell'Africa occidentale. Predilige le aree con vegetazione fitta; a volte \u00e8 stato trovato anche in acqua salmastra.\nConservazione.\nLa lista rossa IUCN classifica \"Mecistops cataphractus\" come specie in pericolo critico di estinzione (\"Critically Endangered\").\nLa specie \u00e8 inserita nella Appendice I (specie di cui \u00e8 proibito il commercio) della \"Convention on International Trade of Endangered Species\" (CITES)."}
{"id": "4567490", "revid": "1573940", "url": "https://it.wikipedia.org/wiki?curid=4567490", "title": "Spilocuscus kraemeri", "text": "Il cusco delle isole dell'Ammiragliato (Spilocuscus kraemeri ) \u00e8 un marsupiale arboricolo della famiglia dei Falangeridi.\nDescrizione.\nIl cusco delle isole dell'Ammiragliato \u00e8 il rappresentante pi\u00f9 piccolo del genere \"Spilocuscus\". I maschi adulti presentano una serie di macchie marrone scuro o nerastre sul dorso bianco, e hanno mani e zampe rossastre. Le femmine adulte presentano una sorta di \u00absella\u00bb nera sul dorso, e hanno testa e dorso rossastri. Le femmine sono pi\u00f9 grandi dei maschi.\nBiologia.\nConosciamo ben poco la biologia di questa specie. Il fatto che le femmine siano pi\u00f9 grandi e numerose dei maschi potrebbe suggerire una riproduzione stagionale; infatti Cohn, durante un soggiorno a Manus nel settembre-dicembre 1912, cattur\u00f2 molti esemplari giovani. Tim Flannery si rec\u00f2 a Manus nel giugno del 1988 ed ebbe l'opportunit\u00e0 di esaminare due femmine messe in vendita in un mercato. Una di esse aveva mammelle piene di latte, ma non era accompagnata dal piccolo, mentre l'altra trasportava sul dorso il proprio piccolo, dal peso stimato sui 500 g.\nNelle foreste di Manus, Flannery trov\u00f2 giovani indipendenti del peso di 480, 550 e 1150 g; la presenza di questi esemplari gi\u00e0 cresciuti in giugno, e i piccoli osservati da Cohn in settembre-dicembre lasciano supporre un ciclo riproduttivo annuale con nascite che avvengono probabilmente in luglio-agosto.\nDistribuzione e habitat.\nIl cusco delle isole dell'Ammiragliato \u00e8 presente su alcune isole di questo arcipelago, Manus, Lou, Luf e Wuvulu; in passato era presente anche a Baluan, dove \u00e8 attualmente scomparso, e potrebbe vivere anche a Ninigo.\nLe prove archeologiche suggeriscono che la specie abbia raggiunto Manus solamente in un'epoca molto recente, forse appena 100-200 anni fa.\nRecentemente (2001) Anthony, in un articolo sui mammiferi dell'isola della Nuova Britannia, ha citato un presunto esemplare di cusco maculato comune (\"Spilocuscus maculatus\") da esso acquistato in un mercato dell'isola e forse proveniente dalla vicina isoletta di Bali; la fotografia della pelle di questo animale, per\u00f2, rivela chiaramente che si tratta di un cusco delle isole dell'Ammiragliato, non di un cusco maculato. Gi\u00e0 in passato, nel 1931, un altro esemplare di \"S. kraemeri\" era stato catturato in Nuova Britannia. Se la specie sopravvivesse ancora in Nuova Britannia sarebbe sicuramente molto rara (diversamente da Manus, dove \u00e8 molto comune), poich\u00e9 in tutti questi anni di ricerca ne sono stati trovati solo due esemplari.\nConservazione.\nSebbene sia ancora piuttosto comune a Manus, gi\u00e0 nel 1914 Cohn rifer\u00ec che \"S. kraemeri\" era gi\u00e0 scomparso da altre isole dell'arcipelago dell'Ammiragliato, come Baluan, a causa della caccia. Flannery ne riscontr\u00f2 la presenza in una vasta gamma di habitat, perfino nei giardini. Gli abitanti di Manus ne apprezzano molto le carni e la specie viene venduta frequentemente nei mercati dell'isola; anche gli esemplari trovati lungo le coste occidentali della Nuova Britannia potrebbero essere stati trasportati l\u00e0 dall'uomo.\nLa specie tollera bene anche ambienti danneggiati dalla presenza umana, ma data la continua riduzione dell'habitat la IUCN la classifica tra le specie prossime alla minaccia (\"Near Threatened\")."}
{"id": "4567501", "revid": "63756", "url": "https://it.wikipedia.org/wiki?curid=4567501", "title": "Rocky Mountains National Park", "text": ""}
{"id": "4567504", "revid": "63756", "url": "https://it.wikipedia.org/wiki?curid=4567504", "title": "Congaree National Park", "text": ""}
{"id": "4567506", "revid": "63756", "url": "https://it.wikipedia.org/wiki?curid=4567506", "title": "Glacier Bay National Park and Preserve", "text": ""}
{"id": "4567511", "revid": "63756", "url": "https://it.wikipedia.org/wiki?curid=4567511", "title": "Parco nazionale di Mount Rainier", "text": ""}
{"id": "4567514", "revid": "63756", "url": "https://it.wikipedia.org/wiki?curid=4567514", "title": "Hot Springs National Park", "text": ""}
{"id": "4567515", "revid": "693190", "url": "https://it.wikipedia.org/wiki?curid=4567515", "title": "Miiverse", "text": ""}
{"id": "4567517", "revid": "63756", "url": "https://it.wikipedia.org/wiki?curid=4567517", "title": "Canyonlands National Park", "text": ""}
{"id": "4567520", "revid": "767487", "url": "https://it.wikipedia.org/wiki?curid=4567520", "title": "Mosquita y Mari", "text": "Mosquita y Mari \u00e8 un film del 2012 diretto da Aurora Guerrero.\n\u00c8 stato presentato in anteprima il 22 gennaio 2012 al Sundance Film Festival.\nTrama.\nHuntington Park, zona est di Los Angeles. Yolanda ha 15 anni ed \u00e8 figlia di immigrati sudamericani dediti al lavoro. La vita monotona della giovane verr\u00e0 spezzata dall'incontro con Mari, una coetanea appena trasferitasi nella stessa strada della famiglia Olveros. Tra Yolanda e Mari nasce subito un'amicizia profonda, caratterizzata dalla gelosia di entrambe e dal disinteresse per il sesso opposto. Il loro rapporto comincia a sgretolarsi quando Mari, di famiglia povera, perde il lavoro e il rendimento scolastico di Yoli crolla improvvisamente."}
{"id": "4567523", "revid": "479409", "url": "https://it.wikipedia.org/wiki?curid=4567523", "title": "Massa assiale", "text": ""}
{"id": "4567527", "revid": "479409", "url": "https://it.wikipedia.org/wiki?curid=4567527", "title": "Massa per asse", "text": ""}
{"id": "4567535", "revid": "1573940", "url": "https://it.wikipedia.org/wiki?curid=4567535", "title": "Neoromicia robertsi", "text": "Neoromicia robertsi () \u00e8 un pipistrello della famiglia dei Vespertilionidi endemico del Madagascar.\nDescrizione.\nDimensioni.\nPipistrello di piccole dimensioni, con la lunghezza totale tra 84 e 93\u00a0mm, la lunghezza dell'avambraccio tra 34 e 38\u00a0mm, la lunghezza della coda tra 31 e 35\u00a0mm, la lunghezza del piede di 6\u00a0mm e la lunghezza delle orecchie di 13\u00a0mm.\nAspetto.\nLa pelliccia \u00e8 lunga ed arruffata. Il colore generale del corpo \u00e8 cioccolato scuro, con dei riflessi pi\u00f9 chiari sul petto. Le orecchie sono bruno-nerastre e ricoperte alla base della superficie dorsale di lunghi peli. Il trago \u00e8 falciforme, curvato verso l'interno, con l'estremit\u00e0 arrotondata e un incavo profondo alla base del bordo esterno. Le membrane alari sono bruno-nerastre. La coda \u00e8 lunga ed inclusa completamente nell'ampio uropatagio.\nEcolocazione.\nEmette ultrasuoni a basso ciclo di lavoro sotto forma di impulsi di breve durata a frequenza modulata iniziale di 60,3-88,2\u00a0kHz, finale di 35,5-39,3\u00a0kHz e massima energia a 39,2-44,3\u00a0kHz.\nBiologia.\nAlimentazione.\nSi nutre di insetti, principalmente di coleotteri ed in misura minore di imenotteri, lepidotteri, tricotteri ed omotteri.\nDistribuzione e habitat.\nQuesta specie \u00e8 conosciuta soltanto in due localit\u00e0 del Madagascar centro occidentale, nella Provincia di Antananarivo e nel Parco nazionale di Andasibe-Mantadia.\nGli unici tre individui conosciuti sono stati catturati in una spianata in prossimit\u00e0 di una foresta montana relativamente intatta e in una zona agricola con diversi banani.\nTassonomia.\nGli esemplari di questa specie sono stati identificati precedentemente come \"N.melckorum\".\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4567541", "revid": "810736", "url": "https://it.wikipedia.org/wiki?curid=4567541", "title": "Il capitano della Djumna", "text": "Il capitano della Djumna \u00e8 un romanzo del 1897 di Emilio Salgari.\nTrama.\nUn giovane ufficiale inglese di servizio in India, mentre va a caccia sulle coste del golfo del Bengala, nel raccogliere un'oca migratrice da lui uccisa, trova, legato sotto un'ala, uno strano e sconcertante documento: il diario di un capitano della marina mercantile, che racconta come il suo equipaggio, sobillato da due furfanti, gli si sia ribellato, lo abbia derubato di un carico prezioso e se ne sia andato abbandonandolo, solo con il suo cane, sulla sua nave, la Djumna, naufragata sulle coste di un'isola dell'arcipelago delle Andamane. Profondamente commosso e turbato, il giovane ufficiale noleggia una nave e organizza una spedizione di soccorso per ritrovare e salvare il disgraziato capitano, nella speranza che sia ancora vivo. E rintracciato il principale autore del tradimento, che nel frattempo ha eliminato tutti i complici per godersi da solo le ricchezze rubate, lo imbarca come prigioniero per farsi condurre da lui sul luogo del naufragio. Ma il furfante, per salvare la pelle, trama la rovina della spedizione\u2026"}
{"id": "4567544", "revid": "1305772", "url": "https://it.wikipedia.org/wiki?curid=4567544", "title": "Dragonero", "text": ""}
{"id": "4567562", "revid": "287204", "url": "https://it.wikipedia.org/wiki?curid=4567562", "title": "Tre Grazie (Cranach il Vecchio)", "text": "Le Tre Grazie \u00e8 un dipinto a tempera su tavola (37x24 cm) di Lucas Cranach il Vecchio, databile al 1531 e conservato nel Museo del Louvre a Parigi. \u00c8 basato su un soggetto classico della pittura, le Grazie, pi\u00f9 volte utilizzato dallo stesso Cranach.\nAcquisto da parte del Louvre.\nQuesto dipinto venne acquistato dal museo del Louvre nel 2011 per 4 milioni di euro (3 milioni di fondi propri e 1 milione dal patrocinio), ricevendo la protezione del \"tr\u00e9sor national\" (tesoro nazionale) che prevede il divieto di esportare un'opera all'estero.\nDa notare che l'acquisizione fu in parte finanziata attraverso una campagna di crowdfunding chiamata \"Tous Mecenes\" (tutti mecenati); il progetto prevedeva di raccogliere 1 milione di euro attraverso le donazioni delle web community per acquistare il capolavoro.\nDipinti analoghi.\nIl pittore realizz\u00f2 altri dipinti con lo stesso soggetto:"}
{"id": "4567563", "revid": "547992", "url": "https://it.wikipedia.org/wiki?curid=4567563", "title": "Dario D'Ambrosi", "text": "Biografia.\nNato a San Giuliano Milanese, dopo aver giocato nelle giovanili del , lascia il calcio, sua grande passione, e \"per amore\" nei confronti di una ragazza, mostra grande interesse per il teatro e in seguito per le malattie mentali, facendosi internare per tre mesi nell'Istituto Psichiatrico \"Paolo Pini\" di Milano, allo scopo di studiare il comportamento dei degenti, e da qui nasce l'idea del cosiddetto \"Teatro Patologico\". Si trasferisce a New York, dove conosce Ellen Stewart, fondatrice del Caf\u00e8 La MaMa, che lo fece esordire in un monologo dal titolo \"Tutti non ci sono\". Attivo come attore e come regista, dirige il suo primo film nel 2003, \"Il ronzio delle mosche\" e raggiunge la notoriet\u00e0 al grande pubblico tra il 2008 ed il 2010, recitando nella serie televisiva \"Romanzo criminale\", interpretando la parte dell'ispettore Canton, assistente del commissario Scialoja, incaricato delle indagini sulla banda della Magliana. Nel 2004 appare nel film \"La passione di Cristo\" del regista Mel Gibson, nel ruolo del sadico flagellatore."}
{"id": "4567568", "revid": "73843", "url": "https://it.wikipedia.org/wiki?curid=4567568", "title": "Gian Fabio Fosco", "text": ""}
{"id": "4567571", "revid": "1074331", "url": "https://it.wikipedia.org/wiki?curid=4567571", "title": "Municipalit\u00e0 di Abasha", "text": "La municipalit\u00e0 di Abasha () \u00e8 una municipalit\u00e0 georgiana della Mingrelia-Alta Svanezia.\nNel censimento del 2002 la popolazione si attestava a 28.707 abitanti. Nel 2014 il numero risultava essere 22.341.\nLa cittadina di Abasha \u00e8 il centro amministrativo della municipalit\u00e0, la quale si estende su un'area di 323 km\u00b2.\nPopolazione.\nDal censimento del 2014 la municipalit\u00e0 risultava costituita al 99,6% da persone di etnia georgiana."}
{"id": "4567573", "revid": "767487", "url": "https://it.wikipedia.org/wiki?curid=4567573", "title": "La banca di Monate", "text": "La banca di Monate \u00e8 un film del 1976 diretto da Francesco Massaro tratto dall'omonimo racconto di Piero Chiara.\nTrama.\nIl rag. Adelmo Pigorini viene trasferito da Milano a Monate per dirigere la locale banca; a causa delle pressioni del presidente e azionista di maggioranza, l'industriale Santino Paleari, Pigorini \u00e8 costretto a sottostare a determinate condizioni imposte circa il flusso di denaro che passa per la banca.\nLo scopo di Paleari \u00e8 quello di risollevare le sorti della sua azienda in perdita usufruendo dei risparmi dei piccoli azionisti, anche se allo stato attuale, essendo in passivo, l'azienda di Paleari offre poche garanzie circa la possibile restituzione delle somme elargite oltre agli interessi che queste richiedono.\nIn questo giro d'affari, fa la sua comparsa inoltre il dottor Defendente Massera, un losco mediatore meridionale, che attraverso un' \"ipotetica\" quota di partecipazione maggiore a quella di Paleari, intende usare lo stesso metodo dell'industriale per accaparrarsi gli appalti su diversi lavori stradali.\nMassera non \u00e8 il diretto interessato in questa forma di prestito \"a strozzo\" perch\u00e9 l'affare riguarda direttamente il vescovo della zona, essendo il latifondista sulla quale zona graverebbe il progetto di un'autostrada in nuce; Pigorini, essendo un uomo onesto e integerrimo, vorrebbe tirarsi fuori da questi imbrogli (anche perch\u00e9 gi\u00e0 considerato colpevole di essersi fatto derubare di due furgoni portavalori contenenti delle consistenti somme di denaro), per\u00f2 la situazione cambia radicalmente quando Paleari muore improvvisamente.\nMassera, dopo la morte di Paleari, essendo rimasto l'azionista di maggioranza, prende in mano le sorti della banca, usando \"in grande\" l'idea che inizialmente era dell'industriale; alla fine per evitare altre crisi di coscienza, Pigorini viene promosso da direttore a un ruolo pi\u00f9 estraneo alla banca stessa: la presidenza al posto di Paleari.\nProduzione.\nIl film \u00e8 stato quasi interamente girato nella citt\u00e0 di Omegna, la quale figura tra i ringraziamenti nella sigla di coda \"per l'ospitalit\u00e0\"."}
{"id": "4567577", "revid": "1481011", "url": "https://it.wikipedia.org/wiki?curid=4567577", "title": "John Lyon, IV conte di Strathmore e Kinghorne", "text": "Biografia.\nEra il figlio di Patrick Lyon, III conte di Strathmore e Kinghorne, e di sua moglie, Helen Middleton .\nNel 1695 successe al padre nella contea.\nMatrimonio.\nSpos\u00f2, il 21 settembre 1691, Lady Elizabeth Stanhope, figlia di Philip Stanhope, II conte di Chesterfield. Ebbero dieci figli:\nMorte.\nMor\u00ec il 10 maggio 1712, all'et\u00e0 di 49 anni."}
{"id": "4567581", "revid": "767487", "url": "https://it.wikipedia.org/wiki?curid=4567581", "title": "Guarda in cielo", "text": "Guarda in cielo \u00e8 il terzo street-album del rapper italiano Bassi Maestro e tredicesimo album da solista in studio, pubblicato il 10 giugno 2013.\nIl disco.\nL'album \u00e8 stato reso disponibile per il download gratuito e acquistabile in copia fisica limitata sul suo sito ufficiale. Il lavoro vanta le collaborazioni di DJ Shocca, Jack the Smoker, Gemitaiz, Mondo Marcio, Lord Bean, Emis Killa, MadMan, Meddaman, Nitro, Anagogia. \nL'album \u00e8 stato anticipato con un singolo uscito circa un mese prima ed intitolato \"One More Chance\", che vede la collaborazione di Nitro, membro della Machete Crew."}
{"id": "4567590", "revid": "100465908", "url": "https://it.wikipedia.org/wiki?curid=4567590", "title": "Ti penso", "text": "Ti penso \u00e8 un album musicale del cantante pop italiano Massimo Ranieri, uscito nel 1992 e contenente 9 canzoni.\nIl brano che d\u00e0 il titolo all'album \u00e8 stato presentato al Festival di Sanremo di quell'anno, dove si \u00e8 classificato al quinto posto."}
{"id": "4567594", "revid": "78814751", "url": "https://it.wikipedia.org/wiki?curid=4567594", "title": "La faccia del mare", "text": "La faccia del mare \u00e8 un album del cantante pop italiano Massimo Ranieri, contenente 11 tracce, uscito nel 1978.\nTracce.\nTesti di Michelle Vasseur e Vito Pallavicini, musiche di Gianluigi Guarnieri e Victor Bach."}
{"id": "4567595", "revid": "21880", "url": "https://it.wikipedia.org/wiki?curid=4567595", "title": "Nomina nuda", "text": ""}
{"id": "4567599", "revid": "122413801", "url": "https://it.wikipedia.org/wiki?curid=4567599", "title": "Municipalit\u00e0 di Mestia", "text": "La municipalit\u00e0 di Mestia () \u00e8 una municipalit\u00e0 georgiana della Mingrelia-Alta Svanezia.\nNel censimento del 2002 la popolazione si attestava a 14.248 abitanti. Nel 2014 il numero risultava essere 9.316.\nLa cittadina di Mestia \u00e8 il centro amministrativo della municipalit\u00e0, la quale si estende su un'area di .\nPopolazione.\nDal censimento del 2014 la municipalit\u00e0 risultava costituita al 99,8% da persone di etnia georgiana."}
{"id": "4567600", "revid": "110157", "url": "https://it.wikipedia.org/wiki?curid=4567600", "title": "Eluned", "text": "Origine e diffusione.\nSi basa sul termine gallese \"eilune\", che vuol dire \"immagine\", \"idolo\".\nLa forma Luned \u00e8 portata, nel \"Mabinogion\", da Lunete, una servitrice della Dama della Fontana che soccorre Owain, e da essa deriva la forma anglicizzata \"Lynette\": quest'ultima, utilizzata per la prima volta nel 1872 da Alfred Tennyson nel suo poema \"Gareth e Lynette\" (uno degli \"Idilli del re\"), \u00e8 ad oggi utilizzata anche come diminutivo del nome Lynn.\nOnomastico.\nL'onomastico pu\u00f2 essere festeggiato il 1\u00ba agosto in memoria di santa Eluned, principessa e martire gallese del V secolo (chiamata anche Almedha, Elevetha, Aled, Anger, Elined e in altre forme anglicizzate o latinizzate del nome)."}
{"id": "4567601", "revid": "47767", "url": "https://it.wikipedia.org/wiki?curid=4567601", "title": "Lynnette", "text": ""}
{"id": "4567602", "revid": "47767", "url": "https://it.wikipedia.org/wiki?curid=4567602", "title": "Lynette", "text": ""}
{"id": "4567603", "revid": "47767", "url": "https://it.wikipedia.org/wiki?curid=4567603", "title": "Eiluned", "text": ""}
{"id": "4567613", "revid": "287204", "url": "https://it.wikipedia.org/wiki?curid=4567613", "title": "Giorgio Corner (disambigua)", "text": ""}
{"id": "4567615", "revid": "1074331", "url": "https://it.wikipedia.org/wiki?curid=4567615", "title": "Municipalit\u00e0 di Senaki", "text": "La municipalit\u00e0 di Senaki () \u00e8 una municipalit\u00e0 georgiana della Mingrelia-Alta Svanezia.\nNel censimento del 2002 la popolazione si attestava a 52.112 abitanti. Nel 2014 il numero risultava essere 39.652.\nLa citt\u00e0 di Senaki \u00e8 il centro amministrativo della municipalit\u00e0, la quale si estende su un'area di 521 km\u00b2.\nPopolazione.\nDal censimento del 2014 la municipalit\u00e0 risultava costituita al 99,56% da persone di etnia georgiana."}
{"id": "4567623", "revid": "88740", "url": "https://it.wikipedia.org/wiki?curid=4567623", "title": "Diritti LGBT in Guinea", "text": "In Guinea, le persone lesbiche, gay, bisessuali e transgender (LGBT) sono costrette ad affrontare leggi a loro avverse. Infatti, le attivit\u00e0 sessuali tra persone dello stesso sesso sono illegali.\nLeggi nel Codice Penale.\nNel Codice Penale guineano vi sono tre articoli inerenti al tema dei rapporti omosessuali. Essi sono il n\u00b0 325, il n\u00b0 326 ed il n\u00b0 327.\nAdozione di bambini.\nUna coppia sposata da almeno cinque anni o una persona \"single\" che abbia almeno 30 anni \u00e8 ritenuta idonea per adottare un bambino guineano se vi \u00e8 una differenza di almeno 15 anni tra il bambino adottato e il genitore adottante. Le leggi guineane non vietano esplicitamente alle persone LGBT di adottare, sebbene ci\u00f2 sia comunque intuibile dal fatto che l'omosessualit\u00e0 \u00e8 illegale.\nCondizioni di vita.\nIl dossier del 2011 del Dipartimento di Stato degli Stati Uniti d'America sui diritti umani afferma che:\n\"Vi sono profondi tab\u00f9 sociali, religiosi e culturali contro gli atteggiamenti omosessuali. Non vi \u00e8 alcun dossier ufficiale o di ONG riguardo alle discriminazioni verso individui sulla base dell'orientamento sessuale o dell'identit\u00e0 di genere. Cionondimeno, durante l'apertura nel 2010 dell'Ufficio dell'Alto Commissario per i Diritti Umani a Conakry, il primo ministro ha annunciato di ritenere che le attivit\u00e0 omosessuali, anche se consensuali, siano sbagliate e debbano pertanto essere proibite dalla legge. Ha aggiunto inoltre che l'orientamento sessuale non dovrebbe essere considerato un diritto umano. Non vi sono organizzazioni LGBT.\"\nLa Guinea e i rapporti con l'estero sulla questione LGBT.\nNel 1994, il Consiglio per i diritti umani delle Nazioni Unite (UNHRC), intervenendo a proposito del caso Toonen contro Australia stabil\u00ec che le leggi che criminalizzano le attivit\u00e0 omosessuali consensuali violano sia il diritto di privacy sia quello all'uguaglianza, risultando quindi contrarie all'Articolo 17 della Convenzione Internazionale sui Diritti Civili e Politici. L'UNHCR ha successivamente confermato questa posizione in molte occasioni invitando il paese ad abrogare le leggi che criminalizzano l'attivit\u00e0 omosessuale consensuale e quindi a portare la loro legislazione in conformit\u00e0 con la Convenzione, ratificata dalla Guinea il 24 gennaio 1978.\nNel giugno 2002, il Gruppo di lavoro sulla detenzione arbitraria ritenne che l'arresto per atti omosessuali fosse una violazione dei diritti umani. Gli arresti infatti costituiscono una privazione della libert\u00e0 in contravvenzione sia al Paragrafo 1 dell'Articolo 2 della Dichiarazione universale dei diritti umani sia al Paragrafo 1 dell'Articolo 2 e all'Articolo 26 della gi\u00e0 citata Convenzione Internazionale sui Diritti Civili e Politici. La Dichiarazione fa parte della legge internazionale ed \u00e8 pertanto vincolante per la Guinea.\nQuesta posizione \u00e8 stata sostenuta anche in altri casi dalla Corte europea dei diritti dell'uomo (nel 1981, nel 1991 e nel 1993), dalla Corte costituzionale del Sudafrica (nel 1998), dalla Corte Suprema degli Stati Uniti d'America (nel 2003) e dall'Alta Corte delle Figi (nel 2005).\nIn particolare, la corte sudafricana sentenzi\u00f2 che\nOgnuno ha diritto ad una intimit\u00e0 ed una autonomia private che permettono di instaurare e coltivare relazioni umane senza interferenze dalla comunit\u00e0 esterna. Il modo in cui si esprime la sessualit\u00e0 \u00e8 al centro di questa sfera di intimit\u00e0 privata. Se, nell'esprimere la sessualit\u00e0, si agisce consensualmente e senza nuocere a qualcun altro, un'invasione di quella zona sar\u00e0 una violazione della privacy. La criminalizzazione della sodomia in privato tra uomini consenzienti \u00e8 una grave limitazione del diritto degli uomini gay all'uguaglianza relativamente all'orientamento sessuale [...] ed \u00e8 allo stesso tempo una grave limitazione al diritto di privacy, dignit\u00e0 e libert\u00e0 degli stessi. Il danno causato dalla disposizione pu\u00f2 - e spesso lo fa - influenzare la loro capacit\u00e0 di raggiungere l'auto-identificazione e la piena realizzazione di s\u00e9. Il danno spesso raggiunge anche la societ\u00e0 e d\u00e0 luogo ad un'ampia gamma di discriminazioni, che collettivamente ed ingiustamente impediscono un'equa distribuzione dei beni e dei servizi sociali e un'equa aggiudicazione di opportunit\u00e0 sociali per i gay\nInoltre, la Convenzione contro la tortura, valevole in tutti i paesi in cui \u00e8 adottata, impone che tutti siano protetti dalle torture, e dunque anche le persone LGBT. La Guinea la ratific\u00f2 il 10 ottobre 1989. Tuttavia, Anand Grover, inviato dell'ONU per indagare sul diritto di tutti a raggiungere i pi\u00f9 alti livelli di salute fisica e mentale, riport\u00f2 nell'aprile 2010 che le leggi contro l'omosessualit\u00e0 in Guinea impedivano di fatto lo sviluppo della prevenzione dell'HIV; posizione poi avallata anche dal Programma delle Nazioni Unite per l'AIDS/HIV.\nGli obblighi internazionale dei paesi a rispettare i diritti umani di tutte le persone, compresi anche l'orientamento sessuale e l'identit\u00e0 di genere, furono articolati nel 2006 nei Principi di Yogyakarta. I Principi furono sviluppati ed approvati all'unanimit\u00e0 da un gruppo di esperti. Il Principio 2 (\"Diritto all'Uguaglianza e alla Non-Discriminazione\") afferma che tutti hanno diritto al rispetto dei propri diritti umani senza discriminazioni sulla base di orientamento sessuale e di identit\u00e0 di genere, ed obbliga in particolare i paesi a\nrevocare disposizioni penali e legali che proibiscono o sono usate per proibire attivit\u00e0 sessuali consensuali tra persone dello stesso sesso che abbiano almeno l'et\u00e0 del consenso, la quale deve essere uguale per attivit\u00e0 sessuali tra persone sia di sesso opposto che dello stesso sesso.\nIl Principio 6 (\"Diritto alla Privacy\") afferma invece il diritto di tutti alla riservatezza senza interferenze arbitrarie, ribadendo inoltre gli obblighi del Principio 2"}
{"id": "4567625", "revid": "110157", "url": "https://it.wikipedia.org/wiki?curid=4567625", "title": "Audiencia Reale di Quito", "text": "L'Audiencia Reale di Quito (in spagnolo: \"Real Audiencia de Quito\"), a volte indicata come Regno di Quito (1563-1822), fu un'unit\u00e0 amministrativa dell'Impero spagnolo che aveva giurisdizione politica, militare e religiosa e che fece parte prima del Vicereame del Per\u00f9 (1563-1717) e poi del Vicereame della Nuova Granada. Fu creata con regio decreto il 29 agosto 1563 da Filippo II di Spagna, nella citt\u00e0 di Guadalajara. \nEbbe termine nel 1822 con la costituzione della Repubblica di Gran Colombia, istituita nel 1819 in seguito all'indipendenza degli stati sudamericani dal dominio spagnolo. I suoi territori comprendevano l'Ecuador, parti del nord di Per\u00f9 e Brasile e parte del sud della Colombia.\nNonostante fosse subordinata al Vicereame del Per\u00f9 l'entit\u00e0 amministrativa era di fatto autonoma per la considerevole distanza che esisteva con Lima e Cuzco prima e con Bogot\u00e0 poi, quando divenne parte del Vicereame della Nuova Granada."}
{"id": "4567627", "revid": "54253", "url": "https://it.wikipedia.org/wiki?curid=4567627", "title": "Film culto", "text": ""}
{"id": "4567631", "revid": "640277", "url": "https://it.wikipedia.org/wiki?curid=4567631", "title": "Real Audiencia de Quito", "text": ""}
{"id": "4567632", "revid": "124123", "url": "https://it.wikipedia.org/wiki?curid=4567632", "title": "Thomas Lyon, VIII conte di Strathmore e Kinghorne", "text": "Biografia.\nEra il figlio di John Lyon, IV conte di Strathmore e Kinghorne, e di sua moglie, Lady Elizabeth Stanhope, figlia di Philip Stanhope, II conte di Chesterfield.\nMatrimonio.\nSpos\u00f2, il 20 luglio 1736, Jean Nicholsen, figlia di James Nicholsen e Anne Allan. Ebbero sette figli:\nMorte.\nMor\u00ec il 18 gennaio 1753, all'et\u00e0 di 48 anni."}
{"id": "4567646", "revid": "1074331", "url": "https://it.wikipedia.org/wiki?curid=4567646", "title": "Municipalit\u00e0 di Zugdidi", "text": "La municipalit\u00e0 di Zugdidi () \u00e8 una municipalit\u00e0 georgiana della Mingrelia-Alta Svanezia.\nNel censimento del 2002 la popolazione si attestava a 167.760 abitanti. Nel 2014 il numero risultava essere 62.511.\nLa citt\u00e0 di Zugdidi \u00e8 il centro amministrativo della municipalit\u00e0, la quale si estende su un'area di 682\u00a0km\u00b2.\nPopolazione.\nDal censimento del 2014 la municipalit\u00e0 risultava costituita al 99,7% da persone di etnia georgiana."}
{"id": "4567647", "revid": "1048993", "url": "https://it.wikipedia.org/wiki?curid=4567647", "title": "Giuliano Bonetto", "text": ""}
{"id": "4567649", "revid": "1573940", "url": "https://it.wikipedia.org/wiki?curid=4567649", "title": "Spilocuscus maculatus", "text": "Il cusco maculato comune (Spilocuscus maculatus ) \u00e8 un marsupiale arboricolo della famiglia dei Falangeridi.\nDescrizione.\nIl cusco maculato comune ha all'incirca le dimensioni di un grosso gatto domestico: pesa 1,5-6\u00a0kg, ha una lunghezza testa-corpo di 35-65 cm e una coda di 32-60 cm. Ha testa rotonda, piccole orecchie nascoste dal pelo, manto folto e una coda prensile con la quale si aiuta per arrampicarsi sugli alberi. Gli occhi hanno una colorazione che varia dal giallo all'arancio fino al rosso, e presentano pupille verticali simili a quelle dei serpenti. Tutte le zampe sono fornite di cinque dita con artigli ricurvi, a eccezione del primo dito di ogni piede. Il secondo e il terzo dito delle zampe posteriori sono in parte sindattile: sono infatti unite all'estremit\u00e0 da una fascia di pelle ma si dividono in prossimit\u00e0 delle unghie. Questi piccoli artigli possono fungere da pettine quando l'animale si pulisce il pelo. Il primo e il secondo dito delle zampe anteriori sono opponibili rispetto alle altre tre, e permettono all'animale di fare presa sui rami quando si arrampica. La pianta dei piedi \u00e8 glabra e corrugata, e anche questa particolarit\u00e0 consente di maneggiare abilmente i rami e il cibo. Il primo dito delle zampe posteriori \u00e8 privo di unghia e opponibile.\nIl colore del mantello, folto e lanoso, varia molto a seconda dell'et\u00e0, del sesso e della distribuzione geografica. I maschi hanno generalmente il dorso ricoperto da macchie irregolari bianche e grigie o bianche e marroni e la regione ventrale di colore bianco. Le macchie sono presenti unicamente nei maschi. Le femmine hanno generalmente una colorazione uniforme bianca o grigia. Esemplari completamente bianchi sono noti in entrambi i sessi. Durante lo sviluppo i giovani vanno incontro a una serie di variazioni cromatiche prima di raggiungere la maturit\u00e0 sessuale, verso un anno di et\u00e0. La loro colorazione comprende tutta una gamma di rossi, bianchi, ocra, marroni, grigi chiari e neri. Diversamente da altre specie di cuschi od opossum, il cusco maculato comune non ha una striscia dorsale mediana.\nCaratteristica della specie \u00e8 la coda, arricciata e prensile. La parte prossimale superiore \u00e8 ricoperta di pelo, mentre quella inferiore \u00e8 ricoperta da scaglie rugose che migliorano la presa sui rami degli alberi.\nBiologia.\nComportamento.\nIl cusco maculato comune \u00e8 generalmente molto timido, e per questo viene avvistato solo di rado, specialmente in Australia settentrionale. Ha abitudini notturne: di notte si aggira tra i rami degli alberi in cerca di cibo e dorme durante il giorno in una piattaforma di rami che si costruisce in alto sugli alberi. \u00c8 stato visto riposare anche in cavit\u00e0 degli alberi, sotto le radici o tra le rocce. Si sposta con movimenti lenti e addirittura indolenti, tanto che spesso viene scambiato per un bradipo, un altro opossum o addirittura per una scimmia. Diversamente dai suoi stretti parenti, raramente \u00e8 stato visto alimentarsi anche in pieno giorno.\n\u00c8 una creatura generalmente solitaria, che si alimenta e riposa da sola. Le interazioni con i conspecifici, specialmente tra maschi, possono essere aggressive e conflittuali. I maschi marcano il proprio territorio con secrezioni odorose per tenere lontani i membri dello stesso sesso, emettendo un penetrante odore di muschio sia dal loro corpo che dalle secrezioni ghiandolari. Distribuiscono saliva sui rami e sui germogli degli alberi per informare gli altri che quel dato territorio \u00e8 occupato e per mediare le interazioni sociali. Se incontrano un altro maschio all'interno della propria area, emettono latrati, ringhi e sibili, e si ergono sulle zampe posteriori per difendere il proprio territorio. Sono creature piuttosto aggressive, e possono anche colpire potenziali predatori con zampate, morsi e calci.\nAlimentazione.\nIl cusco maculato comune non ha una dentatura specializzata e per questo \u00e8 in grado di nutrirsi di una vasta gamma di prodotti vegetali. Mangia foglie di piante dei generi \"Ficus\", \"Alstonia\" e \"Slonea\", nettare e frutti di \"Ficus\", \"Lithocarpus\", \"Aglia\" e, forse, \"Mischocarpus\" e \"Pometia\". In minor quantit\u00e0 si nutre anche di fiori, piccoli animali e, se ne ha l'occasione, uova. Tra i suoi predatori figurano pitoni e alcuni rapaci.\nRiproduzione.\nI cuschi possono accoppiarsi in ogni periodo dell'anno e con pi\u00f9 partner, e il corteggiamento avviene tra i rami degli alberi. La gestazione dura circa 13 giorni, e la permanenza nel marsupio 6-7 mesi. Sebbene le femmine abbiano quattro capezzoli dentro al marsupio e possano partorire anche tre piccoli per nidiata, raramente ne allattano pi\u00f9 di due. Alla nascita ciascun piccolo pesa non pi\u00f9 di 1\u00a0g e viene ospitato nel marsupio materno, che si apre verso la parte anteriore del corpo. I cuschi possono vivere fino a 11 anni e raggiungono la maturit\u00e0 sessuale verso un anno di et\u00e0.\nDistribuzione e habitat.\nIl cusco maculato comune occupa un areale molto vasto, che comprende gran parte delle Molucche meridionali (Indonesia), comprese Buru, Seram, Banda e Ambon, dove probabilmente \u00e8 stato introdotto dagli indigeni, le isole di Misool e Yapen, le isole Kai e le isole Aru (appartenenti politicamente all'Indonesia), gran parte della Nuova Guinea e la penisola di Capo York, a nord di Coen, in Australia. \u00c8 stato introdotto sulle isole di Mussau e Nuova Irlanda (Papua Nuova Guinea), e a Salayer, a sud di Sulawesi.\nPopola foreste pluviali, formazioni di mangrovie e foreste di eucalipti al di sotto dei 1200\u00a0m di quota; diversamente dalla maggior parte dei suoi parenti, non si incontra solamente nelle foreste pluviali. Poich\u00e9 vive in ambienti forestali, viene avvistato solo raramente, specialmente in Australia.\nGli studiosi non sanno ancora se i cuschi abbiano avuto origine in Australia e siano migrati da l\u00ec in Nuova Guinea o viceversa. Si ritiene che nel corso dell'ultimo milione di anni abbiano avuto luogo diverse ondate migratorie attraverso lo stretto di Torres, quando il livello dei mari si abbassava.\nTassonomia.\nSono state riconosciute quattro sottospecie:\nConservazione.\nIn Nuova Guinea il cusco maculato comune viene cacciato per la carne e la pelliccia, ma la specie ha un'importanza economica molto scarsa. Nonostante la caccia, \u00e8 ancora molto comune in Nuova Guinea e nella maggior parte delle isole in cui risiede; tuttavia in Australia viene avvistato solo raramente, probabilmente a causa delle sue abitudini riservate. \u00c8 stato introdotto dall'uomo a Salayer, Mussau e in Nuova Irlanda, e da allora in queste aree \u00e8 divenuto molto numeroso. La IUCN lo classifica tra le specie a rischio minimo (\"Least Concern\"), poich\u00e9 occupa un areale molto vasto, \u00e8 in grado di sopravvivere in una vasta gamma di habitat e non ha predatori numerosi. Tuttavia l'espansione umana in continuo aumento, l'aumento della richiesta di carne e pellicce e la distruzione dell'habitat naturale potrebbero portare, in futuro, a una diminuzione del numero di esemplari."}
{"id": "4567658", "revid": "1074331", "url": "https://it.wikipedia.org/wiki?curid=4567658", "title": "Municipalit\u00e0 di Martvili", "text": "La municipalit\u00e0 di Martvili () \u00e8 una municipalit\u00e0 georgiana della Mingrelia-Alta Svanezia.\nGeografia.\nLa cittadina di Martvili \u00e8 il centro amministrativo della municipalit\u00e0, la quale si estende su un'area di 881 km\u00b2.\nNel censimento del 2002 la popolazione si attestava a 44.627 abitanti. Nel 2014 il numero risultava essere 33.463.\nPopolazione.\nDal censimento del 2014 la municipalit\u00e0 risultava costituita al 99,6% da persone di etnia georgiana."}
{"id": "4567659", "revid": "1543377", "url": "https://it.wikipedia.org/wiki?curid=4567659", "title": "Josephine Angelini", "text": "Biografia.\nJosephine Angelini nasce nel 1975 in Massachusetts ed \u00e8 la pi\u00f9 giovane di otto figli, di cui sette femmine ed un solo maschio.\nSua madre durante la gravidanza era convinta che lei sarebbe stata un maschio, cos\u00ec pensava di chiamarla Joseph, ma quando nacque, scoprendo che era femmina, trasform\u00f2 semplicemente il nome da lei scelto nella forma femminile, cos\u00ec la chiam\u00f2 Josephine.\nAll'et\u00e0 di dieci anni era gi\u00e0 un'amante della scrittura.\nHa studiato teatro classico presso la New York University. Qui, la sua attenzione si \u00e8 concentrata sulla mitologia greca e gli eroi tragici. \nQuesto interesse si riflette anche nel suo esordio narrativo, la trilogia The Awakening series.\nPrima di diventare una scrittrice, lavorava come cameriera.\nIl suo primo libro, \"Starcrossed\" \u00e8 stato scritto in otto mesi, ma ha dovuto aspettare un anno prima di vederlo pubblicato nel maggio 2011. \nUn anno dopo, il 13 maggio 2012, \u00e8 uscito il suo secondo libro, e nel marzo 2013 il capitolo conclusivo della trilogia.\nJosephine Angelini vive con il marito Juan Alberto, uno sceneggiatore di Los Angeles, in California.\nOpere.\nIl suo esordio narrativo, primo libro della trilogia \"The Awakening series\", ha avuto molto successo nel mondo degli YA (Young-Adult) e i diritti di traduzione sono stati subito acquistati.\n\"The Awakening series\".\nLa trilogia \u00e8 composta dai seguenti libri:\n\"The Worldwalker trilogy\".\nLa trilogia \u00e8 composta dai seguenti libri:"}
{"id": "4567661", "revid": "767487", "url": "https://it.wikipedia.org/wiki?curid=4567661", "title": "Inside Your Love", "text": "Inside Your Love \u00e8 il primo album di Chris Tomlin, pubblicato il 1\u00ba gennaio 1995."}
{"id": "4567666", "revid": "2146321", "url": "https://it.wikipedia.org/wiki?curid=4567666", "title": "Crossing Lines", "text": "Crossing Lines \u00e8 una serie televisiva poliziesca ideata da Edward Allen Bernero e distribuita dal 2013 e conclusa nel 2015.\nLa serie vanta il medesimo team per le prime 2 stagioni con una trama orizzontale condivisa che per\u00f2 viene bruscamente interrotta con il recasting della terza stagione.\nTrama.\nUn'unit\u00e0 speciale anti-crimine internazionale, i cui membri provengono dalle forze di polizia di varie parti del mondo, agisce per contrastare la dilagante criminalit\u00e0 che si sta sviluppando in Europa.\nDistribuzione.\nLa serie ha debuttato in anteprima mondiale su Rai 2 il 14 giugno 2013, mentre negli Stati Uniti la prima stagione \u00e8 stata trasmessa dal seguente 23 giugno dalla NBC, che ha poi rinunciato a trasmettere le stagioni successive. La seconda stagione \u00e8 stata distribuita per la prima volta online attraverso il servizio di video on demand Amazon Instant Video, nel Regno Unito, il 15 agosto 2014, e in Italia dal 22 ottobre 2015 su Netflix.\nLa terza stagione \u00e8 in onda in prima visione in Sud Africa dal 15 settembre 2015 su Sony Channel."}
{"id": "4567671", "revid": "1074331", "url": "https://it.wikipedia.org/wiki?curid=4567671", "title": "Municipalit\u00e0 di Tsalenjikha", "text": "La municipalit\u00e0 di Tsalenjikha () \u00e8 una municipalit\u00e0 georgiana della Mingrelia-Alta Svanezia.\nNel censimento del 2002 la popolazione si attestava a 40.133 abitanti. Nel 2014 il numero risultava essere 26.158.\nLa cittadina di Tsalenjikha \u00e8 il centro amministrativo della municipalit\u00e0, la quale si estende su un'area di 647 km\u00b2.\nPopolazione.\nDal censimento del 2014 la municipalit\u00e0 risultava costituita al 99,56% da persone di etnia georgiana."}
{"id": "4567672", "revid": "729019", "url": "https://it.wikipedia.org/wiki?curid=4567672", "title": "Manchester Open 1974 - Doppio", "text": "Il doppio del torneo di tennis Manchester Open 1974, facente parte della categoria Grand Prix, ha avuto come vincitori Syd Ball e Bob Giltinan che hanno battuto in finale W Perkins e Pancho Walthall 6-2 6-3"}
{"id": "4567675", "revid": "1442080", "url": "https://it.wikipedia.org/wiki?curid=4567675", "title": "Gonioctena fornicata", "text": "La crisomela dell'erba medica (Gonioctena fornicata (Br\u00fcggemann, 1873)) \u00e8 un coleottero appartenente alla famiglia Chrysomelidae, sottofamiglia Chrysomelinae.\nDescrizione.\nQuesto \u00e8 lungo circa 6\u20137\u00a0mm, la testa \u00e8 nera, elitre e protorace sono di colore rosso, con due puntini neri su quest'ultimo e cinque puntini neri sulle elitre. Si nutre principalmente di piante di erba medica, Trifolium e altre Fabaceae.\nBiologia.\nQuesta specie \u00e8 reperibile principalmente in Polonia, Italia, nel sud della Russia, Albania, Bosnia, Croazia, Repubblica Ceca, Bulgaria, Grecia, Romania e nei Balcani in genere.\nGli adulti compaiono all'inizio della primavera, tuttavia gi\u00e0 nello stadio larvale possono provocare danni alle foglie e gli steli pi\u00f9 teneri dell'erba medica."}
{"id": "4567678", "revid": "983767", "url": "https://it.wikipedia.org/wiki?curid=4567678", "title": "300 - L'alba di un impero", "text": "300 - L'alba di un impero (\"300: Rise of an Empire\") \u00e8 un film del 2014 diretto da Noam Murro.\nIl film \u00e8 una storia parallela a quella di \"300\" di Zack Snyder del 2007 ed \u00e8 ispirato in parte al romanzo grafico \"Xerxes\" di Frank Miller.\nI nuovi protagonisti sono Sullivan Stapleton e Eva Green nei ruoli dell'ateniese Temistocle e della regina Artemisia. La maggior parte della pellicola \u00e8 incentrata sulle battaglie di Capo Artemisio e di Salamina, svoltasi la prima negli stessi tre giorni della battaglia delle Termopili, e la seconda un mese dopo. Inoltre il personaggio di Serse (interpretato nuovamente da Rodrigo Santoro) ha un ruolo pi\u00f9 ampio rispetto al primo film: il secondo capitolo delinea il suo passato, la sua \"trasformazione\" da uomo a divinit\u00e0 in terra e i motivi che lo hanno spinto a dichiarare guerra alla Grecia.\nIl film \u00e8 stato distribuito nelle sale statunitensi, anche nel formato 3D e in IMAX, a partire dal 7 marzo 2014, mentre in Italia, invece, \u00e8 stato anticipato di un giorno, vale a dire il 6 marzo. Le critiche alla pellicola sono state miste, ma in compenso il film ha ottenuto un buon incasso al botteghino, superando i 337 milioni di dollari.\nTrama.\nA Maratona, durante la prima guerra persiana, il soldato e stratega ateniese Temistocle riesce a guadagnarsi la gloria dell'esercito uccidendo il re persiano Dario I, padre di Serse I. La regina di Caria, Artemisia I, originaria della Grecia e alleata di Serse, convince quindi questi a prendersi la sua vendetta e lo manda poi a compiere un lungo e duro viaggio allo scopo di addestrarlo ad abbattere Temistocle. Alla fine, Serse trova in una caverna la fonte d'acqua che gli dona le sembianze di un dio-re, completamente diverso dal suo precedente aspetto e carattere.\nDieci anni dopo la battaglia di Maratona, Temistocle, ora generale dell'esercito ateniese, prende la decisione di recarsi a Sparta per chiedere aiuto alla regina Gorgo, moglie del re Leonida, in modo da sconfiggere una volta per tutte l'esercito persiano, ma la donna rifiuta e lo manda via. Temistocle \u00e8 perci\u00f2 costretto ad affrontare i persiani, comandati dalla stessa Artemisia, in mare aperto coi soli ateniesi. Grazie a un suo amico e alleato mandato sulle navi nemiche per scoprire i loro piani, Temistocle riesce a escogitare un piano che lo porta a due vittorie consecutive contro l'esercito e la flotta avversaria.\nA questo punto, Artemisia \u00e8 decisa ad avere Temistocle dalla sua parte e, dopo averlo invitato sulla propria nave, decide di concedersi a lui in cambio della sua fedelt\u00e0 ai persiani. Il generale ateniese, per\u00f2, non cede alle sue seduzioni e, nonostante abbia un rapporto sessuale con lei, non si sottopone al suo comando, aumentando la sete di vendetta che la donna da tempo nutre verso i greci. Questa sete di vendetta ebbe inizio quando i suoi genitori furono uccisi per mano degli opliti greci. In seguito, venne portata su una nave di schiavi e costretta ad avere rapporti sessuali con greci. La sua vita cambi\u00f2 quando il migliore spadaccino persiano la vide mezza morta in una strada e la addestr\u00f2.\nIl giorno successivo, Artemisia sfida i greci con una moltitudine di navi persiane e incendia la flotta greca, dando fuoco all'imbarcazione su cui si trovava Temistocle. Questi, tuttavia, riesce ugualmente a salvarsi. Nel frattempo, Leonida I, re di Sparta, viene ucciso durante la battaglia delle Termopili insieme ai suoi 300 soldati, per cui Temistocle ritorna nuovamente dalla regina Gorgo, distrutta per la morte del marito, a implorare il suo aiuto, ma, ancora una volta, ella rifiuta. Serse, passando a cavallo sul campo di battaglia, per vendicarsi dello sfregio subito decapita Leonida e porta la sua testa come trofeo ad Atene, mentre la citt\u00e0 brucia. In seguito, si presenta a Temistocle il deforme soldato spartano Efialte, traditore della propria patria e ora in combutta con Serse, il quale gli annuncia che il suo re ha intenzione di chiedere la loro resa. Temistocle lo rimanda, per\u00f2, indietro a dichiarare ancora una volta guerra ai persiani e, durante il colloquio tra Efialte e Serse, Artemisia scopre che il generale greco non \u00e8 morto come lei credeva.\nTemistocle prepara, quindi, le sue forze per l'ultima battaglia contro i persiani, nella quale ha uno scontro corpo a corpo con Artemisia. Alla fine del duello, Temistocle chiede alla donna di arrendersi di modo che abbia la vita salva, ma questa cerca invece di colpirlo con la spada; ci\u00f2 comporter\u00e0 la sua morte poich\u00e9 verr\u00e0 trafitta e uccisa. Arriva, infine, la flotta spartana, guidata dalla regina Gorgo al fianco del generale Delios, fedele alleato di Leonida, che d\u00e0 un'inevitabile svolta alla battaglia.\nProduzione.\nA giugno 2008, i produttori del primo film Gianni Nunnari, Mark Canton e Bernie Goldmann annunciano l'idea di un sequel di \"300\". Durante la pre-produzione, il titolo della pellicola \u00e8 stato \"300 - Battle of Artemisia\". Successivamente la pellicola \u00e8 stata rinominata \"300 - Rise of an Empire\" a settembre 2012.\nRegia.\nZack Snyder era scettico sulla realizzazione di un sequel: \u00abVedendo la fine del primo film, con quasi tutti i personaggi principali morti, ho pensato che fosse finita l\u00ec\u00bb. Frank Miller, che aveva scritto il fumetto \"300\" su cui Snyder si era basato per il suo omonimo film, annuncia contemporaneamente di stare scrivendo un nuovo fumetto basato stavolta sulla Battaglia di Capo Artemisio, svoltasi negli stessi giorni della battaglia delle Termopili. Il progetto di Miller entusiasma Snyder, che decide di approvare la lavorazione di un sequel di \"300\".\nTroppo impegnato sul progetto \"L'uomo d'acciaio\", Snyder rinuncia alla regia, ma rimane nel team in qualit\u00e0 di produttore e sceneggiatore. Il candidato per sostituire Snyder alla regia \u00e8 stato, , ma poi viene scelto il regista esordiente Noam Murro. Murro, nonostante la sua inesperienza come regista cinematografico, rivela di aver imparato molto sulle coreografie delle scene d'azione e di essere pi\u00f9 che qualificato per dirigere il sequel di \"300\".\nSceneggiatura.\nLa sceneggiatura, scritta da Snyder e Johnstad e ispirata al fumetto \"Xerxes\" di Miller, \u00e8 stata concepita con l'intenzione di raccontare fatti precedenti, intermedi e successivi a quelli mostrati nel primo film \"300\". Murro ha spiegato: \u00abL'idea \u00e8 sempre stata quella di fare un film ambientato nello stesso intervallo di tempo del primo. Come se si stesse zoomando all'indietro per avere il quadro generale del tutto\u00bb. La sceneggiatura del film fa riferimento principalmente alla Battaglia di Capo Artemisio, svoltasi nello stesso intervallo di tempo della Battaglia delle Termopili. La pellicola di Murro, tuttavia, non si limita a raccontare solo gli avvenimenti della battaglia di Capo Artemisio, ma anche l'ascesa di Serse da uomo a divinit\u00e0 in terra. Questo aspetto \u00e8 stato molto voluto dal regista, da Snyder e da Rodrigo Santoro, interprete del re persiano nel film. Il film, tuttavia, non ha per protagonista l'iconico re persiano, bens\u00ec i personaggi di Temistocle e Artemisia. In merito a questi nuovi personaggi, Murro ha spiegato: \u00abI nuovi personaggi qui sono Temistocle e Artemisia. Sono il cuore del film, sono loro a portarlo avanti. Non voglio rivelare nulla, ma tutto dipende davvero da loro. La presenza di Serse \u00e8 ben tangibile, ma i protagonisti sono loro. Da un punto di vista tematico, per\u00f2, ha una funzione fondamentale del lungometraggio\u00bb.\nCasting.\nLa prima attrice a entrare in trattative \u00e8 Eva Green nel ruolo di Artemisia. Sullivan Stapleton viene scelto per interpretare il protagonista Temistocle, dopo il declino di Joel Edgerton. Rodrigo Santoro e Lena Headey riprendono i ruoli di Serse e della Regina Gorgo. Santoro si \u00e8 detto subito entusiasta all'idea di ritornare a interpretare il re persiano: \u00abEro felice, perch\u00e9 non avevo mai fatto niente di simile tornando su un personaggio che avevo gi\u00e0 interpretato anni prima. Da un lato \u00e8 lo stesso personaggio del primo film, ma dall'altro scopriamo molto sul suo passato in questo film\u00bb. \nRiprese.\nLe riprese sono cominciate ufficialmente il 7 luglio 2012 presso gli studi \"Nu Boyana Film\" a Sofia, in Bulgaria, La societ\u00e0 Fractured FX, che aveva gi\u00e0 collaborato con il produttore Zack Snyder sia per la Warner Bros. che per la Cruel Films, \u00e8 stata incaricata di realizzare gli effetti speciali della pellicola. La troupe degli effetti speciali era composta da 50 persone, oltre a 5 operai. Tutte le scene ambientate sull'acqua sono state realizzate con il green screen, mentre le nuove tecnologie visive hanno permesso di migliorare l'aspetto di molti personaggi iconici del primo \"300\", come Serse e il gobbo Efialte. Nel film non compaiono creature mitologiche, diversamente da quanto visto nel primo \"300\", scelta necessaria per rendere la pellicola pi\u00f9 realistica e meno basata sulla fantasia.\nDistribuzione.\nIl primo trailer del film \u00e8 stato distribuito da Warner Bros. Pictures il 12 giugno 2013, a cui \u00e8 seguito il successivo 14 agosto il trailer internazionale.\nIl film doveva inizialmente essere distribuito nei cinema statunitensi a partire dal 2 agosto 2013, ma la data di uscita venne successivamente fissata a partire dal 7 marzo 2014. In Italia \u00e8 stato distribuito dal 6 marzo 2014.\nNel resto del mondo, invece, il film \u00e8 stato distribuito tra il 5 marzo e il 21 marzo. \nAccoglienza.\nIncassi.\nIl 6 marzo 2014 il film ha esordito in Italia e si \u00e8 subito posizionato primo al box-office.\nIl film ha raccolto 3 milioni di dollari nelle sole anteprime di gioved\u00ec negli USA, mentre il giorno seguente ha totalizzato complessivamente 17,7 milioni di dollari. Nel suo primo weekend statunitense, il film ha raccolto circa 45 milioni di dollari e con gli incassi esteri (87,8 milioni di dollari) ha totalizzato un incasso complessivo pari a 132 milioni.\nComplessivamente, il film ha incassato 337.580.051 dollari (di cui 106.580.051 in patria e 231.000.000 all'estero), a fronte di un budget di 110 milioni.\nCritica.\nIl film ha ricevuto critiche miste dalla critica internazionale. Da parte degli aggregatori di recensioni, \"300: L'alba di un impero\" ha ottenuto un punteggio positivo di 47/100 per Metacritic (basato su 30 recensioni), e 42% (su 136 articoli) per Rotten Tomatoes. Criticato per il cambio di regia da Zack Snyder a Noam Murro e quello di attore protagonista da Gerard Butler a Sullivan Stapleton, il film \u00e8 riuscito a ottenere alcune recensioni positive per l'apparato visivo, per le scene d'azione e per l'interpretazione di Eva Green nel ruolo della sadica e sensuale Artemisia I.\nInesattezze storiche.\nPaul Cartledge, professore di Storia Greca all'Universit\u00e0 di Cambridge ha notato alcune inesattezze storiche nel film:\nCasi mediatici.\n\"300: L'alba di un impero\" ha suscitato molte discussioni negli Stati Uniti per le sospette allusioni alla politica statunitense, come se si parlasse di una Sparta repubblicana, retta da un Leonida-Bush e di un'Atene democratica, guidata da Temistocle-Obama. Snyder, in merito a queste allusioni, ha replicato che non c'\u00e8 nessun parallelismo intenzionale tra il film e il mondo odierno: \u00ab\u00c8 vero me lo stanno chiedendo tutti, c'\u00e8 stato perfino qualcuno che mi ha domandato se il film puntava a condannare l'operato di Bush. Non so, non erano questi gli obiettivi di partenza, ma, pu\u00f2 essere vero che, mentre scrivevamo il copione, i nostri pensieri siano andati in quella direzione\u00bb."}
{"id": "4567680", "revid": "886229", "url": "https://it.wikipedia.org/wiki?curid=4567680", "title": "Crisomela dell'Erba medica", "text": ""}
{"id": "4567682", "revid": "110157", "url": "https://it.wikipedia.org/wiki?curid=4567682", "title": "Municipalit\u00e0 di Khobi", "text": "La municipalit\u00e0 di Khobi () \u00e8 una municipalit\u00e0 georgiana della Mingrelia-Alta Svanezia.\nNel censimento del 2002 la popolazione si attestava a 41.240 abitanti. Nel 2014 il numero risultava essere 30.548.\nLa cittadina di Khobi \u00e8 il centro amministrativo della municipalit\u00e0, la quale si estende su un'area di 659.2 km\u00b2.\nPopolazione.\nDal censimento del 2014 la municipalit\u00e0 risultava costituita al 99,59% da persone di etnia georgiana."}
{"id": "4567684", "revid": "637047", "url": "https://it.wikipedia.org/wiki?curid=4567684", "title": "Zayd bin Sultan Al Nahyan", "text": ""}
{"id": "4567687", "revid": "729019", "url": "https://it.wikipedia.org/wiki?curid=4567687", "title": "Charles Knowles, I baronetto", "text": "Prese parte alla Guerra dell'orecchio di Jenkins, alla Guerra di Successione austriaca, alla Guerra dei Sette anni e ad alcune azioni della Guerra russo-turca militando nella Marina Imperiale russa. Raggiunse il rango di ammiraglio nel corso di una lunga e variegata carriera coronata da successi e controversie. Avendo ricevuto un'ottima educazione, per l'epoca, era particolarmente dotato nel costruire e distruggere fortificazioni. La sua carriera fu principalmente centrata nelle Indie occidentali, ove ottenne il comando di uno squadrone di navi in azioni contro spagnoli e francesi. Malgrado un'attiva carriera navale, Knowles trov\u00f2 tempo per dedicarsi a lavori di traduzione di studi scientifici in lingua straniera e per elaborare proprie invenzioni. La sua carriera sul mare ebbe per\u00f2 anche dei fallimenti, motivo per cui, probabilmente, nell'ultima parte della sua vita entr\u00f2 a far parte della marina russa.\nBiografia.\nI primi anni.\nKnowles nacque probabilmente nel 1704, anche se alcune fonti datano la sua nascita al 1697. Egli inoltre era ritenuto figlio illegittimo di Charles Knollys, IV Conte di Banbury. La sua educazione venne supervisionata quindi dal fratellastro, Lord Wallingford, e Knowles entr\u00f2 nella marina nel marzo del 1718, raccomandato all'ammiraglio Sir George Byng da Wallingford. Knowles venne preso a bordo di una delle navi della flotta di Byng, la \"HMS Buckingham\", al comando del capitano Charles Strickland, dalla quale poi nell'aprile di quell'anno pass\u00f2 a bordo della \"HMS Lenox\" come inserviente del capitano. Egli rimase a bordo della \"Lenox\" sino al dicembre del 1720, prestando servizio con la flotta di Byng nel Mediterraneo. Fu presente alla battaglia di Capo Passero l'11 agosto 1718, presenziando temporaneamente a bordo della \"HMS Barfleur\".\nKnowles si spost\u00f2 dunque a bordo della \"HMS Lyme\" nel giugno del 1721, iniziando a prestare servizio sotto il capitano Vere Beauclerk e dopo i primi diciotto mesi venne dichiarato marinaio abile al servizio. Knowles rimase sulla \"Lyme\" nel corso delle sue operazioni nel Mediterraneo, scendendo a terra nel giugno del 1726. Al suo ritorno in Gran Bretagna, Knowles venne nominato al servizio su una nave di guardia a Portsmouth, la \"HMS Winchester\", per poi passare sulla nave ammiraglia di Sir Charles Wager, la \"HMS Torbay\" a Kinsale, al comando di Vere Beauclerk. Egli si port\u00f2 dunque in servizio sulla \"HMS Faversham\" e poi sulla \"HMS Lion\" sino alla sua promozione a tenente sullo \"sloop\" \"HMS Tryall\" il 30 maggio 1730. Torn\u00f2 a servizio sulla \"Lion\" nel marzo dell'anno successivo, quando si rec\u00f2 nelle Indie occidentali sulla nave ammiraglia del contrammiraglio Charles Stewart.\nLe Indie occidentali.\nEssendosi a quel punto guadagnato la reputazione di ottimo ingegnere dopo il suo ritorno in Inghilterra egli inizi\u00f2 a disegnare dei piani per il Westminster Bridge, per il quale viaggi\u00f2 in Francia per studiare il Pont Neuf. Promosso comandante della \"HMS Southampton\" nel 1732, la posizione fu solo di rango, dal momento che egli non divenne ufficialmente capitano sino al 4 febbraio 1737, quando venne nominato al comando della \"HMS Diamond\". Gli venne dunque ordinato di rinforzare la flotta dell'ammiraglio Edward Vernon nelle Indie occidentali nel 1739, dati gli sviluppi della Guerra dell'orecchio di Jenkins. Knowles si incontr\u00f2 con l'ammiraglio a Port Royal, dopo aver catturato due navi spagnole durante il tragitto, una delle quali trasportava 120.000 monete d'oro e vestiti per 6.000 uomini. Knowles non fu in grado di navigare con Vernon quando salp\u00f2 alla volta di Portobelo, ma vi giunse il 27 novembre, cinque giorni dopo la vittoria di Vernon in loco. Vernon diede a Knowles il compito di distruggere i forti spagnoli, che per la loro solida costruzione richiesero tre settimane e 122 barili di polvere da sparo per essere abbattuti. Quando il compito venne portato a termine gli inglesi si ritirarono e Knowles ricevette l'elogio personale di Vernon.\nVernon scelse dunque Knowles per raggiungere Cartagena ove si scontr\u00f2 con le forze spagnole evitando ai nemici di ottenere rinforzi e rifornimenti da altre navi alleate. Knowles venne quindi spostato sulla \"HMS Success\" ed ottenne di esaminare il porto di Chagres. Completata la missione e formulato un piano di attacco, Knowles ottenne il comando di un vascello bombardiere, di diverse navi incendiarie ed altre piccole imbarcazioni, con le quali bombard\u00f2 la fortezza di San Lorenzo, alla foce del fiume Chagres. Il villaggio ed il castello si arresero il 24 marzo 1740 e Knowles venne nominato governatore della fortezza. Vernon ordin\u00f2 la rimozione dei beni presenti nel porto pronti per essere spediti in Spagna, passandoli alla marina britannica. Knowles ebbe inoltre il compito di demolire il castello, compito che venne portato a termine facendo detonare diverse mine sotto i bastioni e bruciando gli interni. Completato il compito, la flotta di Vernon si ritir\u00f2 alla fine di marzo di quell'anno, ritornando a Port Royal passando per Portobelo.\nVernon e la Battaglia di Cartagena de Indias.\nKnowles trascorse i successivi cinque mesi imbarcato prima di tornare in Inghilterra in compagnia della \"HMS Torrington\" come scorta per una flotta mercantile di 25 navi. Knowles e la \"Diamond\" giunsero a Spithead il 4 agosto 1740, poco dopo che Knowles ebbe ottenuto il comando della \"HMS Lichfield\". Poco dopo pass\u00f2 al comando della \"HMS Weymouth\" e salp\u00f2 con essa da St Helens, sull'Isola di Wight, il 24 ottobre 1740 come parte della flotta di Sir Chaloner Ogle come rinforzo per Vernon nelle Indie occidentali. Knowles fu dunque parte del consiglio di guerra di Vernon tenutosi il 16 febbraio 1741, che si risolse a progettare un assalto combinato via mare e via terra a Cartagena. Vernon pose Knowles al comando delle operazioni per ricognire le difese spagnole, e successivamente progett\u00f2 il piano d'attacco. Fatto questo, Knowles ebbe un ruolo chiave nelle prime fasi dell'attacco, catturando uno dei forti e la nave ammiraglia spagnola, rompendo cos\u00ec l'entrata al porto e permettendo alla flotta britannica l'accesso.\nIl giorno successivo diverse navi inglesi penetrarono nel porto, tra cui Knowles a bordo della \"Weymouth\". Agli ordini di Vernon, Knowles distrusse diverse batterie d'artiglieria nemiche, catturando il Castillo Grande e navigando presso il porto per tagliare i rifornimenti ai nemici. Vernon lo nomin\u00f2 governatore del Castillo Grande, e gli ordin\u00f2 poi di demolirlo una volta evacuati i soldati inglesi. Knowles port\u00f2 a compimento la missione, rendendo inutilizzabili tra gli altri 59 cannoni. Malgrado gli sforzi, ad ogni modo, gli inglesi non riuscirono a conquistare il porto di Cartagena e Knowles sembra sia stato l'autore del pamphlet pubblicato nel 1743 col titolo \"Resoconto della Spedizione a Carthegena, con Note Esplicatorie e Osservazioni\", lavoro nel quale si criticavano le azioni compiute dall'esercito britannico. La flotta torn\u00f2 in Giamaica, ove Knowles torn\u00f2 al suo precedente comando, la \"Lichfield\". Egli rimase di base nelle Indie occidentali, e venne sfruttato per rafforzare le fortificazioni e le navi a Port Antonio, Port Royal, e successivamente ad Antigua. Dopo questi incarichi, egli venne promosso al rango di commodoro e pass\u00f2 sulla \"HMS Superb\" e poi sulla \"HMS Severn\". Tra il 1743 ed il 1745 prest\u00f2 servizio come secondo in comando nella stazione di comando della Giamaica agli ordini di Sir Chaloner Ogle, che aveva rimpiazzato l'ammiraglio Edward Vernon in tale compito.\nLe battaglie di La Guaira e Puerto Cabello.\nKnowles ottenne dunque il comando della \"HMS Suffolk\" nel 1742, e nel 1743 ricevette l'ordine da Ogle di comandare uno squadrone responsabile di attaccare gli insediamenti spagnoli di La Guaira e Puerto Cabello. Gli spagnoli erano bene informati delle intenzioni degli inglesi e furono in grado di difendere adeguatamente l'area prima dell'arrivo dei britannici, ottenendo polvere da sparo supplementare dagli olandesi. Come conseguenza l'attacco a La Guaira del 2 marzo 1743 venne respinto dai difensori. Knowles si ritir\u00f2 con le sue forze e si ripos\u00f2 a Cura\u00e7ao prima di tentare un assalto a Puerto Cabello il 15 aprile, e nuovamente il 24 aprile, ma entrambi gli assalti furono respinti. Knowles torn\u00f2 quindi in Giamaica.\nGovernatore di Louisbourg.\nTra il 1743 ed il 1745 Knowles ottenne un gran numero di premi, ed il suo successo lo rese cos\u00ec famoso che una lettera a lui indirizzata e firmata dalle 63 figure principali della Giamaica recitava cos\u00ec: Signore, riconoscendoLe il servizio pubblico da Lei prestato, e che continuamente presta, per i principi pi\u00f9 nobili, e senza la mancanza di plauso popolare, siamo molto vicini alla Sua causa [...] Knowles venne successivamente nominato capitano della nuova \"HMS Devonshire\" nel 1745. Fece ritorno in Gran Bretagna alla fine di quell'anno e nel gennaio del 1746 si trovava gi\u00e0 a bordo della \"HMS Canterbury\" come capo comandante di uno squadrone nei Downs, al comando del viceammiraglio William Martin. Egli venne per breve tempo preposto ad esaminare i preparativi di invasione francese, ed al suo ritorno nel febbraio di quell'anno egli cattur\u00f2 due navi francesi. Egli spost\u00f2 la sua bandiera sulla \"HMS Edinburgh\" il 21 marzo e scort\u00f2 un convoglio da St Helens nel Canale della Manica, dopo essersi spostato sulla \"HMS Norwich\".\nNella primavera del 1746 egli venne nominato nuovo governatore di Louisbourg da Peter Warren. Egli salp\u00f2 per il suo nuovo incarico il 31 marzo 1746, in compagnia della HMS \"Canterbury\" e della \"HMS Ruby\". Egli trascorse quasi due anni come governatore, questionando inizialmente col Duca di Newcastle circa le \"condizioni confuse, sporche e bestiali\" della fortezza, che lo impegnarono in alacri lavori di riparazione e miglioramento delle difese. Durante questo periodo le sue truppe vennero coinvolte nella Battaglia di Port-la-Joye. Egli venne promosso contrammiraglio \"of the white\" il 15 luglio 1747, e nominato comandante in capo della stazione navale della Giamaica. Col suo nuovo incarico egli pose la sua insegna sulla \"HMS Canterbury\", ma poco dopo la spost\u00f2 sulla \"HMS Cornwall\". Egli inizialmente era intenzionato ad attaccare col suo squadrone Santiago de Cuba, ma venti contrari lo spinsero a decidere invece di portarsi su Fort Saint Louis de Sud. Egli giunse a destinazione l'8 marzo 1748, e dopo aver assoggettato il forte con un pesante bombardamento, ottenne la resa dei nemici. Knowles venne promosso contrammiraglio \"of the red\" il 12 maggio 1748. Torn\u00f2 a Santiago de Cuba il 5 aprile e port\u00f2 avanti un nuovo attacco, ma non fu in grado di conquistarne il porto, e torn\u00f2 deluso in Giamaica.\nLa battaglia dell'Havana.\nDopo aver riparato le sue navi, Knowles riprese la via del mare nella speranza di intercettare la flotta tesoriera spagnola diretta a Cuba. Il 30 settembre convenne con la \"HMS Lenox\", al comando del capitano Charles Holmes, il quale riport\u00f2 di aver incontrato una flotta spagnola alcuni giorni prima. La flotta venne avvistata la mattina successiva ma la confusione sui segnali fece fallire l'immediato attacco inglese. La successiva Battaglia dell'Havana si concluse con la cattura di una nave spagnola e con il danneggiamento di un'altra imbarcazione ispanica, ma non fu la vittoria che gli inglesi si aspettavano. Knowles venne accusato della mal riuscita dell'operazione e venne portato dinnanzi alla corte marziale nel dicembre del 1749. Molti erano i motivi di attrito tra Knowles ed i suoi subordinati, a causa anche dei molti duelli che egli aveva ingaggiato, ferendo anche mortalmente in uno scontro il capitano Innes. Re Giorgio II intervenne per vietare categoricamente i duelli di questo tipo e Knowles venne assolto.\nGovernatore della Giamaica.\nKnowles fu per un breve periodo di tempo Membro del Parlamento per Gatton tra il 1749 ed il 1752, e nel 1752 venne nominato Governatore della Giamaica. Durante i suoi quattro anni da governatore egli port\u00f2 avanti diverse riforme al sistema legale locale, spostando la capitale amministrativa da Spanish Town a Kingston, capendo che la posizione della nuova capitale era maggiormente difensibile. I suoi tentativi di assicurarsi la subordinazione dell'assemblea giamaicana del governo britannico port\u00f2 alla richiesta della sua rimozione da governatore, ma le sue politiche vennero poi sostenute dallo stesso governo britannico. Knowles diede le dimissioni da governatore nel gennaio del 1756 e fece ritorno in Inghilterra. Venne promosso vice-ammiraglio \"of the red\" il 4 febbraio 1755.\nGli ultimi anni di servizio per la Gran Bretagna e l'esperienza in Russia.\nKnowles fu il secondo in comando sotto l'ammiraglio Edward Hawke (1705\u201381) nella Spedizione Rochefort nel 1757, durante la Guerra dei Sette anni, con Knowles che pass\u00f2 a bordo della \"HMS Neptune\". Knowles supervision\u00f2 un bombardamento, ma la spedizione venne giudicata un fallimento, e Knowles fu una delle figure che vennero poi criticate per le loro azioni. Egli si difese con la pubblicazione di un pamphlet dal titolo \"La Condotta dell'Ammiraglio Knowles nell'ultima Spedizione vista in vera luce\". Il pamphlet venne rivisitato in chiave negativa da Tobias Smollett nella sua \"Revisione critica\". Knowles spost\u00f2 la sua bandiera a bordo della \"HMS Royal Anne\" nell'inverno del 1757, ma il fallimento a Rochefort lo port\u00f2 ben presto ad essere rimosso dal servizio attivo. Egli venne promosso ammiraglio il 3 dicembre 1760, e venne creato baronetto il 31 ottobre 1765. Il 5 novembre 1765 venne nominato Contrammiraglio di Gran Bretagna. Per le critiche subite, per\u00f2, nel 1770 Knowles decise di dare le proprie dimissioni dalla marina reale inglese ed accett\u00f2 una nomina pervenutagli direttamente da Caterina II di Russia per entrare al servizio della Marina Imperiale russa per migliorarne le prestazioni durante la guerra contro i turchi. Egli ebbe prevalentemente ruoli amministrativi e fu di base a San Pietroburgo sino al 1774, quando decise di fare ritorno in Inghilterra. Mor\u00ec a Bulstrode Street, Londra il 9 dicembre 1777, e venne sepolto a Guildford, nel Surrey.\nMatrimoni e figli.\nKnowles spos\u00f2 la sorella di John Alleyne, Speaker alla Barbados House of Assembly, il 23 dicembre 1740. Il matrimonio produsse un figlio:\nRisposatosi con Maria Magdalena Therese de Bouget (1733 - 1796) nel 1750, la coppia ebbe altri figli:\nDal suo secondo matrimonio, Knowles visse a Cranbourne nel Berkshire."}
{"id": "4567695", "revid": "287204", "url": "https://it.wikipedia.org/wiki?curid=4567695", "title": "Benoit Falchetto", "text": ""}
{"id": "4567697", "revid": "287204", "url": "https://it.wikipedia.org/wiki?curid=4567697", "title": "Authentic (Chris Tomlin)", "text": "Authentic \u00e8 il secondo album di Chris Tomlin, pubblicato il 1\u00ba settembre 1998."}
{"id": "4567700", "revid": "1074331", "url": "https://it.wikipedia.org/wiki?curid=4567700", "title": "Municipalit\u00e0 di Chkhorotsqu", "text": "La municipalit\u00e0 di Chkhorotsqu () \u00e8 una municipalit\u00e0 georgiana della Mingrelia-Alta Svanezia.\nNel censimento del 2002 la popolazione si attestava a 30.124 abitanti. Nel 2014 il numero risultava essere 22.309.\nLa cittadina di Chkhorotsqu \u00e8 il centro amministrativo della municipalit\u00e0, la quale si estende su un'area di 619 km\u00b2.\nPopolazione.\nDal censimento del 2014 la municipalit\u00e0 risultava costituita al 99,7% da persone di etnia georgiana."}
{"id": "4567708", "revid": "228587", "url": "https://it.wikipedia.org/wiki?curid=4567708", "title": "South African Open 1972 - Singolare maschile", "text": "Il singolare maschile del torneo di tennis South African Open 1972, facente parte della categoria Grand Prix, ha avuto come vincitore Cliff Richey che ha battuto in finale Manuel Orantes 6-4 7-5 3-6 6-4."}
{"id": "4567709", "revid": "287204", "url": "https://it.wikipedia.org/wiki?curid=4567709", "title": "Francesco Martinez", "text": "Era figlio del pittore Antonio Martinez e di Giuseppa Franchi. Il padre era fratello dello scultore Simone Martinez e nipote, per parte della madre Natalizia Juvarra, di Filippo Juvarra. Non va confuso con l'omonimo cugino, figlio dello zio Simone, anch'egli collaboratore di quest'ultimo nel suo laboratorio artistico.\nBiografia.\nInizi\u00f2 la sua attivit\u00e0 artistica nell\"atelier\" di pittura del padre Antonio finch\u00e9, verso il 1730, venne inviato a Roma presso il laboratorio dello zio Simone, che ospitava gi\u00e0 come apprendista il fratello Andrea.\nA contatto con il famoso prozio e gli altri architetti del tempo da lui frequentati, tra i quali Luigi Vanvitelli e Pietro Passalacqua (quest'ultimo cognato dello zio Simone), trov\u00f2 la sua strada come disegnatore architettonico. Quando lo zio Simone si trasfer\u00ec a Torino come scultore di corte dei Savoia, lo segu\u00ec entrando come giovane di studio nel laboratorio di Benedetto Alfieri, nel quale si afferm\u00f2 a poco a poco, intervenendo anche in opere che vengono comunque attribuite all'Alfieri e verso gli ultimi anni di vita di quest'ultimo, assumendo anche incarichi da questi declinati per motivi di salute. Nel 1767, anno della morte dell'Alfieri, spos\u00f2 la figlia di un banchiere, Atonia Ricaud. Nel 1773 venne nominato Primo architetto regio da Vittorio Amedeo III.\nRicevette nel 1773, a seguito del decesso di Carlo Emanuele III di Savoia, l'incarico della progettazione della cripta delle tombe dei reali presso la Basilica di Superga. Nel 1775 elabor\u00f2 il progetto per la trasformazione definitiva del Castello di Moncalieri in palazzo residenziale.\nEgli fu anche incaricato del progetto scenografico di feste importanti quali, ad esempio, gli apparati e le luminarie delle facciate dei palazzi Reale e Madama in occasione della celebrazione delle nozze del duca del Chiablese Benedetto Maurizio con Maria Anna di Savoia avvenute il 19 marzo 1775.\nEsegu\u00ec inoltre incarichi di progettazione ed esecuzione di opere d'architettura anche per privati e per enti religiosi.\nMor\u00ec all'et\u00e0 di soli 59 anni, il 7 maggio 1777 e venne sepolto nella cripta della Chiesa della Santissima Annunziata ove una lapide ne rinnova la memoria."}
{"id": "4567715", "revid": "1573940", "url": "https://it.wikipedia.org/wiki?curid=4567715", "title": "Spilocuscus papuensis", "text": "Il cusco di Waigeo (Spilocuscus papuensis ) \u00e8 un marsupiale arboricolo della famiglia dei Falangeridi.\nDescrizione.\nIl cusco di Waigeo si differenzia da tutte le altre specie del genere \"Spilocuscus\" per il fatto che sia i maschi che le femmine hanno il manto maculato; inoltre, queste macchie sono spesso pi\u00f9 piccole di quelle dei loro conspecifici. I maschi adulti hanno una colorazione di fondo di colore bianco candido, sulla quale spicca una serie di macchie irregolari nere sul dorso. Le femmine hanno aspetto simile, ma hanno macchie nere pi\u00f9 piccole. Negli esemplari giovani le macchie sono poco visibili, dal momento che hanno una colorazione di fondo grigio-nerastra. L'iride \u00e8 color rosso carminio o nocciola chiaro.\nBiologia.\nNon abbiamo molte notizie sulla biologia di questa specie; Wallace, nel 1862, sostenne che aveva abitudini diurne. Vive nelle foreste pluviali, anche in prossimit\u00e0 dei villaggi, ed \u00e8 particolarmente comune nel canyon di Orobiai, a circa 450 m di quota.\nDistribuzione e habitat.\n\"S. papuensis\" vive unicamente a Waigeo, una delle isole che costituiscono l'arcipelago di Raja Ampat, presso le coste del Papua Occidentale (Nuova Guinea), ma potrebbe essere presente anche sull'isola di Batanta, posta a sud di Waigeo.\nConservazione.\nLo status del cusco di Waigeo non \u00e8 noto con certezza, perch\u00e9 gran parte di quello che sappiamo sulla specie risale a studi ormai datati. Nel 1826 Lesson e Garnot notarono che era una specie molto comune, e anche nel 1931 era sempre relativamente diffuso. Negli ultimi anni \u00e8 sempre stato avvistato durante le ricerche effettuate dagli ornitologi sull'isola.\nGli abitanti cacciano il cusco per la carne, ma si tratterebbe di una specie piuttosto adattabile, tanto che non sarebbe raro nei pressi dei villaggi. La IUCN lo classifica tra le specie vulnerabili (\"Vulnerable\")."}
{"id": "4567716", "revid": "1906976", "url": "https://it.wikipedia.org/wiki?curid=4567716", "title": "Alta GP", "text": "L'Alta GP \u00e8 una monoposto costruita dalla casa britannica Alta che gareggi\u00f2 nelle stagioni 1948 e 1949 di Formula Grand Prix e nelle stagioni 1950 e 1951 del Campionato mondiale di Formula 1.\nStoria del progetto.\nL'Alta GP nacque nel 1948, come punto di arrivo di una serie di progetti ed idee che il suo progettista, Geoffrey Taylor, aveva sviluppato alla fine degli anni trenta e portato avanti nel corso della seconda guerra mondiale. A differenza di altri team privati del periodo, ogni componente della vettura era realizzato internamente, motore compreso.\nIl motore in questione era un 4 cilindri in linea da 1.488 cm\u00b3 sovralimentato con un compressore volumetrico a due stadi, capace di erogare 230 hp a 7000 rpm.\nAnche il disegno delle sospensioni era originale e progettato da Taylor.\nLa vettura, che sub\u00ec diverse evoluzioni nel corso degli anni, si rivel\u00f2 comunque sempre poco affidabile sulle lunghe distanze.\nFormula Grand Prix.\nNel 1948 l'Alta GP prese parte al Gran Premio di Svizzera. Portata in gara dal britannico George Abecassis, part\u00ec dalla 12\u00aa posizione ma fu costretta al ritiro.\nNel 1949 la vettura sub\u00ec una prima evoluzione. Sulla cosiddetta Alta GP2 il vecchio telaio, un progetto risalente all'anteguerra, fu rimpiazzato da uno nuovo di tipo tubolare, che consent\u00ec di montare una carrozzeria pi\u00f9 aerodinamica, che abbandonava il vecchio design '\"sigariforme\" in favore di un disegno a \"goccia\".\nAnche le sospensioni furono rinnovate, il nuovo progetto combinava le precedenti, sviluppate da Taylor, con quelle del tipo a \"quadrilatero\".\nDurante la stagione 1949 il 14 maggio prender\u00e0 parte, sempre con Abecassis al volante, al Gran Premio di Gran Bretagna, ottenendo il 18\u00ba posto. Il 19 giugno, al Gran Premio del Belgio, ottenne il 7\u00ba posto col britannico Geoff Crossley. Con Abecassis prese parte al Gran Premio di Francia, corso il 17 luglio, ma al 17\u00ba giro la vettura fu costretta al ritiro per problemi al cambio. Al BRDC International Trophy, corso il 20 agosto, con Crossley al volante concluse al 20\u00ba posto.\nAl Gran Premio di Zandvoort, gara extra-campionato, fu portata in gara da Crossley, che fu costretto al ritiro al 25\u00ba giro per problemi di surriscaldamento.\nFormula 1.\nNel 1950, anno in cui debutt\u00f2 il nuovo Campionato mondiale di Formula 1, la Alta GP fu sottoposta a nuove modifiche. Sull'Alta GP3 la potenza del motore fu portata da 230 a 250 hp, erogati sempre a 7000 rpm, mentre il peso scese da 650 a 610 kg. La velocit\u00e0 massima pass\u00f2 da 245 a 250 km/h.\nDurante la questa prima stagione di gare la vettura prese parte a sole 2 gare valide per il campionato e, come negli anni precedenti, fu schierata sempre con team privati. Al Gran Premio di Gran Bretagna, prima prova di campionato, presero parte due vetture, portate in gara da Crossley e Kelly. Crossley, partito dalla 17\u00aa posizione, al 43\u00ba giro fu costretto al ritiro per il cedimento della trasmissione.\nKelly, partito dalla 19\u00aa posizione, giunse al traguardo non riuscendo per\u00f2 a classificarsi.\nAl Gran Premio del Belgio, quinta prova del campionato, prese parte solo una vettura, pilotata da Crossley. Partito dal 12\u00ba posto, concluse la gara in 9\u00aa posizione.\nNella stagione successiva la vettura prese parte al solo Gran Premio di Gran Bretagna con Kelly al volante. Partito dalla 18\u00aa posizione, il pilota britannico non riusc\u00ec a classificarsi.\nSempre nel biennio 1950-51 l'Alta GP prese parte a diverse gare extra-campionato. Al BRDC International Trophy del 1950 fu portata in gara da Kelly, che fu costretto al ritiro durante il corso della seconda batteria, non riuscendo cos\u00ec ad accedere alla finale. Al BRDC International Trophy del 1951, sempre con Kelly al volante, la vettura ottenne il 14\u00ba posto nella prima batteria, ma durante la finale non riusc\u00ec a classificarsi.\nNello stesso anno e sempre con Kelly prese parte anche all'Ulster Trophy, ma la vettura fu costretta al ritiro al 6\u00ba giro per problemi al motore."}
{"id": "4567726", "revid": "310175", "url": "https://it.wikipedia.org/wiki?curid=4567726", "title": "Geoffrey Crossley", "text": ""}
{"id": "4567728", "revid": "880827", "url": "https://it.wikipedia.org/wiki?curid=4567728", "title": "Cattedrali a Vanuatu", "text": "Questa \u00e8 una lista delle Cattedrali presenti a Vanuatu."}
{"id": "4567748", "revid": "767487", "url": "https://it.wikipedia.org/wiki?curid=4567748", "title": "Too Much Free Time", "text": "Too Much Free Time \u00e8 il terzo album di Chris Tomlin, ed \u00e8 stato realizzato insieme a Ross King nel 1998.\nQuesto album \u00e8 molto raro, infatti \u00e8 fuori stampa."}
{"id": "4567753", "revid": "599013", "url": "https://it.wikipedia.org/wiki?curid=4567753", "title": "Intharacha", "text": "Divenne re nel 1409 dopo aver detronizzato e costretto all'esilio il predecessore Ramaracha. Nei 15 anni in cui regn\u00f2, rafforz\u00f2 i legami di amicizia con l'imperatore cinese Yongle della dinastia Ming e Ayutthaya riprese il controllo del regno vassallo di Sukhothai.\nLe date relative al suo regno sono oggetto di controversie; secondo la versione Luang Prasoet delle cronache reali di Ayutthaya, sulle quali questa voce si basa, regn\u00f2 dal 1409 al 1424, mentre altre fonti gli attribuiscono 18 o 20 anni di regno. Secondo altre cronache reali, sal\u00ec al trono nel 1401.\nBiografia.\nPrima di salire al trono era conosciuto come principe Nakhon In ed era figlio del re Borommaracha I, il capo-stipite della dinastia di Suphannaphum, un grande condottiero che nel 1353, quando era ancora generale di Ramathibodi I, aveva espugnato Angkor, la capitale dell'Impero Khmer. Nel 1370, Borommaracha I aveva usurpato il trono del nipote Ramesuan, padre di Ramaracha, e nel 1378 aveva espanso i confini dello Stato alle spese del Regno di Sukhothai, rendendolo vassallo di Ayutthaya. Nel 1375, Nakhon In fu inviato dal padre in missione diplomatica presso Nanchino, dove la dinastia Ming (1368-1644) aveva portato la capitale dell'Impero Cinese.\nAlla morte di Borommaracha I, avvenuta nel 1388, sal\u00ec al trono il fratello di Nakhon In, il quindicenne Thong Lan, che fu detronizzato e fatto giustiziare da Ramesuan dopo una sola settimana di regno. Durante il secondo regno di Ramesuan (1388-1395), nel 1394 il suo esercito espugn\u00f2 Angkor, che nel 1357 aveva riacquistato l'indipendenza, ed il trono khmer fu posto sotto la tutela della casa reale di Ayutthaya.\nIl re Ramaracha succedette al padre Ramesuan nel 1395 e govern\u00f2 con scarsa personalit\u00e0, durante il suo regno (1395-1409), Ayutthaya perse il controllo di Sukhothai nel 1400 e di Angkor nel 1401. Lo studioso di storia thailandese David K. Wyatt scrisse che la perdita della strategica roccaforte dell'odierna Nakhon Sawan, annessa da Sukhothai, lese in maniera determinante il prestigio di Ramaracha, ed avrebbe portato alla fine del suo regno e della dinastia di Uthong.\nGovernatore di Lavo.\nRamaracha fu strumentale nell'accrescere il potere di Nakhon In assegnandogli il governatorato di Lavo, l'odierna Lopburi, un'importante \"mueang\" che fu alla base della nascita del Regno di Ayutthaya. Lasci\u00f2 al principe grande autonomia, tanto che questi mantenne relazioni diplomatiche personali con l'imperatore cinese, al quale invi\u00f2 privatamente tributi in diverse occasioni. Nel 1408, l'imperatore Yongle invi\u00f2 una missione marittima nel regno siamese, e Nakhon In ebbe un colloquio personale con l'ammiraglio, il famoso navigatore Zheng He. \u00c8 stato ipotizzato che tale colloquio fosse collegato con la crisi politica che stava attraversando Ayutthaya e che Ramaracha avesse cominciato a sospettare un possibile complotto ai propri danni da parte della corte di Suphannaphum con l'aiuto cinese.\nAscesa al trono.\nNel 1409, Ramaracha ebbe una disputa con uno dei propri ministri e ne ordin\u00f2 l'arresto, ma questi fugg\u00ec in un villaggio a sud della capitale e chiese aiuto a Nakhon In, le cui truppe occuparono la capitale. Il sovrano fu costretto all'abdicazione e all'esilio, e Nakhon In si fece proclamare sovrano con il nome regale Intharacha. Tale evento pose fine alla dinastia di Uthong ed afferm\u00f2 quella di Suphannaphum, che avrebbe retto il Paese fino al 1569. Il termine Intharacha significa 're Indra', la divinit\u00e0 guerriera sovrano dei Deva, dei cieli e delle tempeste cara all'Induismo e al Buddhismo. Il nuovo re premi\u00f2 il ministro ribelle di Ramaracha accordandogli la figlia di una concubina reale.\nIl diplomatico e storico olandese Jeremias Van Vliet, direttore nel XVII secolo dell'ufficio di Ayutthaya della Compagnia olandese delle Indie orientali, scrisse che Intharacha fu un sovrano saggio, prudente e generoso, ebbe cura delle proprie truppe e del benessere del Paese. Si occup\u00f2 principalmente di politica e non favor\u00ec il clero. Fu un grande appassionato di armi e ne fece arrivare molte dall'estero. Uno dei suoi pi\u00f9 grandi meriti fu quello di conciliare e porre fine al conflitto tra le fazioni di Uthong e di Suphannaphum, che aveva turbato la stabilit\u00e0 del regno fin dalla sua fondazione. Anche da sovrano coltiv\u00f2 il legame di amicizia con la corte di Nanchino, inviando diverse missioni diplomatiche. Rafforz\u00f2 anche le relazioni con il regno laotiano di Lan Xang, dando in sposa la propria figlia Keo Yot Fa al re Samsenthai.\nPacificazione di Sukhothai e assedio di Chiang Mai.\nNei primi anni di regno, Intharacha impose dapprima il proprio controllo diretto su Lavo, storicamente fedele alla dinastia Uthong, ed ebbe ottimi rapporti con Thammaracha III, il re di Sukhothai, che torn\u00f2 ad essere vassallo di Ayutthaya. Nel 1411 mor\u00ec il re di Lanna Saenmueangma; i suoi figli Yi Kumkam e Sam Fang Kaen ingaggiarono una dura lotta per la successione che vide prevalere quest'ultimo. Yi Kumkan chiese l'appoggio di Ayutthaya per rovesciare il fratello e Intharacha invi\u00f2 le truppe di Tammaracha III. Secondo alcune fonti, l'attacco del re di Sukhothai alla roccaforte lanna di Phayao fu la prima battaglia nel Paese in cui fu impiegato un cannone (da parte degli assediati).\nL'attacco a Phayao fu respinto e l'armata di Thammaracha III si diresse prima su Chiang Rai e poi sulla capitale Chiang Mai, che fu posta sotto assedio. Chiang Mai resse all'assalto fino a quando il re Sam Fang Kaen propose di risolvere il conflitto con un duello in groppa ad elefanti tra un rappresentante di Lanna e uno dei rivali. La proposta fu accettata e dopo alcune ore di assalti emerse vincitore il guerriero di Chiang Mai; Yi Kumkam abbandon\u00f2 le sue pretese al trono e l'armata siamese si ritir\u00f2. Ma anzich\u00e9 tornare a sud, Tammaracha III si diresse a Chiang Rai, la espugn\u00f2 e deport\u00f2 molti guerrieri locali a Sukhothai.\nAnche alla morte di Tammaracha III si accese una lotta per la successione fra due principi; Intharacha intervenne nella disputa alla guida del proprio esercito entrando nel territorio di Mueang Phra Bang, l'odierna Nakhon Sawan. L'arrivo delle truppe di Ayutthaya intimor\u00ec i contendenti che posero subito fine alla lotta. Il trono fu assegnato al principe Rama, e Ayutthaya si annesse alcuni territori meridionali di Sukhothai a titolo di indennizzo per l'intervento effettuato.\nSuccessione.\nIntharacha mor\u00ec nel 1424 ed i suoi tre figli si disputarono la successione. I due figli maggiori Phraya Ai e Phraya Yi si sfidarono in un duello in groppa ad elefanti durante il quale entrambi persero la vita ed il trono fu assegnato al terzo figlio, il principe Sam Phraya, che divenne sovrano con il nome Borommaracha II."}
{"id": "4567756", "revid": "486946", "url": "https://it.wikipedia.org/wiki?curid=4567756", "title": "Intharatcha", "text": ""}
{"id": "4567757", "revid": "1149807", "url": "https://it.wikipedia.org/wiki?curid=4567757", "title": "Snowpiercer", "text": "Snowpiercer () \u00e8 un film del 2013 diretto da Bong Joon-ho, tratto dalla graphic novel \"Le Transperceneige\", fumetto di fantascienza post-apocalittica, ideato da Jacques Lob e Jean-Marc Rochette.\nIl film rappresenta il debutto cinematografico in lingua inglese per il regista sudcoreano Bong Joon-ho.\nTrama.\n2031. In un mondo decimato da una nuova era glaciale, causata da esperimenti falliti per fermare il riscaldamento globale, un gruppo di sopravvissuti rimane in vita all'interno di un treno, lo \"Snowpiercer\", che continua a spostarsi intorno alla Terra e si procura l'energia necessaria attraverso un apparente motore perpetuo. Il treno \u00e8 un microcosmo di societ\u00e0 umana diviso in classi sociali: i pi\u00f9 poveri vivono nelle ultime carrozze, dove si nutrono esclusivamente di barrette \"proteiche\" che vengono loro date (che, si scoprir\u00e0 in seguito, sono prodotte con scarafaggi); i pi\u00f9 ricchi nei vagoni anteriori. La convivenza tra loro sfocia inevitabilmente in lotte e rivoluzioni. I poveri sono continuamente oppressi dalla milizia di coloro che risiedono nella testa del treno, che rapiscono i loro bambini per farli lavorare come loro schiavi e facendoli vivere privi di igiene e di alimenti, punendo qualsiasi tentativo di ribellione.\nCurtis, insieme all'amico Edgar e all'anziano Gilliam, decide di ribellarsi all'oppressione dei soldati e di condurre una rivolta fino alla locomotiva, con l'intento di uccidere lo stesso creatore del treno, Wilford. Una volta scoperto che le armi dei militari in realt\u00e0 sono ormai scariche, Curtis ed Edgar, sostenuti dall'acrobatico Grey, da Tanya, a cui hanno portato via il figlio, dal menomato Andrew e da un infiltrato segreto che li aiuta inviando loro misteriosi messaggi, danno il via alla ribellione. Giunti al \u00abvagone prigione\u00bb, l'infiltrato, tramite un biglietto, consiglia di liberare un prigioniero che potrebbe essere loro d'aiuto per l'apertura delle porte di accesso agli altri vagoni. Curtis segue il consiglio e libera due prigionieri: Namgoong Minsu e sua figlia Yona. I due accettano di unirsi a loro in cambio di due cristalli di droga per ogni porta che riusciranno ad aprire.\nYona ben presto rivela i propri poteri chiaroveggenti. Scopre infatti che dietro una porta si trovano decine di soldati, ma non fa in tempo a fermare il padre, che apre la porta dando il via ad una cruenta battaglia. Nella battaglia Curtis si trova di fronte a una scelta: salvare Edgar oppure catturare Mason, donna rispettata e autoritaria che risiede nella sezione di testa; a malincuore decide di catturare la donna, lasciando morire l'amico. I ribelli, con la cattura di Mason e il massacro di molti soldati, si trovano momentaneamente in vantaggio. Sapendo che i suoi uomini sono sfiniti dalla precedente battaglia, Curtis decide di proseguire soltanto con Yona, Minsu, Tanya, Grey ed Andrew, portando con loro Mason in catene e lasciando Gilliam nella sezione di coda.\nSuperati l'acquario, il ristorante e la serra, il gruppo arriva ad un vagone simile ad una scuola. Qui scoprono che ai figli dei ricchi viene insegnata una quantit\u00e0 di fandonie, facendo loro credere che il treno \u00e8 l'unico posto sicuro al mondo e che se cercheranno di fuggire pagheranno con la vita quel gesto. Il gruppo viene improvvisamente attaccato da un inserviente e dall'insegnante della \u00abscuola\u00bb, che uccide Andrew, prima di venire a sua volta uccisa da Grey. La situazione inizia a degenerare: un gruppo di soldati riesce a raggiungere la coda, mettendo spalle al muro i passeggeri e uccidendo Gilliam, mentre Curtis, a sua volta, uccide Mason.\nCurtis decide di proseguire con i pochi alleati che gli sono rimasti. Giunti in una sorta di vagone sauna, il gruppo viene attaccato alle spalle e il nemico mira specialmente a Yona. Il gruppo riesce a scongiurare anche quest'altra minaccia, ma Grey e Tanya perdono la vita. Curtis, Yona e Minsu, gli unici sopravvissuti, proseguono verso la locomotiva, dove c'\u00e8 un decadimento totale dell'umanit\u00e0. Qui infatti trovano decine di giovani \u00abricchi\u00bb alle prese con un'orgia continua a base di alcool e droga.\nArrivati all'ultima porta, Yona sviene e Minsu inizia un dialogo con Curtis, il quale gli rivela le sue colpe: egli non \u00e8 un eroe, in passato ha ucciso la madre di Edgar ed era pronto ad uccidere anche lo stesso ragazzo pur di soddisfare la sua fame. Gli rivela inoltre come Gilliam abbia donato il suo braccio pur di salvare il piccolo Edgar ancora in fasce. Minsu afferma invece che secondo lui la locomotiva dovrebbe essere distrutta, in quanto ha notato che alcune costruzioni all'esterno precedentemente coperte dalla neve sono ora visibili, segno che il ghiaccio si sta sciogliendo e che fuori potrebbe esserci ancora vita. Ha inoltre preparato una bomba con la droga ottenuta per far saltare la porta di uscita in quel vagone, ma quando cerca di posizionarla una donna lo ferisce e invita Curtis ad entrare nella locomotiva.\nCurtis \u00e8 costretto ad accettare ed incontra finalmente Wilford, il quale gli rivela che \u00e8 lui \"l'uomo che l'ha aiutato dietro le quinte\". Per tutti questi anni si era sempre tenuto in contatto con Gilliam, allo scopo di attuare ciclicamente una ribellione quando nel treno si verificava una situazione di sovraffollamento che metteva in pericolo l'esistenza di tutti. Wilford cerca poi di convincere Curtis a diventare il nuovo capo della locomotiva.\nMentre Minsu \u00e8 impegnato in una lotta con un gruppo di persone appartenente alla testa del treno, Yona raggiunge Curtis, chiedendogli un fiammifero per far detonare la bomba. Curtis \u00e8 inizialmente titubante, ma quando la ragazza gli mostra che il figlio di Tanya \u00e8 costretto a lavorare in uno spazio ristrettissimo al di sotto del pavimento per la manutenzione della locomotiva, ritorna in s\u00e9. Yona riceve il fiammifero, mentre Curtis salva il bambino, sacrificando un suo braccio. Alla scoppio della bomba, Curtis e Minsu stringono tra loro Yona e il bambino, facendo loro da scudo.\nLo scoppio della bomba provoca un'enorme valanga nelle vicine montagne innevate, che colpisce il treno facendolo deragliare. Molti vagoni cadono in un precipizio, altri rimangono sepolti nella neve. Tutti i passeggeri, inclusi Curtis, Minsu e Wilford muoiono. Solo Yona e il bambino riescono a sopravvivere, uscendo all'aria aperta. Scoprono allora che la teoria di Minsu riguardo al progressivo termine di questa era glaciale era corretta: la ragazza e il bambino vedono un orso bianco che li guarda da lontano, rivelando che la vita all'esterno \u00e8 di nuovo possibile.\nProduzione.\nVerso la fine del 2004, Bong si rec\u00f2 nella sua abituale fumetteria a Seul durante la pre-produzione del suo \"monster movie\" \"The Host\" e vi scov\u00f2 il fumetto francese \"Le Transperceneige\" di Jean-Marc Rochette e Benjamin Legrand, terminando di leggere l'intera serie stando in piedi di fronte allo scaffale dove l'aveva trovato. Bong, rimasto affascinato dalle idee presenti nel fumetto, lo mostr\u00f2 al produttore del suo ultimo film \"Memories of Murder\", il quale tuttavia rifiut\u00f2 il progetto in quanto non interessato alla fantascienza, sicch\u00e9 successivamente Bong decise di porre il fumetto all'attenzione del suo amico regista Park Chan-wook, che ne rimase a sua volta ispirato.\nNel 2005 la casa di produzione di Park, la Moho Films, si assicur\u00f2 i diritti cinematografici del fumetto per avviarne la realizzazione con Bong. Nelle intenzioni del regista, il film avrebbe dovuto essere realizzato nel 2005, prima di \"The Host\".\nCon un budget di 38,2 milioni di dollari, \"Snowpiercer\" divenne la produzione coreana pi\u00f9 costosa di sempre.\nRegia.\nInizialmente il regista mirava ad un'uscita del film nel 2011. Nel 2008 uno sceneggiatore coreano era stato ingaggiato per scrivere la prima bozza della sceneggiatura.\nSottolineando il desiderio di raggiungere un pi\u00f9 vasto pubblico mondiale, il regista si espresse dicendo: \u00ab\"Ci\u00f2 che ho in mente \u00e8 di fondere caratteristiche multietniche. La storia avr\u00e0 un tono simile all'Arca di No\u00e8 (della Bibbia). Potrei ingaggiare attori coreani, attori anglofoni e attori giapponesi, cinesi o altri attori asiatici. Non sto cercando una produzione multinazionale fine a se stessa n\u00e9 un film con slogan pubblicitari che dicano \"internazionale\" in ogni dove\"\u00bb.\nCast.\n\"Snowpiercer\" coinvolge un ricco cast di attori di rilievo, quali Chris Evans, Tilda Swinton, John Hurt, Jamie Bell, Song Kang-ho, Octavia Spencer ed Ed Harris (che aveva gi\u00e0 recitato in un ruolo simile: era il regista Christof in \"The Truman show\"). Ad eccezione di Song Kang-ho, per gli attori si tratta della prima esperienza sotto la guida del regista Bong Joon-ho.\nRiprese.\nLa produzione inizi\u00f2 il 16 aprile 2012 e le scene furono girate interamente a Praga, nella Repubblica Ceca. Le riprese terminarono ufficialmente il 14 luglio 2012, mentre la post-produzione venne avviata in Corea del Sud.\nColonna sonora.\nLa colonna sonora \u00e8 stata composta da Marco Beltrami.\nPromozione.\nLocandine.\nIl 2 gennaio 2013 \u00e8 stato reso disponibile il primo teaser poster che mette in rilievo il cast principale del film.\nIl 6 febbraio 2013 esce il primo poster che mostra John Hurt in mezzo ai passeggeri del treno.\nIl 5 aprile 2013 si diffondono sulla rete i \"passport character\" del film, che, sebbene riportino la maggior parte delle generalit\u00e0 in coreano, rivelano i nomi dei personaggi principali e a quale classe appartengono.\nIl 15 aprile 2013 vengono diffusi su internet nove \"character poster\" per il mercato coreano, che mostrano i protagonisti del film.\nFilmato promozionale.\nIl primo trailer del film \u00e8 uscito il 12 giugno 2013.\nDistribuzione.\nIl 9 novembre 2012 la Weinstein Company annunci\u00f2 di aver ottenuto i diritti di distribuzione da CJ Entertainment, confermando l'uscita del film negli Stati Uniti d'America, Regno Unito, Australia, Nuova Zelanda e Sudafrica.\nIl 12 giugno 2013 la Weinstein Company fiss\u00f2 una data di uscita per il 1\u00ba agosto 2013. In Italia il film \u00e8 stato distribuito nelle sale da Koch Media a partire dal 27 febbraio 2014.\nAccoglienza.\nIncassi.\nIl film ha incassato in Nord America e nel resto del mondo, per un totale di .\nCritica.\nSu Rotten Tomatoes ha ottenuto il 94% di recensioni positive, con una media dei voti di 8,10 su 10 basata su 258 critiche, mentre su Metacritic ha un punteggio di 84 su 100 basato su 38 valutazioni.\nOpere collegate.\nNel maggio 2020 il canale statunitense TNT distribuisce una serie televisiva omonima in cui il regista Bong Joon-ho figura tra i produttori esecutivi. La serie \u00e8 ambientata 8 anni prima gli avvenimenti del film."}
{"id": "4567760", "revid": "767487", "url": "https://it.wikipedia.org/wiki?curid=4567760", "title": "Gruppo di lavoro sulla detenzione arbitraria", "text": "Il Gruppo di lavoro sulla detenzione arbitraria \u00e8 un organismo incaricato dall'ONU raggruppante degli esperti indipendenti dei diritti umani che investigano su casi di arresti e/o detenzioni arbitrari che potrebbero essere in violazione dei suddetti diritti.\nFu fondato nel 1991 dalla precedente Commissione per i Diritti Umani come una delle \"Procedure Speciali\" per monitorare le violazioni dei diritti umani ed \u00e8 posto attualmente sotto la competenza del Consiglio per i diritti umani delle Nazioni Unite.\nDopo aver verificato le informazioni provenienti da una serie di fonti (tra cui le ONG, le agenzie intergovernative e le famiglie delle vittime), il Gruppo di lavoro invia insistenti appelli ai governi per constatare il luogo e la condizione di coloro che sono presumibilmente detenuti. Esso pu\u00f2 anche effettuare sopralluoghi nei paesi che hanno offerto invito al Gruppo di lavoro.\nMembri.\nTra gli ex-membri vi sono:"}
{"id": "4567774", "revid": "59406607", "url": "https://it.wikipedia.org/wiki?curid=4567774", "title": "Miss Brant", "text": ""}
{"id": "4567777", "revid": "486946", "url": "https://it.wikipedia.org/wiki?curid=4567777", "title": "Intha Racha", "text": ""}
{"id": "4567801", "revid": "773636", "url": "https://it.wikipedia.org/wiki?curid=4567801", "title": "Liceo classico statale Ugo Foscolo", "text": ""}
{"id": "4567806", "revid": "2730", "url": "https://it.wikipedia.org/wiki?curid=4567806", "title": "Santo Trafficante Jr.", "text": "Biografia.\nAnni giovanili.\nSanto Jr. \u00e8 nato a Tampa, Florida, dal boss Santo Trafficante Sr. e da Maria Cacciatore nel 1914. Da giovane era noto per aver varie case a Tampa e Miami, oltre che a Cuba e New York. Controllava varie attivit\u00e0 legali, quali casin\u00f2 e alberghi a Cuba, un cinema drive-in, il ristorante Columbia e vari bar e ristoranti a Tampa. Era presente con il padre alla Conferenza dell'Avana il dicembre 1946. Fu arrestato frequentemente nel 1950 per corruzione e scommesse sulla bolita. Tuttavia non and\u00f2 mai in carcere in tutta la sua vita.\nProgetti cubani.\nDurante il governo del presidente cubano Fulgencio Batista, Santo Jr. oper\u00f2 dal casin\u00f2 \"Sans Souci\" ed acquis\u00ec vari casin\u00f2 dell'isola, soprattutto a L'Avana, tra quali l'Hotel Habana Riviera, il Tropicana Club, il Sevilla Biltmore, il Capri, il \"Commodoro\", il \"Deauville\" e l'Havana Hilton. Lo stato cubano avrebbe ricevuto il 10% dei profitti dei casin\u00f2 ed hotel dei Trafficante. Alcuni ritengono fosse coinvolto nell'omicidio di Albert Anastasia e fu tra gli arrestati nel 1957 alla Riunione di Apalachin.\nNel 1959 il governo rivoluzionario comunista di Fidel Castro sequestra e nazionalizza i vari casin\u00f2 ed hotel (alcuni dei quali vengono demoliti) e Trafficante \u00e8 costretto a lasciare l'isola con i suoi uomini come indesiderato. Per questo, alcuni ritengono che, con il sostegno e l'aiuto della CIA, Trafficante abbia ordito vari attentati alla vita di Castro durante gli anni '60.\nOmicidio Kennedy ed anni successivi.\nSi ritiene che Santo Jr., Carlos Marcello di New Orleans, Sam Giancana di Chicago e Jimmy Hoffa dei Teamsters, furono coinvolti nell'omicidio di John F. Kennedy, avvenuto nel 1963 a Dallas. Si ritiene anche fosse coinvolto nella distruzione del night club \"King's Court\" a Miami, che era controllato da alcuni membri della famiglia Bonanno, tra cui Joseph D. Pistone, agente infiltrato dell'FBI noto come \"Donnie Brasco\". La distruzione del King's Court sarebbe stato un favore fatto all'amico ed alleato Alphonse \"Sonny Red\" Indelicato. Per questo atto, per\u00f2, anche questa volta non fu condannato. La salute di Trafficante declin\u00f2 dagli anni '80. Mor\u00ec il 17 marzo 1987, a 72 anni."}
{"id": "4567807", "revid": "28592", "url": "https://it.wikipedia.org/wiki?curid=4567807", "title": "Liceo Classico Ugo Foscolo", "text": ""}
{"id": "4567810", "revid": "729019", "url": "https://it.wikipedia.org/wiki?curid=4567810", "title": "Stazione di Ikejiri-\u014chashi", "text": "La \u00e8 una stazione ferroviaria di Tokyo che si trova a Shibuya e serve la linea T\u014dky\u016b Den-en-toshi\nStruttura.\nLa stazione possiede due marciapiedi laterali con due binari centrali passanti in tunnel profondo."}
{"id": "4567820", "revid": "297031", "url": "https://it.wikipedia.org/wiki?curid=4567820", "title": "Liceo Vittorio Emanuele", "text": ""}
{"id": "4567828", "revid": "1573940", "url": "https://it.wikipedia.org/wiki?curid=4567828", "title": "Nanquan Beitui (stile)", "text": "In Italia, circa dal 1976, il Maestro Choo Kang Sing ha iniziato ad insegnare uno stile da lui chiamato Lam Kiun Pak Toi , riprendendo in una diversa forma ideografica Nanquan Beitui, in mandarino \"pugno del sud, calcio del nord\", che utilizza elementi successivamente divisi negli stili delle scuole settentrionali, caratterizzate da un frequente uso dei calci e posizioni ampie e fluide, e di quelle meridionali, che fanno un uso pi\u00f9 frequente delle braccia e di posizioni strette e potenti. Secondo le parole del Maestro in un'intervista dei primi anni '90, il Lam Kun Pack Toi \u00e8 originario della citt\u00e0 cinese di Canton e si traduce letteralmente: \"il pugno del sud ed il calcio del nord\". \"Ma per me - chiarisce - ha un altro significato e cio\u00e8: attraverso la conoscenza del corpo e del mondo si arriva a conquistare\". Una traduzione di mentalit\u00e0 del tutto orientale, molto lontana dalle classificazioni che regolano la lingua scritta da noi, in occidente.\nStoria.\nSi pensa che il fondatore della scuola, un generale cinese, abbia avuto modo di studiare svariati stili di combattimento presso scuole diverse, e poi le abbia sintetizzate in uno stile unico. Il Nanquan Beitui \u00e8 tuttora tramandato dalla famiglia Choo, famiglia aristocratica cinese emigrata in Malaysia, il caposcuola \u00e8 il maestro Choo Kang Sing."}
{"id": "4567829", "revid": "830939", "url": "https://it.wikipedia.org/wiki?curid=4567829", "title": "Hermann Haller (scultore)", "text": "Biografia.\nHermann Haller nacque a Berna nel 1880. Le sue prime esperienze artistiche furono nella pittura: con Heinrich Knirr a Monaco (ove ebbe modo anche di frequentare Paul Klee, gi\u00e0 suo compagno di studi, destinato a divenire un personaggio importante dell'arte del XX secolo), e con Leopold von Kalckreuth a Stoccarda.\nNel 1905, durante un soggiorno a Roma, decise di dedicarsi alla scultura. Visse poi a Parigi, ove pot\u00e9 apprezzare le sculture di Auguste Rodin, a Berlino e, nel 1915, si trasfer\u00ec a Zurigo, ove mor\u00ec, a sessantanove anni, nel 1950. \nStile ed opere.\nLo stile di Haller si caratterizza per l'opposizione alla linea goticizzante di Lehmbruck e del suo timbro psicologico: i suoi soggetti, soprattutto dopo il 1930, si risolvono nei corpi in cui la sintesi plastica, non esente da geometrizzazioni, \u00e8 accostabile al gusto formale di Maillol e Despiau.\nSoggetto tipico dei suoi lavori sono i nudi femminili, che foggia mettendo da parte il sentimento e le soprastrutture idealizzanti. \nTra le sue opere pi\u00f9 note: \"La ragazza con le braccia alzate\", statua posta su una stele presso la riva del lago di Zurigo, oltre ad alcune opere monumentali che decorano gli edifici e le piazze."}
{"id": "4567830", "revid": "535208", "url": "https://it.wikipedia.org/wiki?curid=4567830", "title": "Lam Kiun Pak Toi", "text": ""}
{"id": "4567831", "revid": "535208", "url": "https://it.wikipedia.org/wiki?curid=4567831", "title": "Lam Kiun Pac Toi", "text": ""}
{"id": "4567832", "revid": "1305772", "url": "https://it.wikipedia.org/wiki?curid=4567832", "title": "Marco Corner (disambigua)", "text": ""}
{"id": "4567834", "revid": "1543377", "url": "https://it.wikipedia.org/wiki?curid=4567834", "title": "Pust", "text": "Il Pust \u00e8 una figura tradizionale del carnevale friulano che veste pantaloni e giacca di fustagno, camicia, foulard e un cappello di vimini o di foglie di pannocchia. Alla vigilia dell'Epifania, dopo la benedizione dell'acqua e del fuoco, il Pust viene trascinato in catene per le vie del paese sino al pignarul, davanti al quale viene liberato."}
{"id": "4567851", "revid": "72396", "url": "https://it.wikipedia.org/wiki?curid=4567851", "title": "Raffaele Scalia", "text": "Biografia.\nNacque da Maria Fagone e Gregorio Scalia, pittore, originario di San Gregorio (CT), di giovanile formazione artistica catanese, che ader\u00ec alla massoneria e si arruol\u00f2 tra le camicie rosse di Garibaldi.\nIl padre influ\u00ec e ispir\u00f2 profondamente i suoi ideali politici e artistici, e fu grazie a questo avviato ad un'eccellente formazione, prima nello studio paterno e poi a Napoli, al Regio Istituto di Belle Arti, nel quale consegu\u00ec il titolo accademico intorno al 1899.\nPer il biennio successivo continu\u00f2 a vivere e lavorare nella citt\u00e0 partenopea, fino a che non decise di imbarcarsi sulla \"Aller\" dal porto e trasferirsi negli Stati Uniti, approdandovi il 10 settembre 1902.\nDopo un breve periodo di insuccessi e problemi economici divenne famoso, ottenendo commesse importanti a New York, dove visse per un po' e lavor\u00f2 insieme ad altri artisti al Teatro Metropolitan. Si stabil\u00ec in seguito a Uniontown (Pennsylvania), e nel 1912 si spos\u00f2 con una giovane italo-americana, Genoveffa \"Gina\" Adinolfi, originaria di San Marco (SA). Ebbero insieme due figlie. Durante il periodo statunitense svolse la sua attivit\u00e0 in altre citt\u00e0, tra le quali Charleroi, Pittsburgh, Cumberland, Clarksburg, eccetera.\nNel 1922 ritorn\u00f2 in Sicilia, nella citt\u00e0 natale, continuando con successo la sua carriera artistica, e risiedendo nella casa dei genitori, scomparsi in periodi diversi. Sue opere si trovano anche a Scicli e a Donnalucata (RG).\nMorta la secondogenita, port\u00f2 il lutto per il resto della sua vita, aggravata anche dalla perdita della vista.\nFu amico di Enrico Caruso."}
{"id": "4567860", "revid": "729019", "url": "https://it.wikipedia.org/wiki?curid=4567860", "title": "Stazione di Sangen-jaya", "text": "La \u00e8 una stazione ferroviaria di Tokyo che si trova a Setagaya, al punto di incontro fra due importanti strade, la numero 246 e la Setagaya-d\u014dri, appena fuori dal quartiere di Shibuya. Storicamente le persone che si recavano in passato a Tokyo passavano per Sangen-jaya per una pausa prima di entrare nella citt\u00e0: questo ha dato il nome alla stazione, in quanto il significato di \"sangen-jaya\" \u00e8 \"tre case da t\u00e8\".\nLa stazione \u00e8 servita dalla linea T\u014dky\u016b Den-en-toshi ed \u00e8 il capolinea per la metrotranvia Setagaya.\nStruttura.\nLinea Den-en-toshi.\nLa stazione della linea Den-en-toshi possiede due marciapiedi laterali che servono due binari centrali passanti in sotterranea.\nLinea Setagaya.\nLa stazione della linea Setagaya \u00e8 in superficie e funge da capolinea per la metrotranvia. Sono presenti due marciapiedi tronchi che servono due binari, uno per la salita e uno per la discesa."}
{"id": "4567861", "revid": "694292", "url": "https://it.wikipedia.org/wiki?curid=4567861", "title": "Conte di Ortenberg", "text": ""}
{"id": "4567869", "revid": "729019", "url": "https://it.wikipedia.org/wiki?curid=4567869", "title": "Stazione di Komazawa-Daigaku", "text": "La \u00e8 una stazione ferroviaria di Tokyo che si trova a Setagaya e serve la linea T\u014dky\u016b Den-en-toshi\nStruttura.\nLa stazione possiede una banchina a isola centrale con due binari passanti in tunnel profondo."}
{"id": "4567875", "revid": "287204", "url": "https://it.wikipedia.org/wiki?curid=4567875", "title": "IC 4651", "text": "IC 4651 \u00e8 un ammasso aperto situato nella costellazione dell'Altare.\nOsservazione.\nSi individua nella parte settentrionale della costellazione, in un punto molto facile da individuare perch\u00e9 situato appena 1\u00b0 a ovest della stella , di magnitudine 2,8; \u00e8 visibile anche con un binocolo, in cui si presenta come una macchia chiara apparentemente senza stelle. Per la sua risoluzione occorre un telescopio da almeno 100mm, che lo risolve in una dozzina di stelle fino alla magnitudine 11; strumenti pi\u00f9 grandi permettono di osservare diverse decine di stelle giallo-arancioni fino alla magnitudine 13 e 14. Una stella rossa di magnitudine 8,9 domina l'ammasso in direzione nordest.\nA causa della sua declinazione fortemente meridionale, quest'ammasso pu\u00f2 essere osservato soprattutto da osservatori situati nell'emisfero australe della Terra; la sua osservazione dall'emisfero nord \u00e8 possibile solo in vicinanza delle latitudini subtropicali. Il periodo migliore per la sua osservazione nel cielo serale \u00e8 quello compreso fra giugno e ottobre.\nStoria delle osservazioni.\nNonostante la sua posizione facile da reperire e la sua luminosit\u00e0, IC 4651 \u00e8 stato scoperto soltanto alla fine dell'Ottocento, quando venne osservato da John Louis Emil Dreyer; egli lo inser\u00ec nel suo primo Index Catalogue, estensione del New General Catalogue gi\u00e0 pubblicato qualche anno prima.\nCaratteristiche.\nSi tratta di un ammasso piuttosto vecchio, con un'et\u00e0 stimata attorno ai 1,2 miliardi di anni, con un'incertezza di 200 milioni di anni; ci\u00f2 lo rende oggetto di interesse da parte degli scienziati. La sua distanza si aggira sugli 888\u00a0parsec (2900 anni luce), ricadente pertanto in una regione interbraccio, fra il Braccio di Orione e il Braccio del Sagittario.\nLe stelle membri dell'ammasso hanno una metallicit\u00e0 piuttosto elevata rispetto a quella del Sole, stimata attorno al 125%; la massa totale delle stelle dell'ammasso si aggira invece sulle 630\u00a0M\u2299. Tutte le stelle facenti attualmente parte di IC\u00a04651 costituiscono in realt\u00e0 solo il 7% della massa originariamente presente nell'ammasso; di questa circa il 35% della massa \u00e8 racchiusa in stelle gi\u00e0 evolute verso lo stadio di nana bianca o altri resti stellari. Il resto della massa perduta fa parte di stelle che col tempo si sono allontanate dal corpo principale dell'ammasso o si sono disperse completamente."}
{"id": "4567876", "revid": "767487", "url": "https://it.wikipedia.org/wiki?curid=4567876", "title": "Anaitz Arbilla", "text": "Caratteristiche tecniche.\nGioca come terzino destro.\nCarriera.\nDal 2011 al 2013 ha giocato nella seconda serie spagnola nell'H\u00e9rcules. Dal gennaio 2013 gioca nella massima serie spagnola nel Rayo Vallecano, con cui ha collezionato 11 presenze senza reti nella seconda parte della stagione 2012-2013."}
{"id": "4567881", "revid": "729019", "url": "https://it.wikipedia.org/wiki?curid=4567881", "title": "Stazione di Sakura-Shimmachi", "text": "La \u00e8 una stazione ferroviaria di Tokyo che si trova a Setagaya e serve la linea T\u014dky\u016b Den-en-toshi.\nDintorni.\nLa stazione si trova in un'area commerciale, a poca distanza dall'area residenziale di Tsurumaki. Machiko Hasegawa, la creatrice dei fumetti Sazae-san viveva in questa zona, e a circa 5 minuti dalla stazione si trova un piccolo museo a lei dedicato.\nStruttura.\nLa stazione \u00e8 realizzata con due canne sovrapposte: al primo piano sotterraneo \u00e8 presente il mezzanino, al secondo e al terzo rispettivamente i binari 1 e 2, ciascuno con un binario di sorpasso, non visibile, tuttavia, essendo protetto da una parete posizionata in seguito. Per questo al passeggero ciascuno dei due piani appare composto da un marciapiede laterale e un solo binario."}
{"id": "4567882", "revid": "1005847", "url": "https://it.wikipedia.org/wiki?curid=4567882", "title": "Affectionis vel benevolentiae causa", "text": "Affectionis vel benevolentiae causa (citata a volte, con inversione dei due genitivi, come \"benevolentiae vel affectionis causa\") \u00e8 un brocardo latino il cui significato \u00e8 \u00abper motivo di affetto e benevolenza\u00bb. \nLa frase ricorre spesso nel diritto privato (ad esempio, nel campo del diritto del lavoro) per qualificare quei rapporti in cui le prestazioni rese da un soggetto nei confronti di un altro non trovano la loro ragione in un rapporto contrattuale sinallagmatico oneroso, ma sono motivate da principi di ordine morale o religioso (riconoscenza, solidariet\u00e0) o da vantaggi che si spera di trarre dall'attivit\u00e0, pertanto, sono caratterizzate dalla presunzione di gratuit\u00e0 della prestazione. Si tratta di una presunzione semplice e non assoluta, che pu\u00f2 essere vinta, in giudizio, qualora uno degli interessati riesca a fornire prova contraria. \nApplicazione nel diritto del lavoro.\nNell'ambito del lavoro e della previdenza sociale, i rapporti di lavoro resi per affetto e benevolenza si differenziano da quelli oggettivamente qualificabili quali contratti di lavoro subordinato di cui all'art. 2094 c.c., in quanto questi ultimi sono assistiti dalla \"presunzione di onerosit\u00e0\" del rapporto. \nLavoro nella comunit\u00e0 familiare.\nLa presunzione di gratuit\u00e0 \"affectionis vel benevolentiae causa\" ricorre, di norma, tra coniugi e tra soggetti legati da vincoli di parentela o affinit\u00e0. \u00c8 invece dibattuta, in dottrina e in giurisprudenza, l'estensione della presunzione anche al caso di prestazioni lavorative rese, nell'ambito della famiglia e dell'impresa familiare, da soggetto convivente \"more uxorio\". Un certo indirizzo giurisprudenziale riconosce la presunzione di gratuit\u00e0, con l'eventuale onere della prova contraria incombente sul datore di lavoro o assuntore: in tal caso, il prestatore d'opera convivente non sarebbe assistito da alcuna tutela giuridica, non potendosi invocare l'applicazione dell'art. 230 bis del codice civile che regola l'istituto dell'impresa familiare nel diritto di famiglia italiano. Al contrario, un indirizzo considerato prevalente nega l'esistenza della presunzione di gratuit\u00e0 tra soggetti conviventi \"more uxorio\", anche qualora le prestazioni siano effettivamente rese \"affectionis vel benevolentiae causa\": secondo gli aderenti a questo indirizzo, infatti, una scelta difforme integrerebbe un ingiustificato arricchimento per il beneficiario, con violazione dell'. Secondo questo indirizzo, perch\u00e9 possa applicarsi la presunzione di gratuit\u00e0 occorre che sia \u00abfornita, anche in via presuntiva, la dimostrazione rigorosa di una comunanza di vita e di interessi tra i conviventi \"more uxorio\" che non si esaurisca in un rapporto meramente spirituale, affettivo e sessuale, ma, analogamente al rapporto coniugale, dia luogo alla partecipazione, effettiva ed equa, alle risorse della famiglia di fatto\u00bb.\nAltri ambiti.\nLa gratuit\u00e0 \"affectionis vel benevolentiae causa\" pu\u00f2 rinvenirsi anche in situazioni diverse, come \u00e8 il caso di prestazioni rese da un professionista in particolari situazioni (varie sentenze della Corte suprema di cassazione: Cass. 17 agosto 2005, n. 16966; 4 aprile 2006, n. 7823; 27 settembre 2010, n. 20260). \nLa stessa presunzione non opera, invece, per le prestazioni rese da un soggetto nei confronti dell'istituto religioso di appartenenza: in tal caso, il beneficiario delle prestazioni lavorative deve fornire prova rigorosa del fatto che 'tutte' le prestazioni lavorative, comprese quelle eccedenti il \"piano retta\", siano state prestate per motivi religiosi e \"non in inadempimento dell'obbligazione civilistica di pagare il vitto e l'alloggio\" (si veda: Cass. 20 febbraio 2006, n. 3602, riguardante le prestazioni verso un istituto biblico di un seminarista che aveva accettato di pagare la retta, in tutto o in parte, con prestazioni lavorative)."}
{"id": "4567887", "revid": "858648", "url": "https://it.wikipedia.org/wiki?curid=4567887", "title": "Librarian 2 - Ritorno alle miniere di Re Salomone", "text": ""}
{"id": "4567888", "revid": "858648", "url": "https://it.wikipedia.org/wiki?curid=4567888", "title": "Librarian 3 - La maledizione del calice di Giuda", "text": ""}
{"id": "4567889", "revid": "729019", "url": "https://it.wikipedia.org/wiki?curid=4567889", "title": "Stazione di Y\u014dga", "text": "La \u00e8 una stazione ferroviaria di Tokyo che si trova a Setagaya e serve la linea T\u014dky\u016b Den-en-toshi.\nStruttura.\nLa stazione \u00e8 realizzata in sotterranea, con due marciapiedi laterali che servono due binari passanti."}
{"id": "4567891", "revid": "330019", "url": "https://it.wikipedia.org/wiki?curid=4567891", "title": "Cardana", "text": "Cardana \u00e8 una frazione geografica del comune italiano di Besozzo posta a nordovest del centro abitato, in direzione di Baraggia.\nStoria.\nFu un antico comune del Milanese.\nRegistrato agli atti del 1751 come un borgo di 274 abitanti, nel 1786 Cardana entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 358 abitanti. Nel 1809 si registr\u00f2 la prima esperienza di unione con Besozzo su risultanza di un regio decreto di Napoleone, ma il Comune di Cardana fu poi ripristinato con il ritorno degli austriaci. L'abitato crebbe poi discretamente, tanto che nel 1853 risult\u00f2 essere popolato da 518 anime, salite a 598 nel 1871. Dopo una leggera crescita demografica nella seconda met\u00e0 del XIX secolo, la situazione si stabilizz\u00f2 fino ai 647 residenti del 1921. Fu quindi il fascismo a riproporre nel 1927 l'antico modello napoleonico, stabilendo la definitiva annessione a Besozzo."}
{"id": "4567892", "revid": "59408304", "url": "https://it.wikipedia.org/wiki?curid=4567892", "title": "A posse ad esse", "text": ""}
{"id": "4567893", "revid": "2161050", "url": "https://it.wikipedia.org/wiki?curid=4567893", "title": "Mary Eleanor Bowes", "text": "Biografia.\nEra la figlia ed erede di George Bowes, un ricco uomo d'affari. Bowes mor\u00ec quando Mary aveva 11 anni, lasciandole una vasta fortuna (stimata fra le 600.000 e le 1.040.000 sterline), che si era costruito attraverso il controllo dei proprietari di miniera di carbone. Mary era diventata la pi\u00f9 ricca ereditiera della Gran Bretagna, forse di tutta Europa.\nElla incoraggi\u00f2 le attenzioni di Campbell Scott, fratello minore del duca di Buccleuch e di John Stuart, figlio primogenito di Lord Bute (il Primo Ministro).\nMatrimonio.\nPrimo matrimonio.\nSpos\u00f2, il 24 febbraio 1767, John Lyon-Bowes, IX conte di Strathmore e Kinghorne. Il testamento del padre prevedeva che il marito doveva assumere il cognome di famiglia, perci\u00f2 il conte si rivolse al Parlamento con la richiesta di cambiare il suo nome da John Lyon a John Bowes. \nEbbero cinque figli:\nGrazie alla fortuna della contessa, il conte ristruttur\u00f2 Glamis Castle. La contessa nel 1769 pubblic\u00f2 un dramma poetico intitolato \"L'assedio di Gerusalemme\", che rimase il suo unico sforzo letterario, al di l\u00e0 della composizione dei propri diari. Ha rivolto interesse anche alla botanica e nel 1977 finanziato una spedizione dell'esploratore William Paterson alla Colonia del Capo per raccogliere piante per lei.\nIl 7 marzo 1776, Lord Strathmore mor\u00ec in mare di tubercolosi, durante il suo ritorno dal Portogallo.\nAlla morte del marito, la contessa si ritrov\u00f2 con debiti per un totale di \u00a3 145.000. Successivamente, riprese il controllo della sua fortuna, centrata sulle miniere e le fattorie intorno alla sua casa d'infanzia a Gibside, nella contea di Durham.\nAl momento della morte del marito, la contessa era incinta di un amante, George Gray. Nonostante la gravidanza, la contessa era restia a sposare Gray. Tuttavia, continu\u00f2 la storia con l'uomo e rimase incinta pi\u00f9 volte, subendo altre due aborti. L'elencazione di questi aborti \u00e8 una delle pochissime descrizioni in prima persona di aborti segreti dell'epoca, prima della legalizzazione della pratica. Quando si ritrov\u00f2 incinta di Gray per la quarta volta, la vedova contessa si rassegn\u00f2 a sposarlo (fidanzandosi formalmente nel mese di agosto 1777).\nTuttavia, in quella stessa estate, venne sedotta da un affascinante e scaltro avventuriero anglo-irlandese, Andrew Robinson Stoney.\nEgli simul\u00f2 un duello con il reverendo Henry Bate, al fine di appellarsi alla natura romantica di Mary. Fingendo di essere ferito a morte, Stoney preg\u00f2 la contessa di concedere il suo ultimo desiderio: di sposarla. Presa con l'inganno, lei accett\u00f2.\nSecondo matrimonio.\nStoney fu condotto in barella lungo la navata della chiesa di San Giacomo, a Piccadilly, dove spos\u00f2 Mary il 17 gennaio 1777. Poco dopo, mise in scena un recupero notevole. In conformit\u00e0 con la volont\u00e0 del padre di Mary, Stoney cambi\u00f2 il suo nome in Bowes. La coppia ebbe due figli:\nDopo il matrimonio, Stoney Bowes tent\u00f2 di prendere il controllo della fortuna della moglie, come era usanza a quel tempo. Quando scopr\u00ec che Mary aveva segretamente stipulato un accordo prematrimoniale tutelando la profittabilit\u00e0 del suo patrimonio ad uso personale, la costrinse a firmare una revoca consegnando il controllo a lui. Egli, poi, venne accusato di aver abusato fisicamente e psicologicamente di Mary per otto anni. Stoney violentava cameriere e invitava prostitute in casa. Ebbe numerosi figli illegittimi.\nNel 1785, con l'aiuto delle cameriere vittime del marito, Mary riusc\u00ec a fuggire dalla custodia di Stoney e chiese il divorzio attraverso i tribunali ecclesiastici. Stoney Bowes la rap\u00ec con l'aiuto di alcuni complici. Il paese fu allertato ed egli fu arrestato e Mary liberata.\nStoney Bowes e i suoi complici furono giudicati colpevoli di cospirazione per aver rapito Mary, ed egli fu condannato a tre anni di carcere. La causa di divorzio rimase in sospeso fino a quando Mary mor\u00ec, nel 1800.\nMorte.\nDopo il 1792, Mary visse serenamente a Purbrook Park, nel Hampshire. Pi\u00f9 tardi si trasfer\u00ec a Stourfield House, una dimora isolata ai margini del villaggio di Pokesdown, vicino a Christchurch.\nMor\u00ec il 28 aprile 1800. Fu sepolta a Westminster Abbey, dove la sua lapide si trova nel Poets' Corner. Poco dopo la morte, gli oggetti di Stourfield House furono venduti."}
{"id": "4567895", "revid": "16758", "url": "https://it.wikipedia.org/wiki?curid=4567895", "title": "Sem\u00ebn Varlamov", "text": ""}
{"id": "4567903", "revid": "287204", "url": "https://it.wikipedia.org/wiki?curid=4567903", "title": "Ascoli Calcio 1898 1985-1986", "text": "Questa voce raccoglie le informazioni riguardanti lAscoli Calcio 1898 nelle competizioni ufficiali della stagione 1985-1986.\nStagione.\nNella stagione 1985-1986 l'Ascoli appena scesa di categoria, vince il campionato di Serie B, ottenendo il pronto ritorno in Serie A e qualificandosi alla Mitropa Cup. Affidata dal presidente Costantino Rozzi al duo formato dall'allenatore Aldo Sensibile e dal Direttore tecnico Vujadin Bo\u0161kov, l'Ascoli con 50 punti vince il torneo cadetto, seguita dalle due neopromosse terribili, Brescia e Lanerossi Vicenza, anch'esse promosse sul campo. Sul campo perch\u00e9 sul campionato si abbatte la scure delle \"partite truccate\" che toglieranno la Serie A appena conquistata al Lanerossi Vicenza, impedir\u00e0 alla Triestina lo spareggio promozione con l'Empoli, in luogo del Vicenza, si erano piazzete entrambe al quarto posto, mander\u00e0 in Serie D il Perugia che \u00e8 retrocesso in Serie C1, e porter\u00e0 il Palermo alla radiazione. La squadra marchigiana ha goduto del miglior attacco della Serie B con 56 reti segnate, con la dote di tre attaccanti arrivati in doppia cifra, Massimo Barbuti con 14 reti tutte in campionato, Giuseppe Incocciati autore di 13 reti, 2 in Coppa Italia e 11 in campionato, e Francesco Vincenzi con 11 centri.\nIn Coppa Italia l'Ascoli disputa l'ottavo girone di qualificazione, che promuove agli ottavi di finale la Roma ed il Messina, alla squadra bianconera non bastano due vittorie e due pareggi per ottenere la qualificazione.\nMaglie e sponsor.\nSponsor tecnico per la stagione fu adidas, sponsor principale invece fu Norditalia. Maglia bianco-nera a strisce verticali, calzoncini bianchi, calzettoni bianchi con risvolto nero."}
{"id": "4567904", "revid": "729019", "url": "https://it.wikipedia.org/wiki?curid=4567904", "title": "Stazione di Futako-Tamagawa", "text": "La \u00e8 una stazione ferroviaria di Tokyo che si trova a Setagaya e serve le linee Den-en-toshi e \u014cimachi della T\u014dky\u016b Corporation. La stazione viene spesso chiamata dai locali \"Futako\" (\u30d5\u30bf\u30b3) o \"Nikotama\" (\u30cb\u30b3\u30bf\u30de), a causa di un diverso modo in cui \u00e8 possibile leggere i kanji del nome.\nStruttura.\nLa stazione \u00e8 realizzata in viadotto, con i due binari pi\u00f9 esterni per la linea Den-en-toshi, e i due interni per la linea Oimachi. Sono presenti due marciapiedi a isola uniti al mezzanino sottostante da scale mobili e ascensori."}
{"id": "4567907", "revid": "1305772", "url": "https://it.wikipedia.org/wiki?curid=4567907", "title": "Magnificent Seven (ginnastica)", "text": "Magnificent Seven (in inglese: \u00ab\"le magnifiche sette\"\u00bb) \u00e8 il soprannome dato nel 1996 alla squadra della nazionale di ginnastica artistica femminile degli Stati Uniti d'America che partecipava alle Olimpiadi di Atlanta e che vinse per la prima volta la medaglia d'oro olimpica per gli Stati Uniti nella competizione a squadre.\nLe sette ginnaste della squadra erano Shannon Miller, Dominique Moceanu, Dominique Dawes, Kerri Strug, Amy Chow, Amanda Borden e Jaycie Phelps. Miller, Dawes e Chow vinsero anche medaglie individuali in quell'edizione delle Olimpiadi.\nLe immagini simbolo, e pi\u00f9 note, di quella squadra sono forse quelle della Strug che atterrava infortunata al volteggio, o mentre veniva trasportata vittoriosa dal podio in braccio all'allenatore.\nLa squadra.\nDominique Moceanu, per una frattura da stress alla tibia destra, e Shannon Miller, per una tendinite al gomito sinistro, non gareggiarono ai \"Trials\" di qualificazione alle Olimpiadi del 27-30 giugno 1996 a Boston, vinti da Dominique Dawes: parteciparono per\u00f2 virtualmente, chiedendo ai coordinatori di poter inserire nella classifica i loro punteggi ai Campionati Nazionali del 1996, e potere cos\u00ec entrare nella squadra se i loro punteggi fossero stati tra i primi sette.\nShannon Miller \u00e8 stata spesso indicata come la leader della squadra, essendo la ginnasta di maggior successo della storia statunitense e l'unica della squadra a vincere un oro individuale ad Atlanta.\nLe altre due \"star\" della squadra erano Dominique Dawes, vincitrice di tutti gli ori delle competizioni dei Campionati Nazionali del 1994, e Dominique Moceanu, che era stata campionessa nazionale nel 1995 e che prima delle Olimpiadi aveva la maggiore visibilit\u00e0 mediatica tra tutte.\nKerri Strug, compagna di palestra della Moceanu, divenne famosa durante i giochi e apparve come un'eroina agli occhi dell'America dopo aver eseguito con successo il salto della vittoria al volteggio, seppur con una caviglia infortunata.\nParte integrante del successo della squadra, anche se non altrettanto conosciute, furono Amy Chow, che ad Atlanta conquist\u00f2 l'argento alle parallele e apprezzata per le sue alte difficolt\u00e0 su tutti gli attrezzi, Jaycie Phelps, conosciuta per la sua precisione e costanza, ed Amanda Borden, capitano della squadra e con uno stile simile a quello della compagna di palestra Phelps.\nLa finale olimpica.\nPrima parte della gara: esercizi obbligatori.\nQuesta competizione si tenne il 21 luglio, e gli USA gareggiarono, dalle 15.00 alle 16.40, nella terza sessione.\nFino al 1996 (sarebbero stati aboliti l'anno seguente) gli esercizi obbligatori furono parte integrante di molte gare importanti; la parte obbligatoria era costituita dagli stessi esercizi per tutte le ginnaste che prendevano parte alla gara, perfino con la stessa coreografia a trave e a corpo libero (con la stessa musica di accompagnamento per tutte), decisi dai responsabili del codice dei punteggi. Gli elementi non erano molto difficili, ma l'esecuzione veniva valutata molto severamente: per questo punteggi insoddisfacenti erano pi\u00f9 frequenti in questa parte della gara che non in quella successiva.\nIl format di gara in vigore allora era il 7-6-5 (7 ginnaste nella squadra, 6 potevano gareggiare, 5 punteggi venivano contati e il pi\u00f9 basso veniva contato solo in ambito individuale dalla ginnasta). Le \"all-arounder\" della squadra erano Dawes, Miller, Moceanu, Strug e Phelps; Chow avrebbe gareggiato solo a volteggio e parallele e Borden solo a trave e corpo libero.\nAlle parallele, il primo attrezzo, le performance furono tutte buone. Il punteggio pi\u00f9 alto fu della Miller (9,775) e fu scartato il punteggio della Strug (9,675). Le prime performance alla trave non furono altrettanto buone: Strug, Borden, Dawes, e Phelps (9,012 a causa di una caduta, il punteggio fu scartato) commisero visibili errori. La Moceanu e la Miller (9,737, punteggio obbligatorio pi\u00f9 alto di tutta la gara alla trave) eseguirono per\u00f2 buoni esercizi.\nLa gara si concluse con due buone rotazioni al corpo libero e al volteggio, dove i punteggi pi\u00f9 alti e bassi furono, su entrambi gli attrezzi, rispettivamente, quelli della Strug e della Phelps. Alla fine della giornata gli USA si trovarono al secondo posto dietro alla Russia, che li avrebbe sorpassati nella sessione successiva.\nSeconda parte della gara: esercizi opzionali.\nGli USA gareggiarono nell'ultima sessione degli opzionali, che comprendeva le prime quattro squadre della classifica al termine degli esercizi obbligatori: Russia, Stati Uniti, Romania e Ucraina (che aveva superato la Cina dopo una gara obbligatoria inaspettatamente disastrosa da parte di quest'ultima squadra).\nI punteggi degli esercizi obbligatori, combinati a quelli degli esercizi opzionali, avrebbero determinato non solo i piazzamenti a squadre ma anche le ginnaste che si sarebbero qualificate alle finali individuali.\nLa squadra statunitense inizi\u00f2 la gara alle parallele asimmetriche: il punteggio pi\u00f9 alto fu il 9,850 di Dominique Dawes, i punteggi pi\u00f9 bassi furono i 9,787 ottenuti da Jaycie Phelps, Shannon Miller e Kerri Strug; alla fine fu scartato il punteggio della Miller.\nAlla trave, la performance della squadra fu migliore rispetto alla fase precedente di gara; come durante gli esercizi obbligatori, il punteggio pi\u00f9 alto fu quello della Miller (9,862) e il pi\u00f9 basso quello della Phelps (9,600).\nLa folla fu di grande supporto verso la squadra di casa, ma non altrettanto d'aiuto alle atlete straniere: durante gli esercizi delle atlete statunitensi, varie volte gli applausi furono cos\u00ec forti da non consentire alle ginnaste rivali di sentire la propria musica per il corpo libero; questo successe, tra le altre, a Lavinia Milo\u0219ovici, che gareggiava nella finale a squadre in contemporanea con la Dawes, e a Rozalia Galiyeva che, sempre nella finale a squadre, gareggiava nel momento in cui fu annunciato il punteggio del famoso volteggio della Strug, e che durante l'all-around gareggiava in contemporanea con la Miller. Le delegazioni straniere si lamentarono di tale rumore.\nDurante la terza rotazione, al corpo libero, il punteggio pi\u00f9 alto fu il 9,850 della Dawes e il pi\u00f9 basso il 9,618 della Miller.\nDurante l'ultima rotazione della gara, al volteggio, le prime quattro atlete statunitensi ottennero buoni punteggi.\nIn quel periodo, le regole del volteggio in quasi tutte le gare consentivano alla ginnasta di eseguire due evoluzioni (fatta eccezione per le finali \"all-around\" e la finale ad attrezzo, nelle quali il punteggio era la media delle valutazioni di entrambi i salti), contando solo quella con il punteggio migliore.\nLa penultima ginnasta a saltare fu Dominique Moceanu, che per assicurare l'oro alla squadra avrebbe dovuto ottenere un punteggio superiore a 9,430 in almeno un volteggio, ma cadde in entrambi a causa della severa sotto-rotazione: il migliore dei due fu 9,200.\nL'ultima delle ginnaste ad eseguire i suoi salti, Kerri Strug, cadde tentando di eseguire lo stesso salto della compagna che la precedeva; aveva comunque un'altra possibilit\u00e0 di ottenere il punteggio necessario, ma durante il primo salto si era infortunata alla caviglia.\nNonostante il dolore, la Strug esegu\u00ec il secondo salto, ed ottenne un punteggio di 9,712, sufficiente alla squadra per battere Russia e Romania, e vincere il primo oro a squadre statunitense in un'Olimpiade non boicottata (la squadra maschile era riuscita a conquistarlo ai Giochi di Los Angeles, in cui mancava la delegazione sovietica).\nLe \"magnifiche sette\", e soprattutto Kerri Strug, vennero in seguito viste come eroine dal pubblico americano, e la popolarit\u00e0 della ginnastica crebbe smisuratamente; ci furono per\u00f2 anche critiche verso B\u00e9la K\u00e1rolyi, che aveva incoraggiato la Strug ad eseguire il suo secondo volteggio apparentemente senza prenderne in considerazione la condizione fisica.\nFinali individuali.\nAll-Around.\nAlla finale individuale generale parteciparono Shannon Miller, Dominique Dawes, e Dominique Moceanu, che sostituiva Kerri Strug: la condizione fisica di quest'ultima era infatti troppo critica per partecipare alla gara.\nDurante la prima rotazione, un 9,600 alla trave a causa di qualche sbilanciamento penalizz\u00f2 la Moceanu dal primo momento. Pur essendo stato un numero superiore alla media, non bastava per andare a medaglia sotto quel sistema di punteggio. Al contrario, la Miller e la Dawes iniziarono molto meglio, con un 9,750 e un 9,812 rispettivamente. Alla fine della rotazione, il piazzamento americano migliore era quello della Dawes, seconda dietro la russa Galiyeva.\nNella seconda rotazione i punteggi a trave della Dawes (9,825) e della Miller (9,862) le portarono ad essere prima e seconda (a pari merito con la russa Kotchetkova) rispettivamente. La Moceanu usc\u00ec dalla pedana al corpo libero e nonostante l'approvazione della folla grazie anche alla sua musica del corpo libero (\"The Devil Went Down To Georgia\") alquanto patriottica, il suo 9,687 fu di nuovo troppo basso per gli standard della giornata.\nDurante la terza rotazione le performance disastrose della Dawes (9,000 con caduta su una diagonale combinata, il che significava che avrebbe perso importanti punti bonus) e della Miller (9,475 con uscita dalla pedana nell'ultima diagonale e arrivo troppo impreciso nella prima) al corpo libero le relegarono a piazzamenti di media classifica che sarebbe stato matematicamente impossibile recuperare. La Moceanu al contrario guadagn\u00f2 un 9,706 per due buoni volteggi.\nNell'ultima rotazione la Moceanu guadagn\u00f2 il punteggio migliore della sua giornata, ironicamente sul suo attrezzo peggiore, le parallele (9,762), piazzandosi cos\u00ec nona. La Dawes non riusc\u00ec a riprendersi dallo shock della caduta al corpo libero e la media dei suoi due salti al volteggio fu un 9.681 che l'\"aiut\u00f2\" a piazzarsi diciassettesima e ultima tra le americane. La prima statunitense in classifica fu la Miller che si piazz\u00f2 ottava grazie a un 9.724 al volteggio.\nLe medaglie andarono a Lilija Podkopajeva dell'Ucraina che diventava cos\u00ec l'unica altra ginnasta della storia, con Ludmilla Tourischeva, ad essere contemporaneamente campionessa continentale, mondiale ed olimpica nell'all-around, a Gina Gogean della Romania e a Simona Am\u00e2nar, anche lei rumena, che vinse il bronzo a pari merito con la compagna di squadra Lavinia Milo\u0219ovici.\nFinali ad attrezzo: prima giornata.\nLa finale ad attrezzo al volteggio, per la quale si erano qualificate Kerri Strug (sostituita da Shannon Miller) e Dominique Dawes non si rivel\u00f2 un successo. La Dawes si piazz\u00f2 sesta a causa di arrivi imprecisi (media dei volteggi 9,649) e la Miller si piazz\u00f2 ottava e ultima (9,350) a causa di una caduta provocata da un errore tecnico sul secondo volteggio. La finale venne vinta dalla rumena Simona Am\u00e2nar che batt\u00e9 la cinese Mo Huilan e la connazionale Gina Gogean.\nNella finale delle parallele le cose andarono meglio: con un punteggio di 9,837 Amy Chow vinse l'argento alle parallele a pari merito con la cinese Bi Wenjing: le due furono battute solo dal 9,850 di Svetlana Chorkina. Il punteggio di 9,800 di Dominique Dawes la releg\u00f2 al quarto posto.\nFinali ad attrezzo: seconda giornata.\nAlla finale della trave parteciparono Shannon Miller e Dominique Moceanu. La Moceanu cadde durante una serie acrobatica e si piazz\u00f2 sesta (9,125), avendo perso preziosi bonus di connessione ma soprattutto spaventando gli spettatori in quanto il suo piede scivol\u00f2 dalla trave durante uno degli elementi costituenti la serie, il che la port\u00f2 a sbattere la testa sull'attrezzo. La Miller al contrario vinse la finale con 9,862 battendo il 9,825 di Lilija Podkopajeva e il 9,787 di Gina Gogean e diventando cos\u00ec la prima donna americana a vincere l'oro alla trave ai Giochi Olimpici.\nDurante la finale al corpo libero, Dominique Dawes riusc\u00ec finalmente a vincere la medaglia olimpica individuale che tutti si aspettavano da lei: un 9,837 bast\u00f2 per vincere il bronzo dietro ai 9,887 e 9,850 di Podkopayeva e Amanar, rispettivamente. La Dawes entrava nella finale come sostituta della compagna di squadra Strug, ormai famosa in tutta America per il suo volteggio nella gara opzionale che per\u00f2 le tolse ogni chance di gloria individuale (si era qualificata prima al corpo libero). Il 9,825 della Moceanu bast\u00f2 solo per il quarto posto.\nPost Atlanta.\nLa squadra apparve sulla scatola dei cereali Wheaties, onore che veniva e viene concesso solo ai pi\u00f9 grandi personaggi della storia olimpica statunitense.\nLa vittoria della squadra diede molta visibilit\u00e0 alla ginnastica: una gara/esibizione chiamata \"USA vs The World\" venne trasmessa su Fox, le ginnaste apparvero in molti talk show e presero parte a tour post-olimpici.\nNel 2008 la squadra venne indotta nella \"United States Olympic Hall Of Fame\" e nel 2012 il volteggio di Kerri Strug durante gli esercizi obbligatori venne nominato il primo di 30 grandi momenti olimpici per l'America."}
{"id": "4567908", "revid": "118923778", "url": "https://it.wikipedia.org/wiki?curid=4567908", "title": "Unione Sportiva Battipagliese 1996-1997", "text": "Questa voce raccoglie le informazioni riguardanti la Unione Sportiva Battipagliese nelle competizioni ufficiali della stagione 1996-1997.\nStagione.\nLa stagione 1996-1997 inizi\u00f2 male, con una sconfitta in casa contro il , ma la formazione allenata a quei tempi da Roberto Chiancone, si riprese in fretta, vincendo contro il Frosinone in rimonta nella seconda giornata, e ottenendo, in seguito, 14 risultati utili consecutivi nelle successive gare. La serie di risultati utili, si interruppe alla sedicesima giornata di campionato, con una sconfitta per 2-1 a .\nA quattro gare dalla fine del campionato, la Battipagliese era lanciata verso la promozione. Nella gara interna contro il Taranto bast\u00f2 una rete di D'Ant\u00f2 a decidere l'incontro la quale vittoria, port\u00f2 la Battipagliese a 5 punti di vantaggio sul Catanzaro. Nella giornata successiva, le zebrette non ottennero la promozione matematica per via della sconfitta a Castrovillari. La matematica promozione in serie C1, per\u00f2, arriv\u00f2 nella giornata successiva, ovvero, l'11 maggio 1997, al Pastena,nella penultima gara di campionato, che vide la Battipagliese affrontare il di fronte a 6000 spettatori. La Battipagliese non deluse le attese e vinse la gara per 2-1.\nIn Coppa Italia Serie C viene eliminata al primo turno dal Savoia\nRosa.\n\"Fonte: Calciatori.com\""}
{"id": "4567911", "revid": "767487", "url": "https://it.wikipedia.org/wiki?curid=4567911", "title": "The Noise We Make", "text": "The Noise We Make \u00e8 il quarto album di Chris Tomlin ed il primo da solista. \u00c8 stato pubblicato il 1\u00ba marzo 2001 dalla Emi Cmg."}
{"id": "4567917", "revid": "858648", "url": "https://it.wikipedia.org/wiki?curid=4567917", "title": "Wrong Turn 2 - Senza via d'uscita", "text": ""}
{"id": "4567921", "revid": "693190", "url": "https://it.wikipedia.org/wiki?curid=4567921", "title": "Need for Speed Rivals", "text": ""}
{"id": "4567927", "revid": "729019", "url": "https://it.wikipedia.org/wiki?curid=4567927", "title": "Stazione di Futako-Shinchi", "text": "La \u00e8 una stazione ferroviaria situata nel quartiere di Takatsu-ku, a Kawasaki, citt\u00e0 giapponese della prefettura di Kanagawa. Essa \u00e8 attraversata dalla linea Den-en-toshi e interessata dai servizi della linea \u014cimachi della T\u014dky\u016b Corporation. La stazione \u00e8 la prima, o l'ultima, a seconda del verso, della prefettura di Kanagawa prima di entrare nella citt\u00e0 di Tokyo.\nStruttura.\nLa stazione \u00e8 realizzata in viadotto, con i due binari pi\u00f9 esterni per le linee Den-en-toshi e i servizi \u014cimachi, e i due interni, privi di marciapiedi per il servizio viaggiatori, sono utilizzati dai treni in transito che non fermano presso la stazione."}
{"id": "4567939", "revid": "729019", "url": "https://it.wikipedia.org/wiki?curid=4567939", "title": "Stazione di Takatsu (Kanagawa)", "text": "La \u00e8 una stazione ferroviaria situata nel quartiere di Takatsu-ku, a Kawasaki, citt\u00e0 giapponese della prefettura di Kanagawa. Essa \u00e8 attraversata dalla linea Den-en-toshi e interessata dai servizi della linea \u014cimachi della T\u014dky\u016b Corporation.\nStruttura.\nLa stazione \u00e8 realizzata in viadotto, con i due binari pi\u00f9 esterni per le linee Den-en-toshi e i servizi \u014cimachi, e i due interni, privi di marciapiedi per il servizio viaggiatori, sono utilizzati dai treni in transito che non fermano presso la stazione."}
{"id": "4567947", "revid": "93556", "url": "https://it.wikipedia.org/wiki?curid=4567947", "title": "Spilocuscus wilsoni", "text": "Il cusco maculato dagli occhi azzurri (Spilocuscus wilsoni ) \u00e8 un marsupiale arboricolo della famiglia dei Falangeridi.\nDescrizione.\nIl cusco maculato dagli occhi azzurri \u00e8 un rappresentante piuttosto piccolo del genere \"Spilocuscus\" (il paratipo adulto ha una lunghezza condilo-basale di 90 mm e un piede posteriore di 55 mm), e potrebbe essere di gran lunga la specie pi\u00f9 piccola del genere. Ha occhi di colore verde-azzurro (unici nel suo genere), e il paratipo adulto ha un manto di colore completamente bianco (caratteristica presente anche in molti esemplari di \"Spilocuscus maculatus maculatus\" delle regioni settentrionali della Nuova Guinea); il manto della femmina \u00e8 sconosciuto. Gli esemplari giovani hanno il manto color camoscio-crema con macchie bruno e grigio-brune su dorso e zampe, e inframmezzato qua e l\u00e0 da peli camoscio-argentei. La faccia e la parte superiore del collo sono marrone chiaro (con sommit\u00e0 del capo leggermente pi\u00f9 chiara), guance e ventre sono di colore camoscio-crema senza macchie, la coda \u00e8 di colore pi\u00f9 chiaro del dorso, con macchie meno pronunciate, e dietro le orecchie \u00e8 presente una chiazza di pelle nuda bianca. Il naso \u00e8 rosa e la superficie dorsale delle \u00abmani\u00bb \u00e8 di un marrone pi\u00f9 scuro delle macchie presenti sulle zampe.\nBiologia.\nLe abitudini di questa specie sono del tutto sconosciute.\nDistribuzione e habitat.\nLa specie \u00e8 endemica delle isole di Biak e Supiori, situate nella baia di Geelvink (Provincia di Papua). \u00c8 nota unicamente a partire da tre esemplari: l'olotipo (RMNH 12727) \u00e8 stato catturato a Biak nell'aprile del 1955 da L. D. Brongersma, il paratipo maschile adulto (RMNH 64, pelle e cranio) \u00e8 stato catturato a Supiori da T. H. Ruys in data sconosciuta, e un esemplare immaturo che viveva come animale da compagnia presso una famiglia a Biak \u00e8 stato fotografato, ma non catturato, da Tim Flannery nel settembre del 1992.\nSulle vicine isole di Numfoor, Palau Num e Yapen, \u00e8 rimpiazzato da \"S. m. maculatus\".\nConservazione.\nNoto a partire solamente da tre esemplari e avvistato l'ultima volta nel 1992, il cusco maculato dagli occhi \u00e8 uno dei mammiferi pi\u00f9 rari del mondo. Biak \u00e8 pi\u00f9 densamente popolata delle altre isole situate lungo le coste occidentali della Nuova Guinea e negli ultimi decenni gran parte della foresta che un tempo la ricopriva \u00e8 stata abbattuta per ricavare legname, ma le foreste montane di Supiori sono ancora in gran parte intatte. Sono necessarie ulteriori ricerche per valutare il numero di esemplari rimasti in natura e studiare la loro biologia. La IUCN lo classifica tra le specie in pericolo critico (\"Critically Endangered\")."}
{"id": "4567956", "revid": "729019", "url": "https://it.wikipedia.org/wiki?curid=4567956", "title": "Stazione di Mizonokuchi", "text": "La \u00e8 una stazione ferroviaria situata nel quartiere di Takatsu-ku, a Kawasaki, citt\u00e0 giapponese della prefettura di Kanagawa. Essa \u00e8 attraversata dalla linea Den-en-toshi ed \u00e8 capolinea per la linea \u014cimachi della T\u014dky\u016b Corporation.\nStoria.\nLa stazione di Mizonokuchi venne inaugurata il 15 luglio 1927 lungo la . Divenne, a partire dal 20 gennaio 1966, stazione della linea T\u014dky\u016b \u014cimachi Line, e dall'aprile dello stesso anno anche una stazione della linea T\u014dky\u016b Den-en-toshi Line. Inizialmente realizzata con un solo marciapiede laterale, nel 1992 venne potenziata con quattro binari e due marciapiedi a isola.\nStruttura.\nLa stazione \u00e8 realizzata in viadotto, con i due binari pi\u00f9 esterni per la linea Den-en-toshi e quelli interni per la linea \u014cimachi."}
{"id": "4567957", "revid": "767487", "url": "https://it.wikipedia.org/wiki?curid=4567957", "title": "Ra\u00fal Fern\u00e1ndez-Cavada Mateos", "text": "Carriera.\nDal 2010 gioca nell'Athletic Club, con cui ha esordito in Primera Divisi\u00f3n e in Europa League. Nell'estate 2013 passa, con la formula del prestito, al Numancia in Segunda Divisi\u00f3n."}
{"id": "4567960", "revid": "125703828", "url": "https://it.wikipedia.org/wiki?curid=4567960", "title": "Jos\u00e9 Mar\u00eda Mart\u00edn Bejarano-Serrano", "text": "Carriera.\nNella stagione 2012-2013 ha giocato 24 partite nella Primera Divisi\u00f3n con il ."}
{"id": "4567962", "revid": "1543377", "url": "https://it.wikipedia.org/wiki?curid=4567962", "title": "Thomas J. Watson", "text": "Watson svilupp\u00f2 uno stile organizzativo e una cultura d'impresa che trasform\u00f2 la societ\u00e0 in un'organizzazione commerciale molto efficiente. Imprenditore autodidatta, uno dei pi\u00f9 ricchi uomini del suo tempo, fu considerato nel 1956, anno della sua morte, uno dei pi\u00f9 grandi venditori del mondo.\nLa vita e la carriera.\nFiglio di Thomas e Jane Fulton White, nacque in una famiglia con quattro sorelle pi\u00f9 grandi: Jennie, Effie, Loua e Emma. Suo padre affitt\u00f2 prima, e compr\u00f2 poi, una bottega vicino a Painted Post a poche miglia di distanza da Elmira nel centro-sud dello stato di New York. Thomas lavor\u00f2 nella fattoria della famiglia in East Campbell N.York e frequentando, durante il decennio del 1870, la Dristict School Number Five.\nQuando comp\u00ec 10 anni inizi\u00f2 a frequentare la Addison Academy presso Addison. Successivamente, e per un anno, frequent\u00f2 un corso di contabilit\u00e0 e gestione presso la Miller School of Commerce in Elmira. Lasci\u00f2 la scuola nel 1891 accettando un lavoro come contabile per 6 $ a settimana presso il Clarence Risley Market in Painted Post.\nUn anno dopo incontr\u00f2 G. Cornwell, commerciante di organi e pianoforti per William Bronson's. Fu qui che inizi\u00f2 il suo primo lavoro come venditore. Quando Cornwell smise, Watson continu\u00f2 da solo guadagnando 10 $ a settimana. Dopo due anni cap\u00ec che avrebbe potuto guadagnare con le commissioni fino a 70 $ a settimana. Tale scoperta lo indign\u00f2 al punto tale che abbandon\u00f2 i dintorni per trasferirsi nella vicina metropoli Buffalo, dove poi trascorse un periodo piuttosto breve vendendo macchine da cucire per Wheeler e Wilcox.\nSecondo la sua autobiografia scritta dal figlio Tom Watson Jr: \u201c\"Mio padre un giorno and\u00f2 in una taverna per festeggiare una vendita e bevve molto. Quando il locale chiuse scopr\u00ec che l'attrezzatura, il cavallo, il calesse e i campioni gli erano stati rubati. Wheeler e Wilcox lo licenziarono e chiesero un risarcimento per il danno subito. Poich\u00e9 si sparse la voce, pap\u00e0 impieg\u00f2 pi\u00f9 di un anno per trovare un altro lavoro fisso\".\u201d\nQuesta esperienza lo spinse a introdurre nell'IBM ferree regole riguardo all' assunzione di alcool, persino fuori dal lavoro. Sempre secondo la biografia del figlio: \"Questo aneddoto non lo trasform\u00f2 mai in un eroe, cosa sicuramente negativa, ma avrebbe aiutato pap\u00e0 a spiegare alle decine di migliaia di persone chi doveva seguire le sue regole\".\nIl suo successivo lavoro fu quello di piazzare quote di poca importanza della \"Buffalo Buildingand Loan company\" per conto di un venditore di nome C.B. Barron, un impresario famoso per il suo comportamento riprovevole che Watson, metodista da sempre, deplor\u00f2. Ad un certo punto, Barron scapp\u00f2 con le commissioni e con il denaro preso in prestito dai risparmiatori. Poi Watson apr\u00ec una macelleria in Buffalo, che subito fall\u00ec, lasciandolo senza soldi, senza investimenti e senza lavoro.\nNCR.\nWatson possedeva nella sua macelleria un registratore di cassa NCR, con il quale doveva organizzare i pagamenti delle rate per il nuovo proprietario. Mentre visitava la NCR, incontr\u00f2 John J. Range e gli chiese un lavoro. Determinato ad entrare nella compagnia, chiam\u00f2 ripetutamente Range finch\u00e9 dopo diversi tentativi andati a vuoto, finalmente venne assunto nel novembre del 1896, come venditore apprendista.\nGuidata da John Patterson, la NCR fu una delle aziende leader nelle vendite e John J. Range, il suo manager di settore, divenne una figura paterna e un esempio di vendita e di organizzazione. Dopo diversi anni, in un'intervista del 1952 afferm\u00f2 di aver imparato molto di pi\u00f9 da Range che da chiunque altro. Infatti, pur essendo all'inizio venditore mediocre, sotto la guida di Range divenne il venditore di maggior successo nell'Est, con un guadagno di 100 $ a settimana.\nQuattro anni dopo la NCR incaric\u00f2 Watson di dirigere l'agenzia in difficolt\u00e0 di Rochester (New York). Come agente gli era stata garantita una commissione del 35 % e dipendeva direttamente da Hugh Chalmers, il secondo in ordine di potere presso la NCR. In quattro anni Watson rese Rochester un monopolio, estromettendo dagli affari il maggiore rivale Hallwood, anche minacciandolo di distruggere le sue apparecchiature. Come premio fu trasferito nella sede principale della NCR a Dayton.\nCapo IBM.\nCharles Ranlett Flint, che aveva diretto l'acquisizione e la creazione della Computing Tabulating Recording Company (CTR) trov\u00f2 difficoltoso dirigerla e per questo assunse Watson come direttore generale nel maggio del 1914, quando la ditta aveva gi\u00e0 1.300 dipendenti.\nUndici mesi dopo Watson divenne presidente della CTR e nel giro di 4 anni raddoppi\u00f2 le sue entrate portandole a 9 milioni di dollari. Nel 1924 diede alla ditta il nome International Business Machines. Poi la trasform\u00f2 in una compagnia cos\u00ec pervasiva e dominante che il governo federale nel 1952 present\u00f2 una denuncia civile per antitrust.\nQuando mor\u00ec nel 1952 i guadagni dell'IBM avevano raggiunto 897 milioni di dollari e la compagnia aveva 72.500 impiegati.\nDurante la sua vita coltiv\u00f2 un profondo interesse per le relazioni internazionali, sia dal punto di vista diplomatico che da quello degli affari. Era conosciuto come ambasciatore non ufficiale del Presidente Franklin Delano Roosevelt a New York, e spesso intratteneva capi di stato stranieri. Nel 1937 venne eletto Presidente dell'International Chamber of Commerce (ICC) e alla biennale del congresso a Berlino in quell'anno stabil\u00ec che il key-note della conferenza doveva essere \u201c\"World Trade Trough World Trade\"\". Questa frase \u00e8 divenuta poi lo slogan sia della IBM che della ICC.\nIl binomio diplomazia ed affari non fu sempre apprezzato. Nel libro del 2001 \"IBM and the Holocaust\" di Edwin Black, l'autore sostiene che il raggiungimento del profitto port\u00f2 Watson ad approvare personalmente e a condurre relazioni tecniche strategiche con il Terzo Reich.\nIn particolare, i critici puntano il dito sulla ambita medaglia \"Ordine dell'Aquila Tedesca\" che Watson ricevette durante il meeting dell'ICC nel 1937, come prova che era stato premiato per l'aiuto che la filiale tedesca di IBM Dehomag (Deutsche Hollerith \u2013 Maschinen Gesellschaft mbH ) aveva dato alla dittatura nazista, in particolare per la consegna di macchine a schede perforate per la schedatura dei dati del censimento. Gli studi pi\u00f9 recenti su questo argomento, tuttavia sostengono che Watson credesse, forse un po' ingenuamente, che la medaglia fosse una ricompensa per un anno di attivit\u00e0 in merito al commercio e alla pace internazionale.\nWatson inizi\u00f2 a meditare se accettare o eventualmente restituire la medaglia al governo tedesco nel giugno 1940. Adolf Hitler furibondo per l'offesa, dichiar\u00f2 che Watson non avrebbe messo pi\u00f9 piede nel suolo controllato dalla Germania. Come previsto, la Dehomag entr\u00f2 in crisi: i suoi dirigenti da una parte biasimavano l'ingenuit\u00e0 di Watson, ma dall'altra si domandavano se fosse stato meglio o meno separarsi dal proprietario americano.\nIl dibattito fin\u00ec quando la Germania dichiar\u00f2 guerra agli Stati Uniti nel dicembre del 1941, e gli azionisti tedeschi seguirono l'operazione Dehomag. Ciononostante durante la Seconda Guerra Mondiale le consociate nell'Europa occupata non interruppero mai la fornitura di schede perforate alla Dehomag e documenti pubblici dimostrano che gli alti dirigenti negli uffici centrali di New York fecero molta fatica a mantenere il controllo legale sulle operazioni della Dehomag. Non \u00e8 chiaro se in tutto ci\u00f2 fosse coinvolto Watson.\nDurante lo stesso periodo l'IBM, rimase pi\u00f9 profondamente coinvolta negli sforzi della guerra per gli USA, concentrandosi sulla produzione di una grande quantit\u00e0 di apparecchiature per il trattamento dei dati militari e sperimentando i primi computer analogici. Watson svilupp\u00f2 la \u201cdottrina dell'1 % \u201c per i profitti di guerra, che autorizzava l'IBM a non chiedere pi\u00f9 dell'1 % nella vendita delle apparecchiature militari al governo americano.\nWatson fu uno dei pochi che svilupp\u00f2 una tale politica, per cui aveva un interesse personale nello svolgimento della guerra. Il figlio maggiore, Thomas J. Watson Junior entr\u00f2 nell'United States Army Air Corps, come pilota di bombardieri, e fu quasi subito scelto come pilota personale del Generale Foillet Brandley, responsabile di tutte le attrezzature Lend-Lease fornite all'Unione Sovietica dagli Stati Uniti. Anche il figlio pi\u00f9 giovane Arthur K. Watson si arruol\u00f2 durante il conflitto.\nWatson lavor\u00f2 con dirigenti locali per creare un istituto nell'area di Binghamton, dove era stata fondata l'IBM e dove disponeva del maggior numero di impianti. Nel 1946 L'IBM forn\u00ec il terreno ed il finanziamento per Triples Cities College, con un'estensione pari a quella della Universit\u00e0 di Syracuse. Pi\u00f9 tardi prese il nome di Harpur College, ed infine Binghamton University, la cui scuola di ingegneria e scienze applicate prende il nome dal suo fondatore: Thomas J. Watson School of Engineering and Applied Science, sebbene l'impianto dell'IBM nella vicina citt\u00e0 di Endicott sia stato drasticamente ridimensionato.\nDopo la Seconda Guerra Mondiale Watson inizi\u00f2 a lavorare per estendere l'influenza dell'IBM all'estero e nel 1949, l'anno in cui si ritir\u00f2, cre\u00f2 l'IBM World Trade Corporation al fine di controllare gli affari dell'IBM all'estero. Watson fu nominato Presidente emerito di IBM nel 1956, Un mese prima della sua morte Watson pass\u00f2 il comando dell'azienda al figlio maggiore, Thomas J. Watson Junior."}
{"id": "4567967", "revid": "287204", "url": "https://it.wikipedia.org/wiki?curid=4567967", "title": "Jose Mari", "text": ""}
{"id": "4567970", "revid": "288300", "url": "https://it.wikipedia.org/wiki?curid=4567970", "title": "Jos\u00e9 Mari (disambigua)", "text": ""}
{"id": "4567973", "revid": "729019", "url": "https://it.wikipedia.org/wiki?curid=4567973", "title": "Stazione di Kajigaya", "text": "La \u00e8 una stazione ferroviaria situata nel quartiere di Takatsu-ku, a Kawasaki, citt\u00e0 giapponese della prefettura di Kanagawa. Essa \u00e8 attraversata dalla linea Den-en-toshi della T\u014dky\u016b Corporation.\nStruttura.\nLa stazione, in superficie, possiede due marciapiedi a isola con un totale di quattro binari passanti. Il binario 4 \u00e8 utilizzato per i treni che non fermano e passano ad alta velocit\u00e0, quindi \u00e8 protetto da una rete."}
{"id": "4567977", "revid": "729019", "url": "https://it.wikipedia.org/wiki?curid=4567977", "title": "Stazione di Miyazakidai", "text": "La \u00e8 una stazione ferroviaria situata nel quartiere di Miyamae-ku, a Kawasaki, citt\u00e0 giapponese della prefettura di Kanagawa. Essa \u00e8 attraversata dalla linea Den-en-toshi della T\u014dky\u016b Corporation.\nStruttura.\nLa stazione, in superficie, possiede due marciapiedi laterali con un totale di due binari passanti."}
{"id": "4567980", "revid": "228587", "url": "https://it.wikipedia.org/wiki?curid=4567980", "title": "Vitale Giambone", "text": "Biografia.\nFiglio di Giuseppe e Maria Berra, fu muratore comunista. Fratello maggiore del pi\u00f9 famoso Eusebio Giambone, Medaglia d'oro al valor militare, non appena congedato dal servizio militare si trasferisce a Torino ed inizia l'attivit\u00e0 politica e sindacale assieme ai suoi fratelli.\nIn prima fila nelle azioni contro le squadracce fasciste, \u00e8 costretto a lasciare l'Italia nel 1922 ed a riparare in Francia. Prosegue qui la sua attivit\u00e0 politica. Allo scoppio della insurrezione franchista accorre in Spagna e si arruola nella 2\u00aa compagnia del battaglione Garibaldi.\nPartecipa alle azioni al Cerro de los \u00c1ngeles ed a Casa de Campo, dove rimane ferito. Tornato al battaglione, passa poi alla brigata omonima con il grado di tenente.\nCade il 16 giugno 1937 a Huesca per mano del nemico fascista.\nRiconoscimenti e dediche.\nLa memoria storica di Vitale Giambone \u00e8 oggetto di recente recupero storiografico. Le informazioni finora raccolte fanno parte della documentazione raccolta dalle associazioni legate alle vicende durante la Guerra civile spagnola; presso la Casa natale \u00e8 in atto un progetto di recupero (la stessa dove nacque il fratello Eusebio Giambone) per creare un Museo della Resistenza.\nLa locale Sezione ANPI \u00e8 attiva per il recupero della testimonianza durante la Guerra Civile spagnola, nota come \"prova generale della seconda guerra mondiale\"."}
{"id": "4567985", "revid": "729019", "url": "https://it.wikipedia.org/wiki?curid=4567985", "title": "Stazione di Miyamaedaira", "text": "La \u00e8 una stazione ferroviaria situata nel quartiere di Miyamae-ku, a Kawasaki, citt\u00e0 giapponese della prefettura di Kanagawa. Essa \u00e8 attraversata dalla linea Den-en-toshi della T\u014dky\u016b Corporation.\nStruttura.\nLa stazione, in superficie, possiede due marciapiedi laterali con un totale di due binari passanti."}
{"id": "4567992", "revid": "729019", "url": "https://it.wikipedia.org/wiki?curid=4567992", "title": "Stazione di Saginuma", "text": "La \u00e8 una stazione ferroviaria situata nel quartiere di Miyamae-ku, a Kawasaki, citt\u00e0 giapponese della prefettura di Kanagawa. Essa \u00e8 attraversata dalla linea Den-en-toshi della T\u014dky\u016b Corporation.\nStruttura.\nLa stazione, in superficie, possiede due marciapiedi a isola con un totale di quattro binari passanti."}
{"id": "4567993", "revid": "287204", "url": "https://it.wikipedia.org/wiki?curid=4567993", "title": "Dodge 400", "text": "La 400 \u00e8 un'autovettura mid-size prodotta dalla Dodge dal 1981 al 1983. \u00c8 stata la seconda vettura Dodge ad essere costruita sul pianale K del gruppo Chrysler, ed era simile alla contemporanea Chrysler LeBaron. La 400 \u00e8 stata introdotta nel 1981 per il model year 1982.\nStoria.\nIl modello fu pensato per essere la versione d'alto livello della Aries, ed era disponibile con tre tipi di carrozzeria, berlina quattro porte, coup\u00e9 due porte e cabriolet due porte.\nLa 400 \u00e8 stata la prima cabriolet Dodge dalla Challenger del 1971, e la prima decappottabile prodotta negli Stati Uniti dal 1976, quando la Cadillac elimin\u00f2 dai listini la Eldorado cabriolet. Lee Iacocca era perci\u00f2 convinto che ci fosse interesse, da parte del mercato, verso questi tipi di modelli.\nLa 400 era disponibile in due livelli di allestimento, quello base e l'LS. Anche i motori offerti erano due, vale a dire un quattro cilindri in linea da 2,2 L di cilindrata, che era offerto di serie, oppure un opzionale quattro cilindri in linea Mitsubishi da 2,6 L. Le versioni cabriolet avevano invece come propulsore standard il motore da 2,6 L.\nIl propulsore era montato anteriormente, e la trazione era all\u2019avantreno. La 400 era disponibile solo con due tipi di cambio, l'\"A413\" e l'\"A470\" della Chrysler, che erano entrambi automatici a tre rapporti.\nNel 1983 non furono effettuati aggiornamenti alla vettura, anche se fu tolto dal mercato l'allestimento LS. L'anno in questione fu l'ultimo per la 400. Le coup\u00e9 e le cabriolet vennero rinominate Dodge 600 rimanendo perci\u00f2 immutate, mentre la berlina fu sostituita dall'analoga versione del modello appena citato."}
{"id": "4567995", "revid": "54666", "url": "https://it.wikipedia.org/wiki?curid=4567995", "title": "Invasione tedesca della Polonia", "text": ""}
{"id": "4568006", "revid": "466539", "url": "https://it.wikipedia.org/wiki?curid=4568006", "title": "Bogno (Lugano)", "text": "Bogno () \u00e8 una frazione del comune svizzero di Lugano, nel Canton Ticino (distretto di Lugano). Fa parte del quartiere di Val Colla.\nStoria.\nGi\u00e0 comune autonomo che si estendeva per 4,22\u00a0km\u00b2, nel 2013 \u00e8 stato accorpato al comune di Lugano assieme agli altri comuni soppressi di Certara, Cimadera e Valcolla. .\nSociet\u00e0.\nEvoluzione demografica.\nL'evoluzione demografica \u00e8 riportata nella seguente tabella:\nAmministrazione.\nOgni famiglia originaria del luogo fa parte del cosiddetto comune patriziale ed ha la responsabilit\u00e0 della manutenzione di ogni bene ricadente all'interno dei confini della frazione. ."}
{"id": "4568007", "revid": "1318658", "url": "https://it.wikipedia.org/wiki?curid=4568007", "title": "Bogno (Besozzo)", "text": "Bogno \u00e8 una frazione geografica del comune italiano di Besozzo posta a ovest del centro abitato, con un territorio digradante fino a giungere alle rive del Verbano.\nOrigine del nome.\nSu molti documenti il paese di Bogno veniva indicato con nomi diversi, come \"Bunio\", \"Loci Bonii\", \"Bugno\", \"locum Bonium\" e \"Bogno\". Stabilire il vero significato del nome \u00e8 dunque difficile ma, vista la conformazione del territorio, il pi\u00f9 probabile sembra derivare da \"bugno\", tipico di un muro bugnato, in dialetto varesotto \"\"bugnun\" (foruncolo), cio\u00e8 di qualcosa che si eleva.\nStoria.\nAntichit\u00e0.\nLe prime tracce della presenza dell'uomo ritrovate sul territorio risalgono alla preistoria, confermate dal ritrovamento nel gennaio del 2001 di una punta di freccia in selce e nel 2010 di tracce di un insediamento in localit\u00e0 Brocchino.\nNel 1885 nei pressi del lavatoio pubblico di via Monteggia, in un piccolo loculo di mattoni, fu trovata una grossa caldaia in bronzo con manico in ferro contenente circa 30\u00a0kg di monete romane (coniate presumibilmente tra il 253 ed il 268 d.C.), tre zappe di ferro e una bottiglia in bronzo, segno che probabilmente anche in epoca romana la zona era abitata. Tutti i reperti sono esposti presso il Civico Museo di Varese.\nMedioevo.\nIl pi\u00f9 antico documento nel quale si fa cenno di Bogno risale all'agosto dell'anno mille. Tale documento, che si trova trascritto nel \"Codex Diplomaticus Longobardiae,\" tratta la vendita, fatta da un certo conte Guibertus figlio di Dodone a favore del presbitero Berno, per 150 monete d\u2019argento di \"casis ed castro con sedimines, servi set ancillas\"\" localizzate in Bogno. Tale \"castro\" (ormai non pi\u00f9 presente) era uno dei pi\u00f9 piccoli dei castelli lombardi con una superficie di circa 1031 m\u00b2, cinto da mura e contornato da \"\"terra vacua iusta castro\"\", cio\u00e8 terreno vuoto, come era consuetudine costruttiva nel medioevo . Probabilmente sub\u00ec la stessa sorte del castello di Brebbia che fu distrutto dai Torriani nella guerra per il dominio di Milano tra le famiglie Della Torre e Visconti intorno al 1263.\nNel 1920 furono ritrovate in via Monteggia due tombe durante la costruzione di una villa, nelle quali si rinvennero due spade in ferro, una punta di lancia ed un umbone di scudo in ferro con borchie, oggi custodite al Civico Museo di Varese.\nSul \u201c\"Liber notitiae Sanctorum Mediolani\"\" scritto da Goffredo da Bussero, cappellano di Rovello, vengono elencati tutti gli altari e le chiese della Diocesi di Milano tra cui la presenza a Bogno degli altari di S.Vito e S.Romano nella chiesa di S.Maria di cui non si ha pi\u00f9 traccia.\nEt\u00e0 moderna.\nRegistrato agli atti del 1751 come un borgo di 284 abitanti, il comune di Bogno risulta infeudato al conte Giulio Visconti. Non risiedendovi giudici i giudizi si tenevano presso il podest\u00e0 di Gavirate. Il comune non aveva consiglio generale n\u00e9 particolare. Gli ufficiali erano il cancelliere, il console e i sindaci, che cambiavano ogni anno. Quando si dovevano prendere decisioni rilevanti per la comunit\u00e0, il console dava avviso ai capifamiglia e li convocava nella pubblica piazza, in un giorno feriale. Il cancelliere risiedeva in Besozzo, a un quarto di miglio di distanza da Bogno. Nel 1786 Bogno entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799.\nEt\u00e0 contemporanea.\nAlla proclamazione del Regno d'Italia nel 1805 risultava avere 347 abitanti. Nel 1809 si registr\u00f2 la prima esperienza di unione con Besozzo su risultanza di un regio decreto di Napoleone, ma il Comune di Bogno fu poi ripristinato con il ritorno degli austriaci. In seguito all'unione temporanea delle provincie lombarde al Regno di Sardegna, in base al compartimento territoriale stabilito con la legge 23 ottobre 1859, il comune di Bogno con 473 abitanti, retto da un consiglio di 15 membri e da una giunta di 2 membri, fu incluso nel Mandamento VII di Gavirate, Circondario II di Varese, provincia di Como. Dopo una leggera crescita demografica nella seconda met\u00e0 del XIX secolo, la situazione si stabilizz\u00f2 fino agli 852 residenti del 1921. Fu quindi il fascismo a riproporre nel 1927 l'antico modello napoleonico, stabilendo l'aggregazione al comune di Besozzo e inserendolo nella nuova provincia di Varese. Il 31 dicembre 1944 in Bogno vi erano 780 abitanti pi\u00f9 220 sfollati di guerra.\nGeografia.\nIdrografia.\nIl territorio di Bogno \u00e8 bagnato ad ovest, in localit\u00e0 Bozza, dal lago Maggiore. Qui, dopo aver attraversato parte del territorio con il suo corso, il fiume Bardello si immette nel lago.\nMonumenti e luoghi di interesse.\nParco comunale del Torrino.\nIl Torrino fu costruito nella seconda met\u00e0 del 1800 dall'ingegnere Giuseppe Quaglia; \u00e8 costituito da due locali sovrapposti, uno adibito a studio privato, mentre quello superiore a camera da letto; sulla terrazza da dove si poteva godere di una grandiosa vista, ora vi \u00e8 un tavolino in pietra, ma un tempo durante le notti estive vi si allestiva un letto coperto da una tenda (sull'inferriata di protezione si notano ancora i sistemi di fissaggio dei pali che sorreggevano il tendaggio). Nel libro \u201c\"Frammenti di storia Besozzese\"\u201d si afferma che la torre fu eretta sul basamento di una costruzione circolare pi\u00f9 antica, forse di origine longobarda.\nChiesa di san Vito.\nUn elenco dei luoghi sacri della diocesi di Milano ('Liber Notitiae', cit.), degli esordi del XIV sec., permette di ricostruire un quadro abbastanza esaustivo dell\u2019articolazione spirituale di Bogno: \"memoria [\u2026] sancti romani episcopi [\u2026] loco bonio. altare sancti viti cum sancto romano\"; \"bonio altare sancti viti in ecclesia sancte marie\". La chiesa, dunque, era allora gi\u00e0 articolata attorno a un rito principale (a Maria) e al non secondario culto di san Vito, destinato a prevalere come identitario nel percorso di autonomia parrocchiale intrapreso nei secoli seguenti. Attorno al 1398, infatti, la \u201ccapella\u201d era intitolata a \u201cS. Vitti\u201d ed era gi\u00e0 dotata di redditi. La parrocchia, creata solo tra il 1581 e il 1596, fu prima posta sotto la protezione dei Santi Vito e Modesto, quindi, del solo San Vito martire.\nLa chiesa parrocchiale di S. Vito \u00e8 attestata sin dal 1146, quand\u2019era compresa nella circoscrizione plebana di Brebbia ai cui vescovi era stato infeudato il locale castello, conserva ancora nella torre campanaria (XII sec.) le tracce pi\u00f9 significative delle prime fasi edilizie. Proprio la torre reca evidenti i segni dei successivi, profondi mutamenti: il settore basamentale, infatti, rivestito di cornici classicheggianti, fu ottenuto ribassando di ben cinque metri il piano originario d\u2019imposta. L\u2019ingente operazione si era resa necessaria nel corso della prima met\u00e0 del XIX sec. per ottenere una maggiore altezza interna della chiesa che, nell\u2019occasione, fu profondamente riformata con nuova abside semicircolare, una nuova campata e una nuova facciata. Il prospetto odierno, infatti, \u00e8 di chiara impronta tardo neoclassica: corpo centrale preminente coronato di frontone, ali laterali minori raccordate con falda singola al settore centrale e fasce bugnate ricorrenti nel basamento e nei cantonali. L\u2019interno \u00e8 frutto di diverse fasi costruttive: l\u2019aula unica coperta di volte \u2018unghiate\u2019 dovrebbe corrispondere all\u2019antico invaso gi\u00e0 riformato (con l\u2019innesto di volte) tra il XVII e il XVIII sec. Durante i lavori ottocenteschi, oltre all\u2019abside, vi furono aggiunte le cappelle laterali, tre per parte, a pianta rettangolare e con volta a botte. La riforma produsse la necessit\u00e0 di introdurre nuovi elementi decorativi di partizione (lesene con capitelli ionici) distribuiti a rimarcare la scansione delle campate e i settori del catino terminale. Quindi, nel XX sec., forse in occasione della possa della mensa all\u2019altare maggiore e della riforma dell\u2019altare del Rosario (quest\u2019ultimo su progetto dell\u2019architetto Ugo Zanchetta; 1940-1941), le cappelle laterali furono collegate le une alle altre, creando gallerie laterali percorribili parallele alla navata maggiore.\nMonumento ai caduti.\nIl monumento ai caduti della prima guerra mondiale \u00e8 situato in piazza XX settembre, antistante all'asilo Quaglia e alla sinistra dell'edificio in cui era presente il comune di Bogno. \nChiesa della Nativit\u00e0 di Maria.\nLa chiesa, a lungo di propriet\u00e0 privata, \u00e8 poco documentata. Soltanto recentemente, Sara Cestarollo e Anna Paola Fedeli hanno potuto stabilire un termine ante quem grazie al riscontro sul catasto dei met\u00e0 Ottocento, quando l'oratorio era intestato alla famiglia Agazzi. Qualche indizio su un possibile impianto settecentesco proviene dall'elaborato frontone sommitale a profilo mistilineo e da qualche altro dettaglio dell'attuale fabbrica: il finestrone centrale al prospetto; i capitelli delle lesene interne. Il tutto, tuttavia, potrebbe essere anche il frutto di un raffinato gioco imitativo del XIX sec. Desta maggiore curiosit\u00e0, invece, l\u2019altare alloggiato nel catino absidale, opera di salda impostazione architettonica che potrebbe risalire, addirittura, degli esordi del XVII sec.\nLa chiesa della Nativit\u00e0 di Maria \u00e8 relativamente recente. A lungo propriet\u00e0 privata, pass\u00f2 alla parrocchia di Bogno (frazione di Besozzo) nel 1929. Il luogo di culto, tuttavia, era destinato a riassumere nella protezione a Maria una pi\u00f9 antica tradizione devozionale della localit\u00e0 la cui chiesa matrice, poi dedicata a S. Vito, era nelle pi\u00f9 prime attestazioni intitolata al culto della Madonna. L'edificio attuale si innalza sul fondo di una raccolta piazzetta, nell'ambito del complesso del palazzo Agazzi presso cui fu costruita come cappella privata. La facciata \u00e8 nei modi settecenteschi e presenta raffinati richiami. L'unico settore rettangolare, infatti, \u00e8 suddiviso in due campi da una cornice marcapiano ed \u00e8 percorso in verticale da quattro lesene. Al centro del campo superiore si apre una finestra a profilo mistilineo, inclusa entro un motivo a 'serliana' di aulica derivazione. L'elaborato movimento del finestrone trova un richiamo nel frontone mistilineo di coronamento. L\u2019interno si sviluppa su un'unica campata e su una vasta abside a terminazione semicircolare. L\u2019occhio corre all\u2019altare a parete, con ancona sorretta da due lesene scanalate, capitelli corinzi, massiccio architrave e ali laterali di coronamento in curva: un solido impianto architettonico che, se non frutto di un intervento imitativo, va ascritto ancora al XVII sec.\nSport.\nCalcio.\nIn ambito calcistico Bogno \u00e8 rappresentato dalla \"Polisportiva oratorio bogno\" che comprende attualmente le squadre under 10, under 12, under 14, top junior e over 18.\nSociet\u00e0.\n&lt;graph&gt;{\n \"version\": 2,\n \"width\": 400,\n \"height\": 200,\n \"data\": [\n \"name\": \"table\",\n \"values\": [\n \"x\": 1751,\n \"y\": 284\n {\n \"x\": 1805,\n \"y\": 347\n {\n \"x\": 1853,\n \"y\": 472\n {\n \"x\": 1859,\n \"y\": 473\n {\n \"x\": 1871,\n \"y\": 541\n {\n \"x\": 1911,\n \"y\": 893\n {\n \"x\": 1944,\n \"y\": 780\n ]\n ],\n \"scales\": [\n \"name\": \"x\",\n \"type\": \"linear\",\n \"range\": \"width\",\n \"zero\": false,\n \"domain\": {\n \"data\": \"table\",\n \"field\": \"x\"\n },\n \"name\": \"y\",\n \"type\": \"linear\",\n \"range\": \"height\",\n \"nice\": true,\n \"domain\": {\n \"data\": \"table\",\n \"field\": \"y\"\n \"axes\": [\n \"type\": \"x\",\n \"scale\": \"x\"\n {\n \"type\": \"y\",\n \"scale\": \"y\"\n ],\n \"marks\": [\n \"type\": \"line\",\n \"from\": {\n \"data\": \"table\"\n \"properties\": {\n \"enter\": {\n \"x\": {\n \"scale\": \"x\",\n \"field\": \"x\"\n \"y\": {\n \"scale\": \"y\",\n \"field\": \"y\"\n \"y2\": {\n \"scale\": \"y\",\n \"value\": 0\n \"interpolate\": {\n \"value\": \"monotone\"\n \"stroke\": {\n \"value\": \"steelblue\"\n \"strokeWidth\": {\n \"value\": 3\n}&lt;/graph&gt;"}
{"id": "4568008", "revid": "23390", "url": "https://it.wikipedia.org/wiki?curid=4568008", "title": "Isabella Cocuzza", "text": "Biografia.\nHa prodotto con la Paco Cinematografica, fondata insieme ad Arturo Paglia, \"La migliore offerta\" di Giuseppe Tornatore e i film da regista di Rocco Papaleo \"Basilicata coast to coast\" e \"Una piccola impresa meridionale\".\nCollegamenti esterni.\nSito ufficiale"}
{"id": "4568009", "revid": "535208", "url": "https://it.wikipedia.org/wiki?curid=4568009", "title": "Linea A (Metropolitana di Roma)", "text": ""}
{"id": "4568010", "revid": "535208", "url": "https://it.wikipedia.org/wiki?curid=4568010", "title": "Linea C (Metropolitana di Roma)", "text": ""}
{"id": "4568017", "revid": "123735746", "url": "https://it.wikipedia.org/wiki?curid=4568017", "title": "Censura (statistica)", "text": "In statistica, ingegneria, economia e ricerca medica, la censura si verifica quando il valore di una misurazione o di un'osservazione \u00e8 solo parzialmente noto.\nAd esempio, si supponga che venga condotto uno studio per misurare l'impatto di un farmaco sulla mortalit\u00e0 legata a una malattia. In tale studio, pu\u00f2 darsi si sappia che l'et\u00e0 di un individuo alla morte \u00e8 di almeno 75 anni. Tale situazione potrebbe verificarsi se l'individuo si fosse ritirato dallo studio all'et\u00e0 di 75 anni, o se l'individuo fosse attualmente vivo all'et\u00e0 di 75 anni.\nLa censura si verifica anche quando un valore cade al di fuori dell'intervallo di uno strumento di misura. Ad esempio, una bilancia per il bagno potrebbe misurare solo fino a 140 chilogrammi. Se un individuo di 160 chilogrammi si pesasse usando quella bilancia, l'osservatore saprebbe solo che il peso dell'individuo \u00e8 di almeno 140 chilogrammi.\nTipi.\nLa censura non dovrebbe essere confusa con l'idea collegata del troncamento. Con la censura, si sa che le osservazioni censurate superano una certa soglia o stanno in un certo intervallo, e questa informazione parziale si pu\u00f2 utilizzare al momento di modellare statisticamente il fenomeno. Con il troncamento, le osservazioni non danno mai luogo a valori al di fuori di un certo intervallo; i valori della popolazione al di fuori di questo intervallo sono interamente scartati. Si noti che in statistica il troncamento \u00e8 cosa diversa dall'arrotondamento.\nIl problema dei dati censurati, dove il valore osservato di una certa variabile \u00e8 parzialmente noto, \u00e8 legato al problema dei dati perduti, dove il valore osservato di una certa variabile \u00e8 ignoto.\nLa censura a intervallo si pu\u00f2 verificare quando l'osservazione di un valore richiede controlli o ispezioni successive. La censura a sinistra e a destra sono casi speciali della censura a intervallo, in cui rispettivamente l'estremo sinistro (inizio) dell'intervallo \u00e8 a zero e l'estremo destro (fine) \u00e8 a infinito.\nI dati censurati a sinistra si osservano, ad esempio, nei dati analitici ambientali in cui le concentrazioni in traccia delle sostanze chimiche possono in realt\u00e0 essere presenti in un campione ambientale (ad es. acqua freatica, suolo) ma sono \"non rivelabili\", ad es. perch\u00e9 si trovano sotto il limite di rivelabilit\u00e0 dello strumento analitico o del metodo di laboratorio. I metodi di stima per usare i dati censurati a sinistra variano, e d'altra parte non tutti i metodi di stima possono applicabili, o i pi\u00f9 affidabili, per tutti gli insiemi di dati.\nEpidemiologia.\nUno dei primi tentativi di analizzare un problema statistico concernente dati censurati fu l'analisi del 1766 di Daniel Bernoulli sui dati di morbilit\u00e0 e mortalit\u00e0 del vaiolo per dimostrare l'efficacia della vaccinazione.\nOperating life testing.\nLe prove di affidabilit\u00e0 consistono spesso nel condurre un test su un elemento (in condizioni specificate) per determinare il tempo occorrente perch\u00e9 si verifichi un fallimento.\nAnalisi.\nPer gestire i dati censurati si possono usare tecniche speciali. I test con tempi di fallimento specifici sono codificati come fallimenti effettivi; i dati censurati sono codificati per il tipo di censura e per l'intervallo o limite noto. Programmi speciali di software (spesso orientati all'affidabilit\u00e0) possono condurre a stime di massima verosimiglianza per statistiche di riepilogo, intervalli di confidenza, ecc."}
{"id": "4568018", "revid": "93556", "url": "https://it.wikipedia.org/wiki?curid=4568018", "title": "Tobia Loriga", "text": "Biografia.\nTobia Loriga nasce e cresce a Crotone, in Calabria, formandosi come pugile sin dalla giovinezza e restando molto legato alla sua citt\u00e0 natale, tanto da guadagnarsi, nel tempo, il soprannome di \"squalo rossoblu\". Ha un fratello pi\u00f9 giovane di sei anni, Stefano, anche lui pugile professionista della categoria dei pesi medi.\nTobia Loriga da dilettante \u00e8 stato Campione Italiano novizio A, medaglia di Bronzo al Torneo Internazionale di Alghero con la maglia della Nazionale Italiana, appartenente al gruppo sportivo militare delle Forze Armate, Vice Campione d'Italia terza e seconda serie, Vice Campione Italiano canguri.\nCarriera.\nNel 2004 conquista il suo primo titolo IBF nella categoria dei pesi Super Welter. \nNel 2007 sempre per la sigla IBF conquista il titlo del Mediterraneo Super Welter.\nIl 28 febbraio 2008 diventa per la prima volta Campione italiano dei pesi superwelter FPI, battendo Luca Michael Pasqua.\nIl 26 aprile dello stesso anno, in Messico, subisce un KO al nono round da parte del messicano Julio C\u00e9sar Ch\u00e1vez Jr., nel match valevole per il titolo WBC Continental Americas Super Welter Title.\nTra il 2013 e il 2014 combatte a Madrid contro Daniel Perez Salido vincendo - alla fine dei 10 round - il titolo WBC Latin American Champion dei Super Welter (titolo che tuttavia, in un secondo momento, non gli fu poi riconosciuto). Negli stessi anni affronta due pugili fino a quel momento imbattuti: Artem Karpets nella Donbass Arena, a Donetsk, per il titolo WBA Continental Super Welter Title e Bradley Skeete alla Copper Box Arena di Londra per il titolo WBA Inter-Continental Welter Title.\nIl 3 marzo 2017 conquista il titolo di Campione italiano dei pesi welter FPI, battendo il campione uscente, il napoletano Michele Esposito. Lo perde ai punti il 23 luglio successivo contro Dario Morello. Nell'ottobre 2019 vince lo stesso titolo per la seconda volta, sconfiggendo Emanuele Cavallucci.\nSempre nel 2019 la FPI nomina suo sfidante ufficiale al suddetto Titolo italiano il pugile salernitano Dario Socci. Il match - previsto per il 2019, slittato poi a Marzo 2020 ma sospeso a causa della pandemia Covid 19 - \u00e8 stato disputato il 13 Novembre 2020 a Mantova, citt\u00e0 dei suoi Manager e Promoter Loreni e Ventura organizzatori dell'intero evento. Il match si \u00e8 concluso ai punti con un verdetto di maggioranza (non unanime), in favore del Campione in carica, con i tre giudici che assegnarono i seguenti cartellini: 96-94, 96-94, 95-95.\nil 26 Febbraio 2021 all'Allianz Cloud, di Milano in diretta televisiva DAZN, perde ai punti il Titolo Italiano dei pesi welter per Decisione Unanime contro l'imbattuto Nicholas Esposito (14-0) pugile amministrato dalla Opi Since 82 dalla famiglia Cherchi. \nTra gli avversari di Loriga spiccano anche l'allora imbattuto Salvatore Annunziata, con cui disputa nel 2008 il Titolo Italiano pesi super welter, e Sven Paris nel 2006, anch'egli imbattuto all'epoca del match. \nLoriga ha totalizzato nella sua carriera 10 incontri disputati con pugili imbattuti, inoltre ha combattuto anche in Serbia, Francia e Canada.\nGestisce insieme al fratello la Kroton Boxe a Crotone, la palestra ereditata dal padre Salvatore Loriga."}
{"id": "4568036", "revid": "767487", "url": "https://it.wikipedia.org/wiki?curid=4568036", "title": "P700", "text": "P700, o \"donatore primario del fotosistema I\" (dove \"P\" sta per pigmento) \u00e8 un complesso molecolare costituito da una coppia di clorofille modificate (dette clorofille A0) che funge da centro di reazione per il fotosistema I.\nStruttura e funzione.\nIl numero \"700\" indica la lunghezza d'onda di massimo assorbimento energetico da parte del complesso, espressa in nanometri. Quando il fotosistema I assorbe energia da fotone, o dal complesso antenna che lo circonda, un elettrone viene eccitato ad un livello energetico pi\u00f9 all'interno della clorofilla P700. Il P700 risultante dotato di elettrone eccitato \u00e8 designato \"P700*\"; essendo dotato di un potenziale elettrico di -1,2 V \u00e8 il pi\u00f9 forte agente riducente biologico conosciuto (in contrasto P680+ del fotosistema II, il pi\u00f9 forte agente ossidante biologico). L'elettrone viene successivamente catturato dall'accettore primario di elettroni, il fillochinone A1. "}
{"id": "4568044", "revid": "298055", "url": "https://it.wikipedia.org/wiki?curid=4568044", "title": "Sandra (Romanzo criminale)", "text": ""}
{"id": "4568046", "revid": "984922", "url": "https://it.wikipedia.org/wiki?curid=4568046", "title": "Stefan H\u00f6ck", "text": "Biografia.\nIn Coppa del Mondo ottenne il primo risultato di rilievo il 24 gennaio 1985 ad Anterselva (28\u00b0) e l'unica vittoria, nonch\u00e9 unico podio, il 30 gennaio 1988 a Ruhpolding.\nIn carriera prese parte a un'edizione dei Giochi olimpici invernali, (26\u00b0 nella sprint, 2\u00b0 nella staffetta).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint"}
{"id": "4568047", "revid": "287204", "url": "https://it.wikipedia.org/wiki?curid=4568047", "title": "Stefan Hock", "text": ""}
{"id": "4568048", "revid": "104458", "url": "https://it.wikipedia.org/wiki?curid=4568048", "title": "Stefan Hoeck", "text": ""}
{"id": "4568051", "revid": "287204", "url": "https://it.wikipedia.org/wiki?curid=4568051", "title": "David Anspaugh", "text": "Biografia.\nAnspaugh ha studiato presso la Indiana University e la USC School of Cinematic Arts, dopodich\u00e9 ha iniziato a insegnare in una scuola superiore in Colorado. La sua attivit\u00e0 come produttore associato in film per la televisione l'ha condotto a produrre e dirigere \"Hill Street giorno e notte\", per cui ha vinto due Emmy Awards. In seguito ha lavorato alla serie \"A cuore aperto\" e \"Miami Vice\" prima di fare il suo debutto nei lungometraggi con \"Colpo vincente\". Altri film che ha diretto sono \"Pazzie di giovent\u00f9\", \"Rudy - Il successo di un sogno\", \"Moonlight &amp; Valentino\" e \"In campo per la vittoria\"."}
{"id": "4568054", "revid": "599013", "url": "https://it.wikipedia.org/wiki?curid=4568054", "title": "Geir Einang", "text": "Biografia.\nNato a \u00d8vre \u00c5rdal di \u00c5rdal, in Coppa del Mondo ottenne il primo risultato di rilievo il 7 marzo 1985 a Oslo Holmenkollen (23\u00b0) e l'unico podio il 12 marzo 1988 nella medesima localit\u00e0 (3\u00b0).\nIn carriera prese parte a due edizioni dei Giochi olimpici invernali, (11\u00b0 nella sprint, 6\u00b0 nella staffetta) e (66\u00b0 nella sprint, 36\u00b0 nell'individuale, 5\u00b0 nella staffetta), e a quatro dei Campionati mondiali, vincendo due medaglie."}
{"id": "4568082", "revid": "2217321", "url": "https://it.wikipedia.org/wiki?curid=4568082", "title": "Ignazio Moncada (pittore)", "text": "Biografia.\nSettimo figlio di Ugo Moncada, principe di Patern\u00f2 e di Giovanna Lanza Branciforte dei principi di Trabia, soggiorn\u00f2 a Parigi, dove nel 1960 fece la sua prima mostra personale alla galleria Devray, poi a Bruxelles, Roma ed infine (dal 1973) a Milano., Nel 1978 ide\u00f2 la scenografia del balletto \"Per Viola\" di Bruno Maderna, rappresentato al Teatro Politeama di Palermo. La vocazione a rendere la pittura una forma aperta, che entra in rapporto con spazi architettonici, ha ulteriori sviluppi con la disposizione di teli pittorici nella facciata inferiore del cortile interno del Palazzo del Senato di Milano nel 1984.\nL'ideazione della Pont Art costituisce uno dei motivi di maggiore qualificazione dell'opera di Moncada, cos\u00ec definita dal critico d'arte Pierre Restany, ovvero \u00abarte del ponteggio\u00bb, dipingendo nel 1982 i teli dei ponteggi di ristrutturazione del Palazzo dei Portici Meridionali in Piazza Duomo poi un altro edificio di Gio Ponti in Largo Donegani nel 1984, a Madrid a Palazzo Abrantes sede dell'Istituto Italiano di cultura nel 1987 e ad Augusta in Germania nel 1992.\n \nFu anche ceramista: nel 1979 realizz\u00f2 a Gibellina Nuova, ricostruita a seguito del terremoto del Belice, un muro in ceramica policroma di cinque metri; sul lungomare di Albissola Marina install\u00f2 un sedile in ceramica ingobbiata di 42 metri, che delimita a semicerchio una piazza; espose nel 2011 alla Triennale di Milano.\nIl soffitto della biblioteca di Palazzo Branciforte \u00e8 interamente stato decorato da lui su commissione della stessa Gae Aulenti che fu la progettista del restauro dell'edificio e della sua riconversione in museo e polo culturale. \nNel 2013 viene costituito dal figlio Ruggero l\u2019Archivio Ignazio Moncada. per curare l\u2019archiviazione, la ricerca e la conservazione delle opere di Ignazio Moncada\nProduzione artistica.\nOpere giovanili - Sicilia (1953-1958).\nDopo le prime elaborazioni sulla figura e sul paesaggio subentra una pi\u00f9 compiuta sintesi astratto-formale all'interno della quale \u00e8 possibile riconoscere, nell'impostazione timbrica del colore e nella accentuata bidimensionali della sua stesura, un'attenzione per le soluzioni proposte nell'ambito del MAC (Movimento Arte Concreta).\nEsplorazioni geometriche e cromatiche - Parigi, Bruxelles e Roma (1958-1971).\nNella seconda met\u00e0 degli anni sessanta Moncada si misura pi\u00f9 apertamente con i linguaggi di una tradizione non-figurativa di ascendenza geometrizzante. Le sue elaborazioni non sono asservite al rigore di un vocabolario fondato su regole assolute, ma giocano con le possibilit\u00e0 di una geometria libera di determinare avvicinamenti, ingrandimenti, movimenti laterali. A un'iniziale configurazione di tono quasi pop seguono esplorazioni che di quell\u2019epoca riportano le impronte di una fantasia \u201cpsichedelica\u201d, per sviluppare una pi\u00f9 accentuata dialettica fra costruzione e ritmo, fra armonia e disarmonia, fra geometria e movimento, come diversamente riconobbero scrivendo della sua opera, fra 1969 e 1972, Cesare Vivaldi, Enrico Crispolti, Angelo Maria Ripellino. Le forme-simbolo di tale relazione dialettica possono essere riconosciute nel cerchio e nelle componenti triangolari, che in diverso modo alludono al dinamismo interno dell\u2019immagine, producendo una tensione al superamento del concetto di quadro che si configura in primo luogo in una riflessione sulla funzione dei suoi limiti fisici. La sagoma del cerchio ritorna in una serie di suoi lavori, esposti nelle mostre di Bruxelles (1969), Breslavia (1971) e soprattutto in quella della Galleria dell\u2019Obelisco del gennaio 1971, che ottenne notevole interesse.\nLe trasparenze e i reperti di archeologie astratte - Roma, Calice Ligure e Milano (1971-1981).\nL\u2019aspirazione ad andare \u201coltre\u201d la dimensione fisica del quadro, del colore, della forma conduce Moncada nella prima met\u00e0 degli anni settanta ad alleggerire progressivamente il carattere della sua pittura e la qualit\u00e0 timbrica del colore. Questo senso della leggerezza si accentua ulteriormente negli attraversamenti in diverse direzioni ai quali Moncada sottopone la materia pittorica e l\u2019idea stessa di quadro con le vere e proprie Trasparenze, la serie di lavori realizzata a met\u00e0 degli anni settanta sovrapponendo stratificazioni di carta che assorbono e modificano il colore in un'ulteriore forma di negazione dei principi ottici, percettivi e formali. L\u2019artista interpreta tale processo all\u2019interno della esigenza di creare una nuova concezione della superficie pittorica e dei suoi equilibri interni: \u201cLa mia tendenza agli effetti di trasparenza mi ha portato, fin dall\u2019inizio del mio lavoro, a sgeometrizzare le forme pittoriche, pur mantenendo un equilibrio geometrico. Lavorando sugli strati e sui materiali vari, sovrapponendo e cancellando, sono arrivato a queste ultime \u2018archeologie astratte\u2019 che sottolineano il valore del processo in cui (mediante il quale) il quadro si sviluppa. Sono nato in un paese che \u00e8 un vero serbatoio archeologico e questo ha sicuramente la sua importanza. Ma questo non significa che le forme dei miei quadri possano essere ritrovate nelle rovine di Selinunte o di Alesia (I. Moncada, testo dattiloscritto senza data, relativo al ciclo delle Archeologie astratte, in V. Accame, Archeologie astratte di Ignazio Moncada, Shakespeare &amp; co., Milano 1982, p. 8, con la variante \u201cSegesta\u201d anzich\u00e9 \u201cAlesia\u201d, da intendersi come un riferimento ad Alesa Arconidea - Halaesa, sito archeologico nei pressi di Tusa). Proseguendo la riflessione citata ad apertura della sezione precedente, Moncada riconosce la diretta filiazione, dal punto di vista della tecnica compositiva, delle Archeologie della seconda met\u00e0 degli anni settanta dalle Trasparenze che immediatamente le precedono. Asciugando ulteriormente le tonalit\u00e0 cromatiche e organizzando la composizione in una sequenza quasi architettonica, in pianta o in alzato, l\u2019artista sembra trovare una nuova radice compositiva nascosta, interiore e cos\u00ec dissepolta. Nel momento in cui i primi lavori di questo genere appaiono, ancora senza titolo, il poeta Valentino Zeichen sembra battezzarle come \u201carcheologie\u201d \u2013 \u201c[\u2026] Le tue tele circoscrivono / superfici archeologiche dell\u2019istantaneo / vi scovano trasparenze / che danno sulle medesime. / Obiettivi geometrici ingrandiscono / velature che nascondono / prodigando una soglia metafisica [\u2026]\u201d (V. Zeichen, in Ignazio Moncada, catalogo della mostra, Milano, Galleria Morone 6, marzo 1977). Nella stessa occasione Guido Armellini notava la corrispondenza delle nuove composizioni dell\u2019artista con le scenografie recentemente realizzate per il balletto su musica di Bruno Maderna andato in scena in quello stesso mese di marzo al Teatro Politeama di Palermo.\nAlesa e i segni del vento e del tempo, Danze, Ballabili, Le correnti e Le differenze - Milano (1981-1991).\nA met\u00e0 degli anni ottanta un\u2019altra \u201cconversione\u201d del percorso dell\u2019artista siciliano lo vede ravvivare progressivamente il senso e la sonorit\u00e0 del colore, animato internamente da una matrice attiva, gestuale, che trova assonanze, pi\u00f9 che con la musica, con la danza. Ordine e disordine, colore e segno, trovano nuovi modi di sovrapporsi e riecheggiarsi. Ispirandosi ad analogie tra colori e ritmi, Moncada d\u00e0 vita a composizioni che muovono dalla stratificazione iterativa di segni romboidali sfuggenti in diagonale, presenti ancora come impronte di superficie in alcuni dei primi lavori della serie, per generare nuove sovrapposizioni fra intensi colori di fondo, neri, rossi, blu, e tracce che sembrano divenire quelle dei passi di una danza sul posto. Come nelle Archeologie e in altri suoi lavori si pu\u00f2 riscontrare l\u2019incertezza sul verso di una spazialit\u00e0 fondata sulla circolarit\u00e0 e su un rincorrersi di segni vibranti.\nTale disseminazione del segno nello spazio si amplifica in una composizione che recupera quasi certi aspetti delle Improvvisazioni di Vasilij Kandinskij, indice di una libert\u00e0 d\u2019invenzione che segnala la volont\u00e0 di rinnovamento continuo che guida Moncada nel procedere oltre le norme fondanti lo stesso susseguirsi della sua pittura in cicli o serie. Un\u2019altra di queste, tra le pi\u00f9 riconosciute e riconoscibili, \u00e8 quella delle Correnti o delle Differenze \u2013 ampiamente rappresentate nella personale dell\u2019artista del 1991 in Palazzo Chiaramonte (Lo Steri) a Palermo \u2013, dove all\u2019interno del senso di un movimento su pi\u00f9 livelli si inseguono nette scansioni verticali e diagonali, quasi di ascendenza naturalistica. Nel decorativismo che le contraddistingue affiorano anche motivi di ispirazione nordafricana, in relazione forse con la frequentazione diretta dell\u2019altro lato del Mediterraneo da parte dell\u2019artista."}
{"id": "4568088", "revid": "256896", "url": "https://it.wikipedia.org/wiki?curid=4568088", "title": "Unione Nazionale Giovani Esploratrici Italiane", "text": ""}
{"id": "4568091", "revid": "256896", "url": "https://it.wikipedia.org/wiki?curid=4568091", "title": "Corpo Nazionale Giovani Esploratori ed Esploratrici Italiani", "text": ""}
{"id": "4568094", "revid": "256896", "url": "https://it.wikipedia.org/wiki?curid=4568094", "title": "Associazione Scouts Cattolici Italiani", "text": ""}
{"id": "4568096", "revid": "256896", "url": "https://it.wikipedia.org/wiki?curid=4568096", "title": "Associazione Italiana Guide e Scouts d'Europa Cattolici", "text": ""}
{"id": "4568098", "revid": "256896", "url": "https://it.wikipedia.org/wiki?curid=4568098", "title": "Ragazzi Esploratori Cattolici Italiani", "text": ""}
{"id": "4568103", "revid": "256896", "url": "https://it.wikipedia.org/wiki?curid=4568103", "title": "Associazione dei Ragazzi Pionieri Italiani", "text": ""}
{"id": "4568105", "revid": "256896", "url": "https://it.wikipedia.org/wiki?curid=4568105", "title": "Corpo nazionale giovani esploratori italiani", "text": ""}
{"id": "4568113", "revid": "104458", "url": "https://it.wikipedia.org/wiki?curid=4568113", "title": "Bogno", "text": ""}
{"id": "4568146", "revid": "1699816", "url": "https://it.wikipedia.org/wiki?curid=4568146", "title": "Stazione di servizio (disambigua)", "text": ""}
{"id": "4568147", "revid": "28592", "url": "https://it.wikipedia.org/wiki?curid=4568147", "title": "Car wash - Stazione di servizio", "text": ""}
{"id": "4568153", "revid": "767487", "url": "https://it.wikipedia.org/wiki?curid=4568153", "title": "Leif Eriksen (calciatore 1909)", "text": "Carriera.\nClub.\nEriksen gioc\u00f2 con la maglia del Brann.\nNazionale.\nConta una presenza per la . Il 31 maggio 1935, infatti, fu schierato in campo nella sfida vinta per 2-0 contro l'."}
{"id": "4568159", "revid": "767487", "url": "https://it.wikipedia.org/wiki?curid=4568159", "title": "Josef H\u00e5kestad", "text": "Carriera.\nClub.\nH\u00e5kestad gioc\u00f2 con la maglia del Larvik Turn.\nNazionale.\nConta 2 presenze per la . Esord\u00ec l'8 settembre 1935, quando fu schierato in campo nella sfida vinta per 1-5 contro la ."}
{"id": "4568170", "revid": "767487", "url": "https://it.wikipedia.org/wiki?curid=4568170", "title": "Arne S\u00f8rensen (calciatore 1911)", "text": "Carriera.\nClub.\nS\u00f8rensen gioc\u00f2 con la maglia del V\u00e5lerengen.\nNazionale.\nConta una presenza per la . Il 3 novembre 1935, infatti, fu schierato in campo nella sfida persa per 0-2 contro la ."}
{"id": "4568177", "revid": "767487", "url": "https://it.wikipedia.org/wiki?curid=4568177", "title": "Kjell Pettersen", "text": "Carriera.\nClub.\nPettersen gioc\u00f2 con la maglia del Fredrikstad.\nNazionale.\nConta una presenza per la . Il 3 novembre 1935, infatti, fu schierato in campo nella sfida persa per 0-2 contro la ."}
{"id": "4568180", "revid": "767487", "url": "https://it.wikipedia.org/wiki?curid=4568180", "title": "Lars Martinsen", "text": "Carriera.\nClub.\nMartinsen gioc\u00f2 con la maglia dello Strong.\nNazionale.\nConta 5 presenze per la . Esord\u00ec il 23 ottobre 1938, quando fu schierato in campo nella sfida pareggiata per 2-2 contro la ."}
{"id": "4568184", "revid": "767487", "url": "https://it.wikipedia.org/wiki?curid=4568184", "title": "Paul S\u00e6thrang", "text": "Carriera.\nClub.\nS\u00e6thrang gioc\u00f2 con la maglia dello Skeid.\nNazionale.\nConta 4 presenze e 4 reti per la . Esord\u00ec il 23 ottobre 1938, quando fu schierato in campo nella sfida pareggiata per 2-2 contro la . Il 28 giugno 1945 segn\u00f2 le prime reti, con una doppietta nella vittoria per 12-0 sulla ."}
{"id": "4568189", "revid": "767487", "url": "https://it.wikipedia.org/wiki?curid=4568189", "title": "Einar Gundersen (calciatore 1915)", "text": "Carriera.\nClub.\nGundersen gioc\u00f2 con le maglia di Odd, Borg e Pors.\nNazionale.\nConta 5 presenze per la ."}
{"id": "4568192", "revid": "767487", "url": "https://it.wikipedia.org/wiki?curid=4568192", "title": "Finn Moen", "text": "Carriera.\nClub.\nMoen gioc\u00f2 con la maglia del Sarpsborg.\nNazionale.\nConta 10 presenze per la . Esord\u00ec il 22 ottobre 1939, quando fu schierato in campo nella sfida persa per 4-1 contro la ."}
{"id": "4568193", "revid": "767487", "url": "https://it.wikipedia.org/wiki?curid=4568193", "title": "Johannes Stensletten", "text": "Carriera.\nClub.\nStensletten gioc\u00f2 con la maglia del Vard Haugesund.\nNazionale.\nConta una presenza per la . Il 3 settembre 1939, infatti, fu schierato in campo nella sfida vinta per 1-2 contro la ."}
{"id": "4568197", "revid": "767487", "url": "https://it.wikipedia.org/wiki?curid=4568197", "title": "Willy Sundblad", "text": "Carriera.\nClub.\nSundblad gioc\u00f2 con la maglia dello Skeid.\nNazionale.\nConta 2 presenze per la . Esord\u00ec il 22 ottobre 1939, quando fu schierato in campo nella sfida persa per 4-1 contro la ."}
{"id": "4568198", "revid": "62748", "url": "https://it.wikipedia.org/wiki?curid=4568198", "title": "Ponte del Diavolo (monolito)", "text": ""}
{"id": "4568200", "revid": "767487", "url": "https://it.wikipedia.org/wiki?curid=4568200", "title": "Jam Aunni", "text": ""}
{"id": "4568208", "revid": "287204", "url": "https://it.wikipedia.org/wiki?curid=4568208", "title": "Sandra (personaggio)", "text": ""}
{"id": "4568209", "revid": "547992", "url": "https://it.wikipedia.org/wiki?curid=4568209", "title": "Cathy Rosier", "text": "Prima di intraprendere la carriera cinematografica lavor\u00f2 come modella e come presentatrice.\nBiografia.\nOriginaria delle Antille francesi, recit\u00f2 in diversi film francesi dove la parte richiedeva una donna immigrata di origine africana o caraibica. Spesso ingaggiata in film sulla malavita, uno dei suoi ruoli pi\u00f9 importanti fu quello della pianista Val\u00e9rie nel film \"Frank Costello faccia d'angelo\" (1967) di Jean-Pierre Melville. La Rosier realizz\u00f2 anche un album, intitolato \"Cathy Banana\".\nMor\u00ec a causa di un aneurisma il 17 maggio 2004 a Marrakech.\nVita privata.\nSpos\u00f2 Gerard Foussier, che mor\u00ec 15 giorni dopo il loro matrimonio nel luglio 1974. Si rispos\u00f2 poi con il cantautore francese Jean-Paul Cara."}
{"id": "4568219", "revid": "287204", "url": "https://it.wikipedia.org/wiki?curid=4568219", "title": "Solaris (personaggio)", "text": ""}
{"id": "4568222", "revid": "1305887", "url": "https://it.wikipedia.org/wiki?curid=4568222", "title": "Solaris (film)", "text": ""}
{"id": "4568223", "revid": "486946", "url": "https://it.wikipedia.org/wiki?curid=4568223", "title": "Giudici del Mobile", "text": ""}
{"id": "4568226", "revid": "110157", "url": "https://it.wikipedia.org/wiki?curid=4568226", "title": "Campionati mondiali di freestyle 1993", "text": "I Campionati mondiali di freestyle 1993 sono stati la 5\u00aa edizione della manifestazione. Si sono svolti a Altenmarkt, in Austria, dall'11 al 14 marzo 1993.\nRisultati.\nUomini.\nSalti.\nData: 13 marzo 1993\nGobbe.\nData: 13 marzo 1993\nBalletto.\nData: 12 marzo 1993\nCombinata.\nData: 11 marzo 1993\nDonne.\nSalti.\nData: 14 marzo 1993\nGobbe.\nData: 13 marzo 1993\nBalletto.\nData: 12 marzo 1993\nCombinata.\nData: 11 marzo 1993"}
{"id": "4568232", "revid": "729019", "url": "https://it.wikipedia.org/wiki?curid=4568232", "title": "Stazione di Tama-Plaza", "text": "La \u00e8 una stazione ferroviaria situata nel quartiere di Aoba-ku, a Yokohama, citt\u00e0 giapponese della prefettura di Kanagawa. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nLa stazione, in superficie, possiede due marciapiedi laterali con un totale di due binari passanti."}
{"id": "4568239", "revid": "287204", "url": "https://it.wikipedia.org/wiki?curid=4568239", "title": "Monumento dei Parti", "text": "Il monumento dei Parti di Efeso \u00e8 una struttura del II secolo ricostruibile solo ora sulla base dei suoi resti. Il nome deriva da alcune lastre di rilievi ritrovati nel 1903 davanti alle rovine della biblioteca di Celso a Efeso. Secondo il punto di vista di alcuni studiosi non \u00e8 sicuro che la raffigurazione dei rilievi tratti realmente dei Parti. \nStoria.\nDi solito si ritiene che si tratti di un monumento eretto in occasione di una campagna partica dell'Impero romano, in base alla datazione dei rilievi. Potrebbero quindi rappresentare le campagne partiche di Lucio Vero. Questa guerra sotto l'augusto Lucio Vero negli anni 161-166 d.C. port\u00f2 alla cattura della capitale partica di Seleucia-Ctesifonte. Lucio Vero prese poi il titolo di \"Parthicus Maximus\" e, infine, celebr\u00f2, come co-imperatore di Marco Aurelio, un trionfo a Roma assieme al suo omologo.\nProbabilmente il monumento \u00e8 stato eretto in Efeso dopo il 169 in memoria della vittoria sui Parti.\nI rilievi ebbero un riuso successivo come parte di una fontana, che utilizzava, come sostegno, la facciata della Biblioteca di Celso, nello stesso modo dell'attuale Fontana di Trevi di Roma."}
{"id": "4568242", "revid": "478814", "url": "https://it.wikipedia.org/wiki?curid=4568242", "title": "Intharacha I", "text": ""}
{"id": "4568245", "revid": "110157", "url": "https://it.wikipedia.org/wiki?curid=4568245", "title": "Chiesa di San Giovanni in Xenodochio", "text": "La chiesa di San Giovanni in Xenodochio \u00e8 un edificio religioso di Cividale del Friuli, che si affaccia sulla piazza omonima, lungo la strada che esce dal centro cittadino verso Sanguarzo.\nStoria.\nL'attuale costruzione risale al XVIII secolo, ma sul sito era gi\u00e0 presente una chiesa fin dal V-VI secolo, come dimostrato da scavi archeologici del 1916 che hanno scoperto i resti di una basilica paleocristiana ed una necropoli con tombe romane e longobarde.\nSuccessivamente divenne chiesa-madre dei Longobardi di rito ariano e poi cattolico. Il nome Xenodochio \u00e8 legato alla tradizione, secondo la quale il duca longobardo Rodoaldo avrebbe fatto costruire un ospizio, tradizione confermata anche da un diploma carolingio del 792.\nInterno.\nLa chiesa ha pianta centrale, con presbiterio rialzato e due cappelle laterali.\nIl soffitto contiene dipinti di Palma il Giovane con \"San Giovanni Evangelista circondato da quattro dottori della Chiesa\" (1581).\nIl soffitto della sacrestia \u00e8 stato affresco da Giovanni Battista Canal con \"Giovanni Battista e la Madonna nella Gloria celeste\"; risale alla fine del XVIII secolo.\nPer questa chiesa furono realizzate nel 1584 le due pale \"San Rocco\" e \"Vergine con Ges\u00f9 Bambino\" di Paolo Veronese, ora conservate al Museo diocesano cristiano e del tesoro del duomo."}
{"id": "4568246", "revid": "729019", "url": "https://it.wikipedia.org/wiki?curid=4568246", "title": "Stazione di Azamino", "text": "La \u00e8 una stazione ferroviaria di interscambio situata nel quartiere di Aoba-ku, a Yokohama, citt\u00e0 giapponese della prefettura di Kanagawa. Presso Azamino passano la linea T\u014dky\u016b Den-en-toshi della T\u014dky\u016b Corporation e la linea blu della metropolitana di Yokohama, che qui ha il suo capolinea settentrionale.\nStruttura.\nStazione T\u014dky\u016b.\nLa stazione, realizzata su viadotto, possiede due marciapiedi laterali con un totale di due binari passanti situati al secondo piano, mentre al primo \u00e8 presente il mezzanino, con i tornelli di accesso e diversi servizi.\nStazione della metropolitana.\nLa linea Blu della metropolitana di Yokohama termina ad Azamino, ed \u00e8 presente una banchina centrale a isola con due binari sotterranei."}
{"id": "4568252", "revid": "287204", "url": "https://it.wikipedia.org/wiki?curid=4568252", "title": "L'uomo senza volto (film)", "text": ""}
{"id": "4568253", "revid": "287204", "url": "https://it.wikipedia.org/wiki?curid=4568253", "title": "La passione di Cristo (film)", "text": ""}
{"id": "4568269", "revid": "478814", "url": "https://it.wikipedia.org/wiki?curid=4568269", "title": "Nakhon In", "text": ""}
{"id": "4568278", "revid": "610351", "url": "https://it.wikipedia.org/wiki?curid=4568278", "title": "Cattedrali in Guinea-Bissau", "text": "Questa \u00e8 una lista delle cattedrali in Guinea-Bissau."}
{"id": "4568289", "revid": "307923", "url": "https://it.wikipedia.org/wiki?curid=4568289", "title": "La mia banda suona il rock", "text": ""}
{"id": "4568293", "revid": "1543377", "url": "https://it.wikipedia.org/wiki?curid=4568293", "title": "Alberto Andreani", "text": "Biografia.\nNacque a Crotone nel 1902 e figlio del generale di corpo d'armata Ghino Andreani, inizi\u00f2 la carriera militare nel luglio 1921 come Allievo Ufficiale di complemento. Una volta ricevuta la nomina a sottotenente di fanteria, frequent\u00f2 la Regia Accademia Militare di Fanteria e Cavalleria di Modena, dove consegu\u00ec la laurea e, nel settembre 1926, ottenne la promozione a tenente in \"servizio permanente effettivo\" (s.p.e.).\nNel gennaio 1928 venne trasferito nel Regio Corpo Truppe Coloniali della Cirenaica, assegnato al 31\u00ba Battaglione eritreo. Nel giugno dello stesso anno venne decorato con la Croce di guerra al valor militare. Tra il novembre 1933 e il giugno 1936 frequent\u00f2 la Scuola di guerra dell'esercito di Torino prestando poi servizio di Stato maggiore presso il Comando della 5\u00aa Divisione fanteria \"Cosseria\".\nOttenuta la promozione a capitano nel gennaio 1937, prest\u00f2 servizio nel 2\u00b0 e 3\u00ba Reggimento fanteria carrista e poi presso il Comando del Corpo d'armata di Genova. Ottenne in seguito il grado di maggiore e partecip\u00f2 ai combattimenti sul fronte occidentale contro le truppe francesi. Dal febbraio 1941 al giugno 1942 combatt\u00e9 nella campagna nordafricana al comando del VII Battaglione carri M13/40.\nTrasferito successivamente al 31\u00ba Reggimento carri, nel luglio 1942 fu promosso tenente colonnello, e nel maggio 1943, rientrato in Patria, fu trasferito al Quartier generale del XIX Corpo d'Armata mobilitato.\nAll'atto dell'armistizio dell'8 settembre 1943, entr\u00f2 a far parte alla Resistenza italiana in seno ad alcune organizzazioni clandestine facenti parte del CLN di Verona, dove il 1\u00ba aprile 1944 gli venne affidato il comando di alcuni battaglioni partigiani.\nNell'ottobre 1944 fu catturato dai militari nazisti insieme al tenente colonnello Giovanni Fincato e sottoposto ad incessanti interrogatori e a torture per farlo parlare. Non cedendo agli interrogatori, nonostante le gravissime lesioni fisiche subite, fu deportato nel campo di concentramento di Bolzano, dove poi verr\u00e0 liberato, in condizioni di salute assai precarie, nell'aprile del 1945. Curato nell'ospedale militare di Verona, riprese servizio nel novembre 1948, quando ricevette la nomina a vice comandante del 132\u00ba Reggimento carri della Divisione corazzata \"Ariete\", assumendone anche il comando per un breve periodo dal 21 settembre al 14 novembre 1949.\nNel giugno 1950 fu promosso al grado di colonnello presso il Comando territoriale di Padova, e nel gennaio 1951 gli venne affidato il comando del distretto militare di Massa Carrara.\nMor\u00ec a Massa il 3 ottobre 1951. Una via di Mizzole, frazione del comune di Verona e di Porto Azzurro sono intitolate a suo nome."}
{"id": "4568296", "revid": "110157", "url": "https://it.wikipedia.org/wiki?curid=4568296", "title": "Y mi banda toca el rock", "text": "Nel 2006 la cantante italiana Laura Pausini realizza una cover di \"La mia banda suona il rock\".\n\"Y mi banda toca el rock\" (studio).\nIl brano.\nLa canzone viene tradotta in lingua spagnola da Hidalgo con il titolo \"Y mi banda toca el rock\", inserita nell'album \"Yo canto\" ed estratta come 4\u00ba ed ultimo singolo solo in Messico.\nLa canzone in lingua italiana \"La mia banda suona il rock\", presente nell'album \"Io canto\", non viene estratta come singolo in Italia e pertanto non \u00e8 pubblicata su supporto audio, non viene trasmessa in radio e non \u00e8 presente il videoclip.\nIl brano in lingua spagnola viene quindi trasmesso in radio in Messico; non viene realizzato il videoclip.\nPubblicazioni.\n\"La mia banda suona il rock\" viene inserita nell'album \"Pensiero stupendo\" del 2012, che contiene canzoni di Ivano Fossati interpretate dai pi\u00f9 grandi artisti italiani.\n\"Y mi banda toca el rock\" (live).\nIl brano.\nIl 2 giugno 2007 la canzone \"Y mi banda toca el rock\" viene eseguita nel concerto di Laura Pausini allo \"Stadio Giuseppe Meazza\" di \"San Siro\" di Milano.\n\"Y mi banda toca el rock\" in versione \"Live\" viene inserita cos\u00ec nell'album \"San Siro 2007\" ed estratta come 2\u00ba ed ultimo singolo a novembre 2007.\nIl brano \"Y mi banda toca el rock\" viene nuovamente trasmesso in radio, questa volta solo in Italia e in versione \"Live\". Viene realizzato il videoclip del brano, tratto dal concerto di \"San Siro\".\nIl video.\nIl videoclip \u00e8 stato tratto dal DVD \"San Siro 2007\", diretto dai regista Gaetano Morbioli e Cristian Biondani e registrato durante il concerto-evento del 2 giugno 2007 allo \"Stadio Giuseppe Meazza\" di San Siro, in pellicola 16mm utilizzando 12 cineprese ed un elicottero per le riprese aeree.\nPubblicazioni.\n\"La mia banda suona il rock\" viene inserita in versione \"Live\" negli album \"Laura Live World Tour 09\" (audio e video) e \"Laura Live Gira Mundial 09\" (video) del 2009 e \"Inedito - Special Edition\" del 2012 (video).\n\"Y mi banda toca el rock\" viene inserita in versione \"Live\" negli album \"San Siro 2007\" del 2007 (audio su CD e \"Medley\" video su DVD e \"In\u00e9dito - Special Edition\" del 2012 (video)."}
{"id": "4568303", "revid": "729019", "url": "https://it.wikipedia.org/wiki?curid=4568303", "title": "Mike Harthcock", "text": "Biografia.\nVeterano del mondo del poker, nella sua longeva carriera ha vinto 3 braccialetti delle World Series of Poker: uno ciascuno in tre differenti specialit\u00e0 (Razz, Limit Hold'em e Seven Card Stud 8 or Better). Inoltre ha avuto ulteriori 13 piazzamenti a premi WSOP, tra i quali spicca un secondo posto nel Main Event 1986, nell'anno in cui trionf\u00f2 Berry Johnston.\nAl 2013, le sue vincite in tornei live ammontano a circa $1.600.000."}
{"id": "4568304", "revid": "47767", "url": "https://it.wikipedia.org/wiki?curid=4568304", "title": "G\u00e9raldine", "text": ""}
{"id": "4568305", "revid": "287204", "url": "https://it.wikipedia.org/wiki?curid=4568305", "title": "Gearoid", "text": ""}
{"id": "4568306", "revid": "47767", "url": "https://it.wikipedia.org/wiki?curid=4568306", "title": "Gear\u00f3id", "text": ""}
{"id": "4568307", "revid": "47767", "url": "https://it.wikipedia.org/wiki?curid=4568307", "title": "Giraldus", "text": ""}
{"id": "4568308", "revid": "47767", "url": "https://it.wikipedia.org/wiki?curid=4568308", "title": "Jerald", "text": ""}
{"id": "4568309", "revid": "47767", "url": "https://it.wikipedia.org/wiki?curid=4568309", "title": "Gerold", "text": ""}
{"id": "4568310", "revid": "47767", "url": "https://it.wikipedia.org/wiki?curid=4568310", "title": "Gerhold", "text": ""}
{"id": "4568311", "revid": "47767", "url": "https://it.wikipedia.org/wiki?curid=4568311", "title": "Jerrold", "text": ""}
{"id": "4568312", "revid": "47767", "url": "https://it.wikipedia.org/wiki?curid=4568312", "title": "G\u00e9rald", "text": ""}
{"id": "4568335", "revid": "767487", "url": "https://it.wikipedia.org/wiki?curid=4568335", "title": "Superficial Animal", "text": "Superficial Animal \u00e8 il primo album in studio del cantante e attore tedesco Tom Beck, pubblicato il 25 marzo 2011 dall'etichetta discografica Comude."}
{"id": "4568342", "revid": "239093", "url": "https://it.wikipedia.org/wiki?curid=4568342", "title": "Contatti indiretti", "text": ""}
{"id": "4568349", "revid": "436907", "url": "https://it.wikipedia.org/wiki?curid=4568349", "title": "Walk Through Exits Only", "text": "Walk Through Exits Only \u00e8 il primo album in studio del gruppo musicale statunitense Philip H. Anselmo &amp; The Illegals, pubblicato il 16 luglio 2013 dalla Housecore Records, etichetta discografica indipendente fondata da Anselmo."}
{"id": "4568355", "revid": "1305772", "url": "https://it.wikipedia.org/wiki?curid=4568355", "title": "Carlo Martini (arcivescovo)", "text": "Biografia.\nNasce a Fontana Fredda, frazione di Cadeo, in provincia e diocesi di Piacenza, il 1\u00ba ottobre 1913 da Pietro ed Erminia Ralli.\nFormazione e ministero sacerdotale.\nDopo gli studi elementari, viene ammesso all'istituto tecnico inferiore di Fiorenzuola d'Arda e in seguito al seminario urbano di Piacenza; nel 1929 inizia a frequentare i corsi filosofico-teologici presso il Collegio Alberoni.\nIl 4 ottobre 1936 \u00e8 ordinato presbitero, nella chiesa parrocchiale di Vernasca, dal vescovo Ersilio Menzani (poi arcivescovo).\nLo stesso anno si trasferisce a Roma, dove \u00e8 alunno della Pontificia Universit\u00e0 Lateranense, dove ottiene il dottorato in diritto canonico, nel 1939; al contempo frequenta la Pontificia accademia ecclesiastica.\nNel 1940 \u00e8 nominato segretario della nunziatura apostolica in Spagna; dal giugno 1942 ricopre lo stesso incarico a Cuba.\nIl 12 marzo 1941 \u00e8 nominato da papa Pio XII cameriere segreto soprannumerario.\nDal 1948 \u00e8 uditore presso la Segreteria di Stato della Santa Sede, mentre dal 1951 \u00e8 uditore di nunziatura in Colombia. Nel 1954 diventa consigliere della nunziatura apostolica in Spagna.\nIl 25 marzo 1958 papa Pio XII lo nomina nunzio apostolico in Paraguay; succede all'arcivescovo Luigi Punzolo, precedentemente nominato nunzio apostolico in Panam\u00e1.\nMinistero episcopale.\nIl 5 ottobre 1961 papa Giovanni XXIII lo nomina arcivescovo titolare di Abari; il 29 ottobre successivo riceve l'ordinazione episcopale, nella cattedrale di Piacenza, dall'arcivescovo Antonio Samor\u00e8 (poi cardinale), segretario della Congregazione per gli affari ecclesiastici straordinari, coconsacranti Antonio Bergamaschi, vescovo di Montefeltro, ed Artemio Prati, vescovo di Carpi.\nIl 29 novembre 1963 \u00e8 nominato nunzio apostolico nelle Filippine; succede a Salvatore Siino, deceduto l'8 ottobre precedente.\nIl 5 agosto 1967 viene trasferito alla nunziatura apostolica in Cile; succede ad Egano Righi-Lambertini, precedentemente nominato nunzio apostolico in Italia.\nIl 6 luglio 1970 \u00e8 nominato delegato apostolico in Messico; succede Guido Del Mestri, precedentemente nominato pro-nunzio apostolico in Canada.\nIl 2 giugno 1973 papa Paolo VI lo nomina arcivescovo metropolita dell'Aquila; succede a Costantino Stella, dimessosi per motivi di salute. Il 28 giugno seguente \u00e8 ricevuto in udienza dal presidente della Repubblica Giovanni Leone per prestare il giuramento previsto dal concordato allora in vigore.\nIl 15 agosto 1979 erige l'Istituto superiore di scienze religiose \"Fides et Ratio\".\nIl 30 agosto 1980 accoglie papa Giovanni Paolo II in visita pastorale all'arcidiocesi.\nIl 31 dicembre 1983 papa Giovanni Paolo II accetta la sua rinuncia, presentata per motivi di salute; gli succede l'arcivescovo coadiutore Mario Peressin.\nSi ritira nella casa del clero \"Cerati\" a Piacenza, pur continuando a collaborare e a presiedere varie celebrazioni liturgiche nella diocesi piacentina, in particolare le cresime. Il 16 luglio 1986 muore a Piacenza, all'et\u00e0 di settantadue anni. Il 19 luglio vengono celebrate le sue esequie dal cardinale Agostino Casaroli nella cattedrale cittadina.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4568358", "revid": "287204", "url": "https://it.wikipedia.org/wiki?curid=4568358", "title": "Dragonero (fumetto)", "text": ""}
{"id": "4568365", "revid": "729019", "url": "https://it.wikipedia.org/wiki?curid=4568365", "title": "Unione Sportiva Pistoiese 1931-1932", "text": "Questa pagina raccoglie i dati riguardanti l'Unione Sportiva Pistoiese nelle competizioni ufficiali della stagione 1931-1932."}
{"id": "4568366", "revid": "799790", "url": "https://it.wikipedia.org/wiki?curid=4568366", "title": "Star Film", "text": ""}
{"id": "4568369", "revid": "124782354", "url": "https://it.wikipedia.org/wiki?curid=4568369", "title": "Star-Film", "text": "La Star Film fu una casa di produzione cinematografica francese fondata da Georges M\u00e9li\u00e8s per la produzione dei suoi film attiva dal 1896 al 1913. Fu la prima casa di produzione cinematografica.\nStoria.\nM\u00e9li\u00e8s era un illusionista interessato alle potenzialit\u00e0 della cinepresa. Dopo non essere riuscito a comprarne una dai Lumi\u00e8re, compr\u00f2 un teatrografo dal regista inglese Robert William Paul. L'anno seguente, nel 1896, cre\u00f2 la Star Film Company e uno studio di vetro a Montreuil dove diresse pi\u00f9 di 500 film. Il 1\u00b0 settembre 1902 usc\u00ec il cortometraggio \"Viaggio nella Luna\" che fu un enorme successo e contribu\u00ec alla Star Film di diventare una dei pi\u00f9 grandi produttori al mondo e di aprire una filiale negli Stati Uniti. Nel frattempo per\u00f2 sorsero nuove case di produzione cinematografiche che acquistarono teatri e cineprese migliori che posero fine al modo di fare cinema di M\u00e9li\u00e8s e della sua casa di produzione, che chiuse nel 1913."}
{"id": "4568370", "revid": "767487", "url": "https://it.wikipedia.org/wiki?curid=4568370", "title": "Fernando Novas", "text": "Ha conseguito il dottorato di ricerca in scienze naturali presso l'Universit\u00e0 di La Plata e lavora per il Dipartimento di Anatomia Comparata del Museo Argentino di Scienze Naturali Bernardino Rivadavia di Buenos Aires.\nNovas ha scoperto alcuni dinosauri, tra cui \"Patagonykus puertai\", \"Unenlagia comahuensis\", \"Austroraptor cabazai\", \"Megaraptor namunhaiquii\" e \"Neuquenraptor argentinus\", nella regione meridionale della Patagonia Argentina. Egli \u00e8 l'autore della descrizione scientifica del \"Puertasaurus reuili\"."}
{"id": "4568374", "revid": "123627487", "url": "https://it.wikipedia.org/wiki?curid=4568374", "title": "Thorleif Larsen", "text": "Carriera.\nClub.\nLarsen gioc\u00f2 con la maglia del Fredrikstad dal 1937 al 1952., con cui ha vinto 3 Coppe nazionali e 3 campionati nazionali, di cui due di fila.\nNazionale.\nConta 2 presenze per la . Esord\u00ec il 26 agosto 1945, nella sconfitta per 4-2 contro la ."}
{"id": "4568377", "revid": "1543377", "url": "https://it.wikipedia.org/wiki?curid=4568377", "title": "Charles Dep\u00e9ret", "text": "Biografia.\nDep\u00e9ret \u00e8 stato membro della Accademia delle scienze francese, della Soci\u00e9t\u00e9 g\u00e9ologique de France e preside della Facolt\u00e0 di scienze dell'Universit\u00e0 di Lione.\nInizi\u00f2 la sua carriera come medico militare dal 1877 al 1888. Inizialmente fu inviato nell'Algeria, in seguito lavor\u00f2 a Sathonay. Nel 1888, divenne lettore all'Universit\u00e0 di Marsiglia, e nel 1889 divenne professore di geologia all'Universit\u00e0 di Lione.\nFu un sostenitore dei controversi ritrovamenti di artefatti preistorici di Glozel.\nIl 27 maggio 1928 divenne socio dell'Accademia delle scienze di Torino."}
{"id": "4568381", "revid": "755885", "url": "https://it.wikipedia.org/wiki?curid=4568381", "title": "La mia banda suona il rock/...E di nuovo cambio casa", "text": "La mia banda suona il rock/...E di nuovo cambio casa \u00e8 un 45 giri di Ivano Fossati, pubblicato nel 1979 dalla RCA Italiana.\nIl disco.\nRaggiunge la 12\u00aa posizione nella classifica delle vendite dei singoli italiani tra il 1979 e il 1980.\nLe due canzoni sono tratte dall'omonimo album del 1979; la copertina riproduce quella del 33 giri.\nLa mia banda suona il rock.\nSi tratta di una delle canzoni pi\u00f9 note di Fossati; l'autore non l'ha mai inserita n\u00e9 in dischi dal vivo n\u00e9 in antologie.\n...E di nuovo cambio casa.\nBallata basata sul pianoforte, con il testo che descrive un trasloco dovuto alla fine di un amore. Fossati la reincider\u00e0 con un nuovo arrangiamento nell'album \"Dal vivo volume 2 - Carte da decifrare\" del 1993.\nLo stesso Fossati cita questa canzone nei versi del brano \"Traslocando\", che d\u00e0 il titolo all'album scritto tre anni dopo (1982) per Loredana Bert\u00e8.\nTracce.\nTesti e musiche di Ivano Fossati."}
{"id": "4568386", "revid": "212348", "url": "https://it.wikipedia.org/wiki?curid=4568386", "title": "La mia banda suona il rock (Ivano Fossati)", "text": ""}
{"id": "4568388", "revid": "212348", "url": "https://it.wikipedia.org/wiki?curid=4568388", "title": "...E di nuovo cambio casa", "text": ""}
{"id": "4568389", "revid": "287204", "url": "https://it.wikipedia.org/wiki?curid=4568389", "title": "Solenne Figues", "text": ""}
{"id": "4568396", "revid": "767487", "url": "https://it.wikipedia.org/wiki?curid=4568396", "title": "Reidar Olsen", "text": "Carriera.\nGiocatore.\nClub.\nOlsen gioc\u00f2 con la maglia del Fredrikstad a partire dal 1931. Un grave infortunio al menisco, per\u00f2, non gli permise di giocare per molti anni. Riusc\u00ec a rientrare stabilmente nel 1938.\nNazionale.\nConta 2 presenze per la . Esord\u00ec il 26 agosto 1945, nella sconfitta per 4-2 contro la .\nAllenatore.\nFu allenatore dello \u00d8stsiden dal 1948 al 1951 e nel 1954."}
{"id": "4568416", "revid": "767487", "url": "https://it.wikipedia.org/wiki?curid=4568416", "title": "Una ragazza a Las Vegas", "text": "Una ragazza a Las Vegas (\"Lay the Favorite\") \u00e8 un film del 2012 diretto da Stephen Frears.\nLa storia \u00e8 basata sulle memorie di Beth Raymer, giornalista e scrittrice americana, che arriv\u00f2 a questa professione dopo trascorsi avventurosi, soprattutto nel mondo delle scommesse, che sono l'oggetto di questo film.\nTrama.\nBeth, stanca del lavoro di spogliarellista di lap dance a domicilio in Florida, decide di trasferirsi a Las Vegas per fare la cameriera. Qui conosce Dink, un giocatore d'azzardo professionista, che la assume come assistente nella sua attivit\u00e0 di scommesse. Beth ha grande familiarit\u00e0 con i numeri e un grande self-control, qualit\u00e0 che la fanno apprezzare molto dal suo datore di lavoro. Dink \u00e8 molto pi\u00f9 grande di lei ed \u00e8 sposato con la gelosissima Tulip. Beth si lega sempre di pi\u00f9 a Dink e se ne innamora ma Tulip comincia a sospettare e la fa mandare via.\nBeth conosce cos\u00ec Jeremy, un giornalista di New York, che si innamora di lei ed \u00e8 pronto a portarla con s\u00e9. Lei dice prima di s\u00ec ma poi \u00e8 richiamata da Dink che, senza la sua porta-fortuna, sta avendo solo guai. Gli affari di Dink per\u00f2 non migliorano col ritorno di Beth e il rapporto con Tulip \u00e8 sempre teso, cos\u00ec la ragazza va via di nuovo e cerca di raggiungere Jeremy.\nA New York Beth ritrova effettivamente Jeremy e incontra anche Rosie, un altro scommettitore che fa anche da allibratore, attivit\u00e0 che per\u00f2 nello stato di New York \u00e8 illegale. Beth, con l'esperienza fatta a Las Vegas, organizza al meglio l'attivit\u00e0 di Rosie ma poi non \u00e8 disposta ad andare avanti se non si costituisce una societ\u00e0 legalmente riconosciuta. Rosie allora si insedia a Cura\u00e7ao con Beth sempre pi\u00f9 al centro del suo progetto.\nI guai per\u00f2 arrivano lo stesso perch\u00e9 un cliente di New York, Greenberg, non paga dopo una grande perdita e denuncia guai con la legge, scomparendo e preoccupando Rosie. Beth deve porre rimedio e lo fa chiedendo aiuto a Dink che accorre in soccorso. Ma alla fine \u00e8 proprio lei a gestire al meglio la situazione rimediando brillantemente al problema e permettendo a Dink di fare una bella vincita. Con questo successo Beth si congeda dal mondo delle scommesse e, con i soldi guadagnati, si ripromette di andare all'universit\u00e0 per diventare giornalista.\nDistribuzione.\nIl film \u00e8 stato presentato al Sundance Film Festival il 21 gennaio 2012. In Italia \u00e8 stato distribuito nelle sale il 13 giugno 2013."}
{"id": "4568423", "revid": "1048993", "url": "https://it.wikipedia.org/wiki?curid=4568423", "title": "Enrico Rimoldi", "text": "Biografia.\nLaureato al D.A.M.S. di Bologna con una tesi di laurea sull' \"Alta definizione cine-televisiva\". Lavora come autore e regista per il teatro dal 1988. Con Bolek Polivka come regista produce diversi spettacoli. \u00c8 allievo alla scuola di recitazione di Dimitri, Verscio, Svizzera. \nIn televisione per Rai, collabora con SIPRA per la realizzazione di spazi commerciali.\n\u00c8 regista televisivo dal 1999. Negli anni ha diretto programmi di vario genere, dal talk al programma satirico, dallo show musicale all'approfondimento sportivo.\n\u00c8 assistente alla regia di Sandro Bolchi nel 1992 per \"Assunta Spina\" con Lina Sastri. Nel 1998 \u00e8 accanto a Spike Lee per la regia di \"Pavarotti and Friends\", spettacolo acquistato dalla BBC e posto in vendita nell'autunno dello stesso anno.\nEsordisce come regista con \"Mondiale sera\" nel 2002; nel 2003-2004 cura la regia di \"Che tempo che fa\".\nNel 2004 dirige \"I figli di Eupalla\", una trasmissione sportiva di \"Rai 2\", condotta da Linus e Paola Ferrari, mentre nel 2005-2006 \u00e8 alla regia delle prime due edizioni di \"Glob\" con Enrico Bertolino.\nNel 2007 cura la regia di \"RT Rotocalco Televisivo\", di Enzo Biagi; due anni dopo dirige \"X Factor - Il Processo\", con la conduzione di Francesco Facchinetti.\nNel 2009-2010 cura le regia del programma dedicato ai ragazzi \"Lampi di Genio in Tv\", con Luca Novelli. Nel 2010 viene richiamato per curare la regia di \"Xtra Factor\" con Francesco Facchinetti; nello stesso anno ha avuto l'incarico di curare la regia di \"Mondiale Rai\", condotto da Marco Mazzocchi e della prima edizione di \"Sostiene Bollani\", con Stefano Bollani e Caterina Guzzanti.\nNel 2012 \u00e8 il regista di \"Pop - Viaggio dentro una canzone\", con Omar Pedrini.\nRimoldi \u00e8 il regista di \"La domenica sportiva\" dal 2000 al 2013.\nLascia la televisione di Stato nel 2016, lavora successivamente per \"Your Business Partner\", azienda concentrata su progetti di trasformazione utilizzando la sua competenza di comunicazione e di immagine."}
{"id": "4568427", "revid": "367445", "url": "https://it.wikipedia.org/wiki?curid=4568427", "title": "Gino Donato", "text": "Biografia.\nAttore di formazione teatrale, ha studiato presso l'Accademia Sharoff, ha lavorato come attore, specializzandosi in seguito nel doppiaggio.\nDotato di una voce baritonale ha dato la voce a innumerevoli personaggi, tra i quali Re Vega in \"UFO Robot Goldrake\". Tra i telefilm ha doppiato \"Barnaby Jones\" e \"Hazzard\"."}
{"id": "4568428", "revid": "767487", "url": "https://it.wikipedia.org/wiki?curid=4568428", "title": "Gustav Rehn", "text": "Carriera.\nClub.\nRehn gioc\u00f2 con la maglia dello Skeid.\nNazionale.\nConta 9 presenze per la . Esord\u00ec il 9 settembre 1945, nella sconfitta per 1-5 contro la ."}
{"id": "4568431", "revid": "695564", "url": "https://it.wikipedia.org/wiki?curid=4568431", "title": "Leaked in London EP", "text": ""}
{"id": "4568443", "revid": "767487", "url": "https://it.wikipedia.org/wiki?curid=4568443", "title": "Municipalit\u00e0 di Adigeni", "text": "La municipalit\u00e0 di Adigeni () \u00e8 una municipalit\u00e0 georgiana di Samtskhe-Javakheti.\nNel censimento del 2002 la popolazione si attestava a 20.752 abitanti. Nel 2014 il numero risultava essere 16.462.\nLa cittadina di Adigeni \u00e8 il centro amministrativo della municipalit\u00e0, la quale si estende su un'area di 800 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4568446", "revid": "599013", "url": "https://it.wikipedia.org/wiki?curid=4568446", "title": "Arne Eriksen", "text": "Carriera.\nClub.\nEriksen gioc\u00f2 con la maglia del Sarpsborg.\nNazionale.\nConta una presenza per la . Il 16 giugno 1946, infatti, sostitu\u00ec Arne Brustad nella vittoria per 2-1 contro la ."}
{"id": "4568453", "revid": "438678", "url": "https://it.wikipedia.org/wiki?curid=4568453", "title": "Amplificazione multistadio", "text": ""}
{"id": "4568455", "revid": "767487", "url": "https://it.wikipedia.org/wiki?curid=4568455", "title": "Per Frantzen", "text": "Carriera.\nClub.\nFrantzen gioc\u00f2 con la maglia del Varegg.\nNazionale.\nConta una presenza per la . Il 28 giugno 1946, infatti, fu in campo nella vittoria per 12-0 contro la ."}
{"id": "4568459", "revid": "599013", "url": "https://it.wikipedia.org/wiki?curid=4568459", "title": "Fritz Kristoffersen", "text": "Carriera.\nClub.\nKristoffersen gioc\u00f2 con la maglia dello \u00d8rn.\nNazionale.\nConta una presenza per la . Il 20 ottobre 1946, infatti, fu in campo nella sconfitta per 7-1 contro la ."}
{"id": "4568463", "revid": "372624", "url": "https://it.wikipedia.org/wiki?curid=4568463", "title": "Carlo Mondini", "text": "Biografia.\nCarlo Mondini \u00e8 nato a Bologna il 5 novembre 1729, da Barbara Zambonini (?-1767) e Giovanni Antonio Mondini, professore di logica, medicina, anatomia e chirurgia tra il 1708 e il 1738.\nSi \u00e8 laureato in filosofia e medicina nel 1757 presso l'Universit\u00e0 di Bologna. Nello stesso ateneo ha retto inizialmente l'insegnamento di medicina pratica (1773), \u00e8 stato incaricato delle dissezioni anatomiche (1777) e infine, come titolare, succedendo a Luigi Galvani, ha avuto la cattedra di anatomia (1782), pi\u00f9 tardi denominata anatomia umana e clinica chirurgica, che ha mantenuto sino alla morte.\nNei suoi trattati, sulla scorta delle dissezioni effettuate, si \u00e8 occupato soprattutto della pigmentazione dell'occhio e delle malformazioni dell'orecchio, con particolare riferimento alla morfogenesi della coclea, per la quale sono entrate nell'uso corrente, nella terminologia medico-scientifica, la \"malformazione di Mondini\" e la \"displasia di Mondini\".\n\u00c8 stato anche fra i primi ad aver individuato e descritto le ovaie nell'anguilla, per altro in contrapposizione con Lazzaro Spallanzani, che ha criticato gli esiti delle ricerche di Mondini nel III volume (cap. III: \"Se le anguille siano ovipere\") dei \"Viaggi alle due Sicilie\". Ha anche contribuito a dare particolare impulso alla modellazione delle cere anatomiche.\nHa avuto dodici figli, fra cui Francesco, che ha proseguito i suoi studi anatomici.\nCarlo Mondini \u00e8 sepolto nell'arco 24 del Chiostro Terzo del cimitero monumentale della Certosa di Bologna; il monumento \u00e8 una pittura murale del 1803 circa, opera di Petronio Rizzi (quadratura) e di Bartolomeo Vagliani (figure).\nSempre in Certosa una lapide \u00e8 dedicata a sua madre, nel Corridoio di accesso al Chiostro del 1500, corridoio che ospita varie lapidi provenienti dalle chiese cittadine soppresse nel 1796.\nFondo speciale Giovanni Antonio, Francesco e Carlo Mondini.\nIl \"Fondo speciale Giovanni Antonio, Francesco e Carlo Mondini\" \u00e8 conservato nella Biblioteca dell'Archiginnasio."}
{"id": "4568464", "revid": "767487", "url": "https://it.wikipedia.org/wiki?curid=4568464", "title": "Municipalit\u00e0 di Akhalkalaki", "text": "La municipalit\u00e0 di Akhalkalaki () \u00e8 una municipalit\u00e0 georgiana di Samtskhe-Javakheti.\nNel censimento del 2002 la popolazione si attestava a 60.975 abitanti. Nel 2014 il numero risultava essere 45.070.\nLa citt\u00e0 di Akhalkalaki \u00e8 il centro amministrativo della municipalit\u00e0, la quale si estende su un'area di 1.235 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4568467", "revid": "767487", "url": "https://it.wikipedia.org/wiki?curid=4568467", "title": "Niente pu\u00f2 fermarci", "text": "Niente pu\u00f2 fermarci \u00e8 un film italiano uscito il 13 giugno 2013 e diretto da Luigi Cecinelli.\nTrama.\nQuattro giovani sono condizionati da diverse patologie psicofisiche: Mattia \u00e8 narcolettico, Augusto \u00e8 dipendente da Internet, Leonardo \u00e8 ossessionato dall'igiene e dal timore del contatto fisico e Guglielmo \u00e8 affetto dalla sindrome di Tourette.\nTutti e quattro vengono mandati dai genitori in una tranquilla struttura per essere curati e riabilitati, ma la routine troppo rigida li spinge a elaborare un piano per evadere: decidono cos\u00ec di partire per Ibiza. Si appropriano dell'auto del direttore della clinica e iniziano un viaggio che li porter\u00e0 a fare incontri e a scoprire cose fino a poco prima solo immaginate. Nel frattempo i genitori si mettono sulle tracce dei figli e nel susseguirsi degli avvenimenti imparano a conoscere meglio e apprezzare la personalit\u00e0 dei loro ragazzi.\nProduzione.\nIl film \u00e8 stato girato a Roma, in Toscana, nelle Marche, specialmente a Sirolo, nella riviera del Conero e ad Ibiza, mentre le scene supposte in Provenza con G\u00e9rard Depardieu (che recita in italiano) sono state in realt\u00e0 girate a Casacanditella (CH), nel castello di Semivicoli."}
{"id": "4568478", "revid": "287204", "url": "https://it.wikipedia.org/wiki?curid=4568478", "title": "Dragonero (Sergio Bonelli Editore)", "text": ""}
{"id": "4568479", "revid": "729019", "url": "https://it.wikipedia.org/wiki?curid=4568479", "title": "Operazione Barras", "text": "Operazione Barras era il nome in codice di un'azione condotta dalle forze speciali del Regno Unito il 10 settembre 2000 in Sierra Leone, nell'ambito degli eventi della guerra civile sierraleonese. Il 25 agosto 2000 una pattuglia di militari britannici, parte di un contingente dislocato nel paese in appoggio alla missione di peacekeeping dell'ONU in Sierra Leone (\"United Nations Mission in Sierra Leone\" o UNAMSIL), fu circondata e presa in ostaggio da un gruppo di miliziani locali noti come \"West Side Boys\" (WSB): gli undici militari britannici del Royal Irish Regiment e il militare sierraleonese che li accompagnava furono disarmati e condotti come prigionieri nel piccolo villaggio di Gberi Bana lungo il corso del fiume Rokel, nella zona centro-occidentale del paese.\nI successivi tentativi del governo britannico di negoziare il rilascio degli ostaggi, bench\u00e9 portassero alla liberazione di cinque di essi, si dimostrarono alla fine inconcludenti a causa delle richieste esagerate e irrealistiche avanzate dal capo dei West Side Boys, l'autoproclamato \"generale\" Foday Kallay; davanti alla prospettiva che i rimanenti ostaggi fossero uccisi o trasferiti in una zona inaccessibile del paese, il Primo ministro britannico Tony Blair autorizz\u00f2 la liberazione dei prigionieri per tramite di un'azione di forza. Il 10 settembre un distaccamento dello Special Air Service trasportato da elicotteri prese d'assalto Gberi Bana, mentre il vicino campo-base dei West Side Boys nei pressi del villaggio di Magbeni veniva attaccato da una compagnia del Parachute Regiment britannico: la rapida azione port\u00f2 alla liberazione di tutti gli ostaggi indenni, anche se un militare del SAS rimase ucciso e altri dodici britannici furono feriti; di per contro, il contingente dei WSB fu completamente annientato con almeno 25 miliziani uccisi e altri 18 presi prigionieri, tra cui lo stesso Kallay. L'operazione fu nota presso le forze speciali impiegate come \"Operation Certain Death\" (morte certa).\nIl successo dell'operazione restaur\u00f2 il prestigio delle forze britanniche dislocate in Sierra Leone, e la forte impressione che suscit\u00f2 negli ambienti sierraleonesi ebbe positive ricadute sull'andamento del conflitto, destinato a concludersi dopo pochi mesi da essa.\nAntefatti.\nColonia britannica fin dall'inizio del XIX secolo, la Sierra Leone ottenne l'indipendenza il 26 aprile 1961 come Repubblica del Commonwealth delle nazioni. Fin dall'inizio il paese dimostr\u00f2 una cronica instabilit\u00e0 politica che vide succedersi governi deboli e corrotti, intervallati da colpi di stato dei militari; grazie a un referendum manipolato con brogli e intimidazioni, nel 1978 l'All People's Congress del presidente Siaka Stevens fu nominato unico partito legale della Sierra Leone, mentre nel 1985 il suo successore Joseph Saidu Momoh provvide a espellere dal paese ci\u00f2 che rimaneva dell'opposizione politica. Un tentativo di reintrodurre un sistema multipartitico all'inizio degli anni novanta fu vanificato dagli abusi di potere dell'All People's Congress, e nel marzo del 1991 il Fronte Rivoluzionario Unito (\"Revolutionary United Front\" o RUF) di Foday Sankoh diede il via a una ribellione contro il governo centrale, poi sfociata in una sanguinosa guerra civile.\nAppoggiato dalla Liberia del dittatore Charles Taylor e sostenendosi finanziariamente grazie al commercio di diamanti estratti dalle zone conquistate, il RUF riusc\u00ec in breve tempo a porre sotto il suo controllo vaste regioni del paese, favorito anche dallo stato di profonda disorganizzazione, corruzione e carenza di addestramento delle forze armate sierraleonesi (Republic of Sierra Leone Armed Forces); dopo alterne vicende, nel maggio del 1997 il RUF, favorito anche da un ammutinamento di parte dell'esercito sierraleonese, prese la capitale Freetown e costrinse alla fuga il nuovo presidente Ahmad Tejan Kabbah. La caduta della capitale spinse la Comunit\u00e0 economica degli Stati dell'Africa occidentale (\"Economic Community of West African States\" o ECOWAS) a intervenire nel conflitto, e una forza militare a guida nigeriana liber\u00f2 Freetown nel marzo del 1998 e restaur\u00f2 Kabbah nella sua posizione, anche se non riusc\u00ec a debellare completamente la minaccia del RUF. Un accordo di pace firmato a Lom\u00e9 il 7 luglio 1999 port\u00f2 a una momentanea sospensione dei combattimenti: in cambio dell'integrazione dei suoi membri nel nuovo esercito nazionale il RUF accett\u00f2 di deporre le armi, mentre il contingente della ECOWAS fu rimpiazzato da una forza di pace delle Nazioni Unite (\"United Nations Mission in Sierra Leone\" o UNAMSIL). La tregua si rivel\u00f2 effimera, e all'inizio del 2000 il RUF riprese le ostilit\u00e0 contro il governo sierraleonese, coinvolgendo nei combattimenti anche l'UNAMSIL: diverse centinaia di caschi blu furono presi in ostaggio e disarmati dalle milizie del RUF, che iniziarono una nuova offensiva in direzione di Freetown.\nIl coinvolgimento del Regno Unito nel conflitto inizi\u00f2 nel maggio del 2000: nell'ambito dell'operazione Palliser, una forza da combattimento incentrata sul 1\u00ba battaglione del Parachute Regiment, appoggiata da unit\u00e0 navali e aeree, fu inviata urgentemente a Freetown per provvedere all'evacuazione dei cittadini europei e del Commonwealth ivi residenti. Nonostante una certa riluttanza, il governo britannico decise di rispondere alle pressioni che venivano dalla comunit\u00e0 internazionale espandendo il mandato della missione: il 23 maggio un contingente dello Special Air Service (SAS) fece prigioniero il fondatore del RUF Foday Sankoh e lo consegn\u00f2 alle autorit\u00e0 ONU perch\u00e9 venisse processato, mentre nel giugno seguente aerei ed elicotteri della Royal Air Force sostennero la controffensiva delle forze della UNAMSIL; contemporaneamente, le forze britanniche si dedicarono alla formazione e all'addestramento di una pi\u00f9 efficiente forza armata sierraleonese, attivit\u00e0 a cui furono destinati inizialmente gli uomini del 2\u00ba battaglione del Royal Anglian Regiment poi rimpiazzati a partire dal 22 luglio 2000 dal 1\u00ba battaglione del Royal Irish Regiment agli ordini del tenente colonnello Simon Fordham.\nIl sequestro.\nOstaggi dei West Side Boys.\nLa mattina del 25 agosto 2000 una pattuglia del Royal Irish Regiment lasci\u00f2 la base avanzata britannica di Waterloo, sulla costa, per dirigersi verso la cittadina di Masiaka nell'interno, a circa 65\u00a0km ad est di Freetown, dove si trovava acquartierato il battaglione giordano della UNAMSIL: bench\u00e9 il ruolo principale delle truppe britanniche fosse quello dell'addestramento dei reparti sierraleonesi, non era raro che venissero impiegate anche per pattugliamenti in lungo e in largo per il paese, sia per rassicurare la popolazione che per mantenere i contatti con le sparse guarnigioni dei caschi blu. La pattuglia comprendeva tre fuoristrada Land Rover Wolf, di cui uno armato con una mitragliatrice pesante Browning M2, con a bordo dodici uomini: due ufficiali e nove sottufficiali e soldati del Royal Irish Regiment, e un caporale dell'esercito sierraleonese in funzione di guida e collegamento. A Masiaka la pattuglia fu avvertita dai giordani che in alcuni villaggi lungo il corso del fiume Rokel erano stati avvistati diversi membri di una milizia locale, i \"West Side Boys\", e che da notizie ricevute molti di essi erano in procinto di arrendersi e deporre le armi; nel pomeriggio quindi, sulla via del ritorno a Waterloo, il comandante della pattuglia maggiore Alan Marshall decise di deviare dalla via principale per andare a investigare su queste informazioni.\nI \"West Side Boys\" (WSB), anche detti \"West Side Soldiers\" o a volte \"West Side Niggers\" (un nome pare mutato dalla cultura delle bande di strada di New York), erano una delle numerose milizie indipendenti che in quel periodo imperversavano nelle zone interne della Sierra Leone. Fondato all'incirca nel 1998, il gruppo non aveva una chiara connotazione politica: inizialmente aveva combattuto nella guerra civile a fianco del RUF, per poi passare dalla parte delle forze governative arrivando anche a collaborare, in almeno una occasione, con le truppe britanniche in cambio di armi e medicinali; il gruppo aveva per\u00f2 rifiutato il programma di integrazione nell'esercito regolare sierraleonese portato avanti dai britannici, e nel luglio del 2000 si era scontrato con le forze della UNAMSIL. Con il calo della guerriglia nelle regioni occidentali a seguito dell'intervento britannico e delle controffensive della UNAMSIL, i West Side Boys si erano ritirati nella regione compresa tra la foce del fiume Rokel e le Okkrah Hills pi\u00f9 a nord, limitandosi a saccheggiare e taglieggiare la popolazione locale: da un picco di circa 500-600 affiliati, nell'agosto del 2000 i WSB erano calati a circa 100-200 tra uomini e donne (oltre a una trentina di civili sierraleonesi loro prigionieri) a causa delle continue diserzioni e del morale basso, bench\u00e9 potessero ancora contare su un notevole arsenale di armi pesanti (mortai, mitragliatrici e lanciarazzi RPG); il loro leader era un ex caporale dell'esercito sierraleonese di 24 anni, Foday Kallay, autoproclamatosi \"generale di brigata\".\nLa pattuglia britannica lasci\u00f2 la strada principale per Freetown per inoltrarsi lungo un sentiero sterrato in direzione di Magbeni, un piccolo villaggio lungo la riva meridionale del Rokel dove i WSB avevano posto il loro accampamento principale; una volta giunti a Magbeni, i britannici si ritrovarono circondati da un folto gruppo di miliziani tra cui anche parecchi bambini soldato: inizialmente i ribelli non ebbero un atteggiamento ostile, ma la situazione cambi\u00f2 non appena sul posto giunse Kallay, arrivato via barca dal vicino villaggio di Gberi Bana, sulla riva nord del Rokel, dove aveva il suo quartier generale. Kallay aggred\u00ec verbalmente i britannici accusandoli di aver sconfinato senza permesso nel \"suo\" territorio; il maggiore Marshall cerc\u00f2 di parlamentare, ma davanti a un tentativo di essere disarmato oppose resistenza e fu picchiato duramente. Un camion Bedford TK con a bordo una mitragliera ZPU sbarr\u00f2 la via di ritirata ai britannici, che in schiacciante inferiorit\u00e0 numerica furono in breve tempo sopraffatti e disarmati dai guerriglieri; il secondo ufficiale dalla pattuglia, il capitano Flaherty, ebbe appena il tempo di inviare un messaggio radio al comando britannico prima di essere anche lui disarmato, spogliato dell'uniforme e privato degli oggetti personali.\nI dodici prigionieri furono fatti salire su alcune imbarcazioni e portati sull'altra sponda del Rokel, a Gberi Bana; gli undici britannici furono rinchiusi in una capanna vicino alla residenza personale di Kallay, mentre un trattamento peggiore fu riservato al caporale Musa Bangura dell'esercito sierraleonese: picchiato duramente in quanto \"spia\" e \"traditore\", fu gettato in una buca scavata nel terreno e coperta con una grata.\nLe trattative.\nIl messaggio radio inviato da Flaherty consent\u00ec al comando britannico di avere subito notizia del sequestro: il tenente colonnello Fordham inform\u00f2 immediatamente i suoi superiori a Londra, ed entro la fine della giornata il Primo ministro Tony Blair fu messo al corrente dell'accaduto; il Ministero della Difesa emise poi un comunicato tranquillizzante, informando che gli uomini della pattuglia stavano bene anche se non erano liberi.\nIl comandante della UNAMSIL, il generale nigeriano Mohamed Garba, critic\u00f2 l'imprudenza della pattuglia e in pratica prese le distanze dalle operazioni del contingente britannico, mentre il governo sierraleonese, incapace di trovare una posizione unitaria sulla vicenda, lasci\u00f2 carta bianca a Londra sulla conduzione dei negoziati per la liberazione degli ostaggi. Dopo alcuni contatti preliminari grazie alle radio in dotazione alla pattuglia, il 27 agosto il tenente colonnello Fordham si incontr\u00f2 personalmente con Kallay all'imbocco del sentiero per Magbeni: in cambio del rilascio degli ostaggi, i WSB chiesero una fornitura di cibo e medicinali oltre al rilascio di alcuni esponenti del RUF dalle carceri governative sierraleonesi, al che Fordham promise di girare tali condizioni alle autorit\u00e0 di Freetown in cambio per\u00f2 della prova delle buone condizioni di salute dei prigionieri; nel suo rapporto inviato a Londra subito dopo l'incontro, Fordham indic\u00f2 Kallay come un uomo dotato di un forte ascendente sui suoi seguaci ma con una personalit\u00e0 turbata e psicotica, soggetta a violenti sbalzi d'umore.\nIl 29 agosto Fordham (affiancato ora anche da due funzionari di Scotland Yard esperti in negoziazioni appena arrivati da Londra) e Kallay si incontrarono nuovamente, questa volta alla base ONU di Masiaka: i WSB arrivarono accompagnati dai due ufficiali della pattuglia, il maggiore Marshall e il capitano Flaherty, i quali rassicurarono il loro superiore sul buono stato di salute degli ostaggi; durante l'incontro Kallay cambi\u00f2 le sue richieste e, al posto del rilascio degli uomini del RUF, chiese invece di avere un telefono satellitare. Al momento del commiato Flaherty comp\u00ec un gesto irrituale non notato dai suoi catturatori: invece di salutare militarmente il suo superiore, gli si avvicin\u00f2 e gli strinse la mano; in questo modo il capitano pass\u00f2 a Fordham un piccolo foglietto su cui era disegnata una mappa dei villaggi di Magbeni e Gberi Bana, con indicazione delle vie di accesso e del luogo dove erano detenuti gli ostaggi.\nDue giorni dopo, il 31 agosto, Kallay rilasci\u00f2 cinque degli ostaggi (i membri pi\u00f9 giovani della pattuglia) in cambio di una fornitura di viveri e medicinali e del telefono satellitare; tramite il telefono il portavoce di Kallay, il \"colonnello Cambodia\", rilasci\u00f2 una lunga intervista alla BBC durante la quale espose le richieste del gruppo per il rilascio degli altri ostaggi: si andava dalla rinegoziazione degli accordi di pace di Lom\u00e9 al riconoscimento politico dei WSB da parte del governo di Freetown, dall'inserimento dei membri della banda in posizioni di rilievo nell'esercito sierraleonese alla concessione di borse di studio ai ribelli che volessero studiare nel Regno Unito. L'uso smodato che i guerriglieri fecero del telefono satellitare consent\u00ec del resto agli specialisti del Royal Corps of Signals britannico di tracciare l'esatta posizione della loro base.\nPreparativi militari.\nI cinque ostaggi rilasciati furono subito portati sulla , una nave logistica della Royal Fleet Auxiliary ancorata al largo delle coste sierraleonesi, dove furono interrogati dagli ufficiali britannici: oltre a fornire ulteriori indicazioni sui villaggi e sulle armi in dotazione ai ribelli, i militari liberati diedero anche un fosco quadro dello stato in cui erano detenuti gli ostaggi, a corto di cibo e acqua e continuamente picchiati e vessati dai loro catturatori, molti dei quali abusavano di alcol e droghe.\nFin dal momento del sequestro i vertici militari e politici britannici avevano iniziato a predisporre dei preparativi per un intervento di forza qualora la situazione fosse volta al peggio. Il 30 agosto lo squadrone D del 22\u00ba Reggimento SAS del British Army, forte di circa 40 uomini, ricevette l'ordine di trasferirsi in via riservata in Sierra Leone, dove venne rinforzato anche da un distaccamento dello Special Boat Service (SBS) dei Royal Marines; visto il folto numero di ribelli in armi e la loro suddivisione tra due distinti villaggi, venne deciso di affiancare alle forze speciali anche un contingente di truppe regolari: per l'incarico venne scelta la compagnia A del 1\u00ba battaglione Parachute Regiment (l'unica in quel momento disponibile a ranghi completi), agli ordini del maggiore Matthew Lowe. Dopo un incontro con i vertici militari del Permanent Joint Headquarters a Northwood, Lowe riun\u00ec i suoi ufficiali il 31 agosto e inizi\u00f2 a predisporre il trasferimento della sua compagnia: per garantire una maggiore potenza di fuoco e compensare l'inferiorit\u00e0 numerica rispetto ai WSB, furono aggregati all'organico dell'unit\u00e0 una sezione di mortai con tre armi da 81 mm e una sezione di tiratori scelti con quattro L-115A1 oltre a una sezione medica aggiuntiva, per un totale di circa 130 uomini. Con la scusa di un'esercitazione gli uomini della compagnia A furono trasferiti alla base RAF di South Cerney, nel Gloucestershire, e solo qui informati dell'imminente operazione in Sierra Leone.\nIl 2 settembre Lowe e un piccolo gruppo di suoi ufficiali si recarono in Sierra Leone per pianificare il dispiegamento delle compagnia A; presso la base del contingente britannico ad Hastings, una cittadina a 50\u00a0km a sud di Freetown, gli ufficiali del Parachute Regiment si incontrarono con lo stato maggiore del 22 SAS, con il comandante delle forze britanniche in Sierra Leone generale David Richards e con il rappresentante di Londra nel paese, l'alto commissario Alan Jones: questi due ultimi ricevettero tra l'altro l'autorizzazione militare e politica a lanciare il blitz qualora la situazione fosse precipitata improvvisamente. Si iniziarono a stilare vari piani operativi, basati sulla mappa di Flaherty e sui racconti degli ostaggi liberati, ma si fece pressante la necessit\u00e0 di ulteriori informazioni. La mattina del 5 settembre due gommoni dello SBS risalirono il corso del Rokel e depositarono nelle vicinanze dei villaggi due pattuglie da ricognizione, composte ciascuna da quattro operatori del SAS: nascosti nella giungla a meno di 200 metri dai loro obiettivi, i britannici iniziarono a trasmettere al comando varie informazioni sulla disposizione e l'armamento dei WSB, e sui siti migliori per un atterraggio di elicotteri; tramite microfoni direzionali amplificati, inoltre, gli operativi del SAS furono in grado anche di localizzare l'esatta posizione degli ostaggi, ora spostati in una stanza della residenza personale di Kallay.\nVerso l'intervento.\nSul fronte delle trattative, nel frattempo, la situazione non migliorava: il 2 settembre Kallay e i suoi ufficiali cambiarono ancora una volta le loro condizioni per il rilascio degli ostaggi, chiedendo le immediate dimissioni del governo sierraleonese; davanti all'ovvio rifiuto di Freetown, Kallay ebbe uno scatto d'ira e ordin\u00f2 che gli ostaggi fossero immediatamente fucilati: per mezz'ora i sei britannici dovettero rimanere in piedi davanti a un plotone d'esecuzione dei WSB mentre il maggiore Marshall cercava di tranquillizzare Kallay, ottenendo infine che gli ostaggi fossero risparmiati. Il giorno successivo Fordham organizz\u00f2 tramite le autorit\u00e0 locali una nuova spedizione di viveri e medicinali al campo dei WSB nel tentativo di ammorbidire la posizione di Kallay, ma lo sforzo non diede alcun risultato. La mancanza di progressi sul piano dei negoziati e il deterioramento fisico e psicologico a cui si riteneva stessero andando incontro gli ostaggi, spinsero i vertici britannici verso la soluzione militare: il 5 settembre il Primo ministro Tony Blair, pur non nominando esplicitamente la situazione in Sierra Leone, rilasci\u00f2 un duro discorso contro \"coloro che detenevano contro la loro volont\u00e0 militari britannici impegnati in missioni di pace\", minacciando rappresaglie; dopo una tappa a Dakar, quello stesso 5 settembre i paracadutisti della compagnia A giunsero in Sierra Leone, per abituarsi al clima tropicale e per addestrarsi alla base di Hastings dove era stata realizzata una replica del villaggio di Magbeni.\nIl piano per l'azione aveva nel frattempo iniziato a prendere forma: l'operazione avrebbe visto gli specialisti del SAS e dello SBS prendere d'assalto il villaggio di Gberi Bana per liberare gli ostaggi e \"decapitare\" i vertici dei WSB facendo prigioniero Kallay, mentre i paracadutisti di Lowe avrebbero assalito Magbeni per distrarre il grosso dei ribelli dall'azione delle forze speciali, neutralizzare le loro armi pesanti e recuperare le tre Land Rover della pattuglia fatta prigioniera. Furono presi in considerazione vari scenari circa l'inserimento della forza d'assalto, se via terra tramite veicoli fuoristrada (opzione scartata perch\u00e9 non garantiva sufficiente effetto sorpresa e per l'ostacolo costituito dalla fitta giungla) o via fiume tramite piccole imbarcazioni (anch'essa esclusa per via dei molti banchi di sabbia e della forte corrente presenti sul Rokel, rilevati dalla missione di ricognizione dello SBS), ma alla fine si opt\u00f2 per l'impiego di elicotteri in tutte le fasi dell'operazione: tre Boeing CH-47 Chinook del Joint Special Forces Aviation Wing (un'unit\u00e0 di aviazione specificamente addestrata al supporto delle operazioni delle forze speciali) furono assegnati all'azione, oltre a due Westland Lynx dell'Army Air Corps (il corpo aereo dell'esercito) armati di mitragliatrici multicanna M134 Minigun per l'appoggio di fuoco. Il comando delle operazioni fu assunto dal generale di brigata John Holmes, all'epoca comandante in capo delle forze speciali britanniche (Director Special Forces), giunto personalmente in Sierra Leone il 6 settembre.\nIl contingente britannico operava in Sierra Leone su autorizzazione delle autorit\u00e0 locali, e quindi il 7 settembre l'alto commissario Jones mise al corrente il presidente Kabbah dei preparativi per il blitz: il governo di Freetown non solo diede il via libera all'azione, ma mise a disposizione dei britannici anche alcuni reparti dell'esercito e un elicottero d'attacco Mil Mi-24 che, pilotato dal contractor sudafricano Neall Ellis, costituiva l'unico mezzo dell'aeronautica militare sierraleonese in quel momento operativo. Il 9 settembre il \"colonnello Cambodia\" rilasci\u00f2 una nuova minacciosa dichiarazione, secondo la quale gli ostaggi sarebbero stati liberati solo in caso di dimissioni dei vertici politici sierraleonesi e della formazione di un nuovo governo di coalizione che comprendesse gli stessi West Side Boys; contemporaneamente, la pattuglia del SAS appostata fuori Gberi Bana assistette a nuove violenze contro gli ostaggi, al punto da trasmettere al comando un messaggio di pericolo imminente per la vita dei prigionieri.\nA Londra il comitato governativo per la gestione delle crisi (Cabinet Office Briefing Room o COBRA) giudic\u00f2 credibile la minaccia per le vite degli ostaggi: in particolare, si temeva che le irragionevoli richieste avanzate dai WSB denunciassero una scarsa volont\u00e0 di risolvere la crisi per vie diplomatiche, e che gli ostaggi potessero essere spostati in una nuova localit\u00e0 pi\u00f9 nell'interno del paese, vanificando cos\u00ec i preparativi gi\u00e0 messi in atto per la loro liberazione. Nel pomeriggio del 9 settembre il Primo ministro Blair, in quel momento nella sua residenza di campagna di Chequers, ricevette un rapporto completo della situazione e le valutazioni del COBRA, e dopo alcuni minuti di riflessione autorizz\u00f2 il raid per la mattina del giorno successivo, domenica 10 settembre 2000; all'azione fu dato il nome in codice di \"operazione Barras\".\nOperazione Barras.\nL'inizio.\nI reparti britannici furono pronti all'azione per le 05:00 del 10 settembre, anche se poi dovettero attendere per un'ora che le condizioni di visibilit\u00e0 nelle zone di atterraggio fossero migliori; alle 06:00 i sei elicotteri della forza d'assalto decollarono quindi dal campo di atterraggio della base di Hastings alla volta dei loro obiettivi, distanti solo quindici minuti di volo. A bordo dei Chinook 1 e 2 erano imbarcati 50 operatori del SAS e dello SBS cui era affidata la missione pi\u00f9 delicata, l'assalto a Gberi Bana e la liberazione degli ostaggi: il villaggio stesso era un obiettivo difficile, protetto come era a sud dal corso del fiume Rokel (largo circa 280 metri), a nord dalla fitta giungla e ad est e ovest da ampie zone paludose; l'unica zona di atterraggio sicura era un campo da calcio situato lungo il limite settentrionale del villaggio, ed era qui che i due Chinook erano diretti.\nIl Chinook 3 portava invece il maggiore Lowe e due plotoni dei suoi paracadutisti (circa 80 uomini), la cui zona di atterraggio era un tratto di prateria a sud di Magbeni; una volta sbarcati gli uomini di Lowe, l'elicottero sarebbe rientrato subito ad Hastings per caricare il terzo plotone di paracadutisti e la sezione mortai. I paracadutisti portavano come armi individuali i fucili d'assalto bullpup Enfield SA-80 e le mitragliatrici FN Minimi, mentre gli operativi delle forze speciali portavano principalmente il fucile M16; per evitare l'affaticamento dato dalle alte temperature, gli uomini portavano un equipaggiamento ridotto al minimo, trasportando solo munizioni e una scorta di acqua: vi era il timore che il peso del giubbotto antiproiettile potesse risultare eccessivo con il caldo tropicale, ma durante l'addestramento ad Hastings si era appurato che le temperature pi\u00f9 miti del primo mattino rendevano la cosa sopportabile e venne dato ordine di indossarlo.\nLa formazione di elicotteri si dispose inizialmente in un circuito di attesa per dare il tempo alle pattuglie da ricognizione del SAS di prendere posizione vicino al luogo dove erano detenuti gli ostaggi, onde impedire qualsiasi reazione dei WSB contro di essi prima che la forza d'assalto potesse sbarcare. Alle 06.15 gli elicotteri misero la prua sull'obiettivo, volando bassi lungo il corso del Rokel e servendosi dei visori notturni per orientarsi nell'incerta luce dell'alba. Alle 06:25 l'attacco ebbe inizio: con un completo effetto sorpresa, i due Lynx iniziarono a mitragliare i due villaggi con le loro Minigun, puntando in particolare a eliminare le postazioni delle armi pesanti gi\u00e0 individuate dalle squadre da ricognizione, seguiti poi dal Mi-24 sierraleonese che apr\u00ec il fuoco con razzi e con la sua mitragliatrice da 12,7\u00a0mm; cinque minuti dopo, i tre Chinook si avvicinarono alle zone di atterraggio, talmente bassi da scoperchiare diverse abitazioni con il vento generato dai loro rotori.\nL'attacco a Gberi Bana.\nIl Chinook 1, carico degli uomini delle forze speciali, si diresse sul campo di calcio di Gberi Bana e, fermo in volo a punto fisso, stese delle funi da cui gli operatori del SAS e dello SBS si calarono tramite la cosiddetta tecnica del \"fast rope\"; i ricognitori del SAS appostati nella giungla protessero lo sbarco dei loro compagni prendendo sotto tiro i ribelli che uscivano dalle capanne e neutralizzando una mitragliatrice pesante appostata sul tetto della residenza di Kallay, ma ci\u00f2 non imped\u00ec a un guerrigliero di fare fuoco contro il Chinook con un lanciarazzi anticarro RPG: il pilota tuttavia vide il colpo in arrivo e lo schiv\u00f2 con un improvviso scarto di lato. Bench\u00e9 colti di sorpresa, i WSB opposero subito una certa resistenza, aprendo il fuoco nascosti nelle casupole del villaggio e nella giungla circostante; fu in questa fase iniziale che i britannici ebbero il loro unico caduto dell'operazione, il caporale del SAS Bradley Tinnion: colpito da un proiettile da 7,62\u00a0mm che gli attravers\u00f2 tutto il corpo, fu portato via in gravissime condizioni e mor\u00ec a bordo dell'elicottero che lo riportava alla base.\nLe forze speciali si diressero subito verso la residenza di Kallay: un gruppo abbatt\u00e9 la porta della prigione e soccorse i sei ostaggi britannici, trovati incolumi, mentre un secondo cattur\u00f2 lo stesso Kallay mentre cercava di nascondersi; alcuni miliziani asserragliati nell'abitazione, tra cui la moglie del leader guerrigliero (nota semplicemente come \"mama Kallay\"), rifiutarono di arrendersi e opposero una resistenza ostinata, venendo infine uccisi dai britannici. Pi\u00f9 difficoltosa fu la localizzazione del settimo prigioniero, il caporale Bangura, ma alla fine anche lui fu soccorso e portato al campo di calcio dove il Chinook 2 era atterrato per caricare gli ostaggi: per le 07:00, appena 20 minuti dopo l'inizio dell'azione, il velivolo decoll\u00f2 alla volta della RFA \"Sir Percivale\", dove gli ostaggi ormai liberi ricevettero subito cure mediche. Liberati i prigionieri, gli operatori delle forze speciali si dedicarono quindi a eliminare le ultime sacche di resistenza dei WSB, mettendo in sicurezza il villaggio di Gberi Bana nel giro di pochi minuti al prezzo di soli quattro feriti non gravi.\nL'attacco a Magbeni.\nMentre le forze speciali assalivano Gberi Bana, i paracadutisti di Lowe arrivarono in vista del villaggio di Magbeni, principale accampamento dei WSB: il Chinook si abbass\u00f2 per permettere ai britannici di saltare gi\u00f9 dalla rampa posteriore, ma, nonostante le pattuglie di ricognizione avessero rilevato che il tratto di prateria prescelto per l'atterraggio era bagnato, non erano state in grado di determinare la profondit\u00e0 dell'acqua e gli uomini di Lowe si ritrovarono in una palude sprofondati fino alla vita. Mentre il Chinook rientrava ad Hastings per caricare la seconda ondata, gli uomini di Lowe dovettero avanzare per 150 metri dentro l'acquitrinio prima di arrivare sul terreno solido, una linea di alberi posta sul bordo del villaggio, dove stabilirono una linea di difesa da cui ingaggiare i sorpresi miliziani; non appena l'elicottero si ripresent\u00f2 sul luogo dell'atterraggio fin\u00ec sotto il tiro di una mitragliatrice dei WSB appostata nel villaggio, che tuttavia fu rapidamente neutralizzata da uno dei Lynx in appoggio.\nPoco prima delle 07:00, con la compagnia ora a ranghi completi e appoggiata dal fuoco dei propri mortai, i paracadutisti iniziarono ad avanzare verso il villaggio, quando un proiettile di artiglieria esplose in mezzo a loro ferendo sette uomini tra cui il maggiore Lowe: l'esatta dinamica dell'episodio non \u00e8 mai stata chiarita in pieno, e sebbene il comando del Parachute Regiment abbia sempre sostenuto che si tratt\u00f2 di un colpo di mortaio dei WSB, alcune fonti hanno avanzato l'ipotesi che possa essersi trattato di un proiettile britannico finito fuori bersaglio. Il comando pass\u00f2 al vice di Lowe, il capitano Daniel Matthews, che ordin\u00f2 subito l'evacuazione dei feriti: il Chinook 2, gi\u00e0 in rotta per il campo di calcio di Gberi Bana, fu dirottato su Magbeni e, atterrando sotto il fuoco dei WSB, prelev\u00f2 rapidamente i feriti prima di dirigersi a prelevare gli ostaggi liberati, portando poi tutti in salvo sulla RFA \"Sir Percivale\".\nLa compagnia A si allarg\u00f2 quindi dentro al villaggio, ingaggiando una serie di scontri casa per casa: i WSB cercarono di contrastare l'azione dei britannici, ma il miglior addestramento, la disciplina e la potenza di fuoco dei paracadutisti ebbe ben presto ragione dei miliziani. Con un solo ferito tra i propri ranghi, i britannici dichiararono sicuro il villaggio di Magbeni per le 08:00: i paracadutisti inviarono pattuglie nella giungla per inseguire i superstiti dei WSB in fuga, mentre da Maisaka reparti sierraleonesi e dei caschi blu si allargarono in tutta la regione delle Okkrah Hills per rastrellare gli sbandati; l'arsenale dei WSB (compreso il camion Bedford e tre pick-up armati) venne fatto saltare in aria con l'esplosivo, mentre le tre Land Rover catturate ai britannici furono rinvenute lungo la riva del Rokel e, appese ai ganci esterni dei Chinook, riportate alla base di Hastings. Gli ultimi reparti britannici lasciarono quindi i due villaggi con gli elicotteri per le 14:00 di quello stesso giorno.\nConseguenze.\nLe perdite.\nL'operazione Barras si concluse con un pieno successo: tutti gli ostaggi furono salvati incolumi e poterono telefonare alle loro famiglie quello stesso pomeriggio; ventidue civili sierraleonesi prigionieri dei WSB furono parimenti liberati dai britannici e portati a Masiaka perch\u00e9 venissero identificati: un ventitreesimo civile, preso in mezzo dal fuoco incrociato, era invece rimasto ucciso durante il raid. Nel corso dell'azione un militare britannico rimase ucciso e altri dodici feriti (quattro del SAS e otto dei paracadutisti) di cui uno gravemente: il Ministero della Difesa britannico, come da tradizione, tenne segreto il coinvolgimento dei reparti del SAS e dello SBS nell'operazione, ma quando venne resa nota l'identit\u00e0 di Tinnion, in passato membro del 29th Commando Regiment Royal Artillery, divenne chiara per gli analisti la partecipazione delle forze speciali all'azione.\nI britannici recuperarono e trasportarono a Masiaka per l'identificazione i corpi di 25 membri dei West Side Boys (di cui tre donne), ma la resistenza pi\u00f9 ampia del previsto messa in atto dalla banda e la superiore potenza di fuoco dei britannici fecero supporre che le vittime tra i miliziani potessero essere fino a tre volte pi\u00f9 alte, con molti dei corpi non recuperati perch\u00e9 nascosti dalla vegetazione. Diciotto membri della banda, tra cui il leader Kallay, furono presi prigionieri durante il raid e consegnati poi alla polizia sierraleonese, ma molti altri furono rastrellati successivamente: i reparti giordani dell'ONU fecero prigionieri una trentina di miliziani nella zona di Masiaka entro la fine dello stesso 10 settembre, cifra salita poi a 371 membri dei WSB ma anche di altri gruppi (tra cui 57 minorenni) consegnatisi ai caschi blu entro pochi giorni dal termine dell'operazione Barras; lo stesso ministro dell'Informazione della Sierra Leone, Julius Spencer, annunci\u00f2 che come conseguenza del raid \"i West Side Boys avevano cessato di essere una minaccia militare\".\nLa mattina stessa del raid il capo di stato maggiore generale britannico Charles Guthrie si trovava per una coincidenza ospite della trasmissione della BBC \"Breakfast with Frost\", un programma politico diretto dal noto giornalista David Frost: informato poco prima della trasmissione della buona riuscita dell'operazione Barras, lo stesso Guthrie pot\u00e9 dare per primo l'annuncio in diretta della liberazione degli ostaggi; il Ministero della Difesa emise poi un comunicato ufficiale pi\u00f9 tardi quel pomeriggio.\nI paracadutisti della compagnia A rientrarono nel Regno Unito il 12 settembre, seguiti dagli operativi delle forze speciali il giorno successivo: diverse onorificenze furono assegnate ai partecipanti all'operazione Barras, tra cui due Conspicuous Gallantry Cross, cinque Military Cross (di cui una al capitano Mattehws per la sua azione di comando dopo il ferimento di Lowe a Magbeni) e cinque Distinguished Flying Cross per i piloti degli elicotteri; il generale Holmes ricevette una Distinguished Service Order per la pianificazione e la conduzione del raid, mentre il caporale Tinnion ottenne una menzione nei dispacci postuma. Degli undici ostaggi britannici liberati, tre (tra cui il maggiore Marshall) chiesero e ottennero il trasferimento a un'altra unit\u00e0, mentre due si congedarono dalle forze armate.\nReazioni.\nLa cattura della pattuglia del Royal Irish Regiment aveva minato la fiducia da parte della popolazione sierraleonese nell'intervento della forza britannica, su cui molte speranze erano riposte per la conclusione della lunga guerra civile, e provocato imbarazzo nel governo di Londra, spesso molto critico quando simili episodi riguardavano il personale della UNAMSIL; l'operazione Barras restaur\u00f2 la fiducia nelle capacit\u00e0 delle forze britanniche, rappresentando, nelle parole dello storico William Fowler, uno \"spettacolare appoggio alle regole dello stato di diritto e al governo eletto della Sierra Leone\".\nI media britannici ebbero in generale parole di elogio per il successo dell'operazione Barras, ma molti furono critici sull'operato del maggiore Marshall e sulla sua decisione di recarsi in visita al campo dei West Side Boys: sia Marshall che il caporale Bangura dell'esercito sierraleonese dichiararono che la richiesta di \"dare un'occhiata pi\u00f9 da vicino\" al campo dei WSB era venuta direttamente dai caschi blu di Masiaka, ma sia il comandante della UNAMSIL (il nigeriano Mohamed Garba) che il comandante del contingente giordano smentirono che alla pattuglia britannica fosse stato dato ordine di recarsi al villaggio di Magbeni. Un'indagine sulla cattura della pattuglia fu avviata dal comando delle forze terrestri britanniche: il rapporto finale fu critico nei confronti di Marshall, affermando che egli \"commise un errore di giudizio professionale nel deviare da un percorso previsto e autorizzato per fare una vista non autorizzata al villaggio di Magbeni\".\nI rischi dell'operazione Barras erano molto noti ai funzionari militari e del Ministero della Difesa che la pianificarono: come fu descritta da un operativo del SAS, \"non fu un'operazione chirurgica, tipo \"teste di cuoio\", ma un affare sporco con un sacco di cose che potevano andare male\". Richard Connaughton osserv\u00f2 sul giornale \"Small Wars &amp; Insurgencies\" che l'operazione dimostr\u00f2 che il governo Blair non era avverso alla possibilit\u00e0 di riportare perdite di vite umane se la causa era giusta. Geoff Hoon, l'allora ministro della Difesa, illustr\u00f2 gli effetti dell'operazione durante una conferenza stampa, dichiarando che Barras \"ha mandato un buon numero di forti messaggi. In primo luogo, \u00e8 un'ulteriore dimostrazione dell'intenzione dei governi britannici di non scendere a patti con gruppi terroristici o dediti al sequestro di ostaggi. In secondo luogo, ci auguriamo che il West Side Group (sic) e le altre unit\u00e0 di ribelli in Sierra Leone saranno ora [...] disposti ad accettare lo stato di diritto e l'autorit\u00e0 del governo democraticamente eletto della Sierra Leone. In terzo luogo, ci auguriamo che tutti coloro che in futuro pianificheranno simili azioni contro le forze armate del Regno Unito pensino attentamente alle possibili conseguenze e realizzino che non c'\u00e8 nulla da guadagnare da una tale azione\". Andrew M. Dorman del King's College London sugger\u00ec che il destino delle operazioni britanniche in corso in Sierra Leone dipendeva pesantemente dal successo o dal fallimento dell'operazione Barras, e che, se le forze britanniche fossero andate incontro a una sconfitta, il Regno Unito sarebbe stato costretto a ritirarsi completamente dal paese, oltre a \"sollevare domande\" sulla politica del governo Blair di usare le forze armate per interventi umanitari\nIl successo dell'operazione Barras fu un fattore decisivo per la formazione del Special Forces Support Group (SFSG), un'unit\u00e0 delle forze armate britanniche avente il compito di appoggiare le missioni delle unit\u00e0 speciali e di fungere da moltiplicatore di forze per esse; lo SFSG, formato nel 2006 e basato inizialmente su membri dello stesso 1\u00ba battaglione del Parachute Regiment, fu poi in prima linea nel supportare le operazioni delle forze speciali britanniche in Afghanistan e Iraq.\nLa cattura della pattuglia e il pieno successo della sua liberazione spinsero il governo britannico a incrementare il suo supporto alla UNAMSIL, sia dal punto di vista politico sia attraverso l'invio di ufficiali per supportare e coordinare le operazioni del comando della missione ONU (anche se non ci fu un significativo incremento delle truppe sul terreno, nonostante una certa richiesta in tal senso). Il Regno Unito inoltre intensific\u00f2 le pressioni politiche in seno al Consiglio di sicurezza delle Nazioni Unite sia nei confronti del RUF che del suo maggiore sostenitore, la Liberia; tale nuovo approccio, combinato con un incremento delle operazioni della UNAMSIL e delle ricostituite forze armate sierraleonesi diede ben presto i suoi frutti: messo con le spalle al muro dalla fine del supporto liberiano e dall'intervento della Guinea a fianco delle forze governative, il RUF and\u00f2 incontro a un rapido processo disgregativo. Il 18 gennaio 2002 il presidente Kabbah pot\u00e9 dichiarare ufficialmente la fine della guerra civile sierraleonese."}
{"id": "4568483", "revid": "716642", "url": "https://it.wikipedia.org/wiki?curid=4568483", "title": "F\u00fatbol Club Santiago de Cuba", "text": "Il F\u00fatbol Club Santiago de Cuba (o FC Santiago de Cuba) \u00e8 una squadra di calcio cubana di Santiago. \u00c8 affiliato alla Federazione calcistica di Cuba e gioca nella Zona Orientale della massima divisione del Campionato cubano."}
{"id": "4568489", "revid": "767487", "url": "https://it.wikipedia.org/wiki?curid=4568489", "title": "Municipalit\u00e0 di Akhaltsikhe", "text": "La municipalit\u00e0 di Akhaltsikhe () \u00e8 una municipalit\u00e0 georgiana di Samtskhe-Javakheti.\nNel censimento del 2002 la popolazione si attestava a 46.134 abitanti. Nel 2014 il numero risultava essere 20.992.\nLa citt\u00e0 di Akhaltsikhe \u00e8 il centro amministrativo della municipalit\u00e0, la quale si estende su un'area di 1.010 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4568500", "revid": "767487", "url": "https://it.wikipedia.org/wiki?curid=4568500", "title": "Amplificatore a basso rumore", "text": "Un amplificatore a basso rumore (LNA, \"low-noise amplifier\") \u00e8 un amplificatore elettronico utilizzato per amplificare dei segnali molto deboli (per esempio, catturati da un'antenna). Di solito \u00e8 situato molto vicino al dispositivo di rilevamento, cos\u00ec da ridurre al massimo le perdite di precisione.\nUn LNA \u00e8 un componente chiave, inserito nell'estremit\u00e0 anteriore del circuito radio-ricevitore. Per la formula di Friis, la cifra di rumore di un'amplificazione multistadio dipende soprattutto dai primi stadi (o semplicemente dal primo stadio), che vengono chiamati amplificatori a basso rumore.\nUn buon LNA possiede una bassa cifra di rumore (come 1 o 2\u00a0dB) ed un guadagno abbastanza grande (come 15 o 20\u00a0dB). Per ottenere un rumore sufficientemente basso, bisogna produrre un'amplificazione al primo stadio abbastanza consistente. Vengono quindi utilizzati, in genere, transistor come JFET o HEMT, impiegati in un regime ad alta intensit\u00e0 di corrente, che non \u00e8 efficiente dal punto di vista economico, ma permette di ridurre la quantit\u00e0 relativa di rumore shot."}
{"id": "4568516", "revid": "339392", "url": "https://it.wikipedia.org/wiki?curid=4568516", "title": "Guerra civile della Sierra Leone", "text": ""}
{"id": "4568523", "revid": "694292", "url": "https://it.wikipedia.org/wiki?curid=4568523", "title": "Ruderi del monastero di Santa Maria in Valle Rotana", "text": ""}
{"id": "4568528", "revid": "648655", "url": "https://it.wikipedia.org/wiki?curid=4568528", "title": "Oressizzante", "text": "Gli oressizzanti, chiamati anche oressanti, sono farmaci che stimolano l'appetito. Il termine deriva dal greco antico \"\u00f3rexis\", appetito.\nI farmaci oressizzanti possono essere di tipo centrale o periferico. I primi sono generalmente psicofarmaci tra cui inibitori delle MAO (isoniazide, iproniazide, nialamide, fenelzina), reserpina, il clordiazepossido della classe delle benzodiazepine e alcuni antidepressivi triciclici (amitriptilina e imipramina), utilizzati prevalentemente nelle inappetenze di origine psicogena. Gli oressizzanti periferici possono invece essere sostanze che migliorano l'odore o il sapore del cibo, oppure farmaci come la stricnina e neurotrasmettitori come l'orexina."}
{"id": "4568535", "revid": "1305772", "url": "https://it.wikipedia.org/wiki?curid=4568535", "title": "Yogurt con la cenere", "text": "Lo yogurt con la cenere (\"mala ya kienyeji\" o \"kamabele kambou\", in swahili) \u00e8 un yogurt prodotto tradizionalmente nella regione del Pokot occidentale nella Provincia della Rift Valley, in Kenya.\nStoria.\nDa sempre, lo yogurt con la cenere ha rappresentato uno degli alimenti principali per gli abitanti delle comunit\u00e0 dei villaggi di Tartar e Soibee (zona collinare a circa 2000 metri di\naltitudine, nei pressi del Monte Elgon). Oggi l'allevamento \u00e8 meno diffuso, e il latte \u00e8 ormai prodotto da poche famiglie per un consumo quasi privato: dal 2009 \u00e8 un presidio, e nell'ambito di questo progetto slow food intende salvaguardare un prodotto molto particolare in cui la comunit\u00e0 Pokot si riconosce e identifica.\nMetodo di ottenimento.\n\u00c8 ottenuto da latte crudo di vacca (incroci fra razze locali e zeb\u00f9) o di capra. Il latte viene lasciato riposare a temperatura ambiente dai tre a sette giorni all'interno di una calabassa, tradizionale contenitore ricavato dalle zucche. La fermentazione e l'acidificazione avvengono spontaneamente grazie alla naturale carica batterica del latte e dei recipienti. Quando lo yogurt \u00e8 pronto, si aggiunge una cenere ricavata dalla combustione di un albero locale, il cromwo. La cenere, che ha potere disinfettante, d\u00e0 allo yogurt un sapore pi\u00f9 intenso e un caratteristico colore grigio chiaro.\nFilmografia.\nAlla 62\u00aa edizione della Berlinale, il documentario \" Pokot Ash Yoghurt\" di Francesco Amato e Stefano Scarafia, \u00e8 stato inserito nel programma \"Culinary Cinema\"."}
{"id": "4568539", "revid": "1564499", "url": "https://it.wikipedia.org/wiki?curid=4568539", "title": "Colle Aquilone", "text": "Colle Aquilone (1.268 ) \u00e8 una montagna dei Monti della Meta.\nSi trova nel Lazio, nella provincia di Frosinone tra i comuni di Cervaro, Viticuso e Sant'Elia Fiumerapido."}
{"id": "4568541", "revid": "694292", "url": "https://it.wikipedia.org/wiki?curid=4568541", "title": "Ruderi del Convento di San Francesco d'Assisi", "text": ""}
{"id": "4568542", "revid": "599013", "url": "https://it.wikipedia.org/wiki?curid=4568542", "title": "Il mio canto libero", "text": ""}
{"id": "4568546", "revid": "287204", "url": "https://it.wikipedia.org/wiki?curid=4568546", "title": "Galilea (disambigua)", "text": ""}
{"id": "4568549", "revid": "694292", "url": "https://it.wikipedia.org/wiki?curid=4568549", "title": "Abbazia Santa Maria in Montesanto", "text": ""}
{"id": "4568552", "revid": "832642", "url": "https://it.wikipedia.org/wiki?curid=4568552", "title": "Ferro di cavallo di Blasius", "text": ""}
{"id": "4568553", "revid": "2121138", "url": "https://it.wikipedia.org/wiki?curid=4568553", "title": "Bigelow Aerospace", "text": "Bigelow Aerospace \u00e8 una impresa startup di tecnologie spaziali con sede a North Las Vegas in Nevada, pioniera nei moduli per stazioni spaziali espandibili.\nFu fondata nel 1998 da Robert Bigelow e finanziata in gran parte da quanto guadagnato dalla sua catena di hotel Budget Suites of America.\nDal 2013 ha investito 250 milioni di dollari statunitensi nella societ\u00e0. Bigelow \u00e8 pioniera in questo nuovo mercato degli spazi abitativi flessibili e configurabili per le stazioni spaziali.\nStoria.\nNel marzo 2020, Robert Bigelaw ha licenziato tutti i suoi dipendenti, 88 in totale, a causa del COVID-19."}
{"id": "4568564", "revid": "1543377", "url": "https://it.wikipedia.org/wiki?curid=4568564", "title": "Isolamento termico attivo", "text": "Il concetto di isolamento termico attivo combina i principi convenzionali di isolamento con la climatizzazione artificiale dello strato isolante; si caratterizza per la presenza, all'interno dello strato isolante, di un circuito chiuso adatto a convogliare il fluido termovettore; la sua funzione \u00e8 di migliorare radicalmente l'efficacia dell'isolamento termico.\nVantaggi.\nNei contesti pi\u00f9 favorevoli, migliora radicalmente l'efficacia dell'isolamento termico, a pari quantit\u00e0 di materiale isolante impiegato.\nSi giustifica ampiamente l'impiego di energia termica per l'isolamento attivo, qualora l'energia stessa sia totalmente disponibile da fonti rinnovabili (tipicamente geotermico e solare) o da scarti di calore altrimenti non direttamente utilizzabili; in tal caso, infatti, l'impiego di energia meccanica si limita ai costi energetici di pompaggio del tutto marginali."}
{"id": "4568570", "revid": "767487", "url": "https://it.wikipedia.org/wiki?curid=4568570", "title": "Municipalit\u00e0 di Aspindza", "text": "La municipalit\u00e0 di Aspindza () \u00e8 una municipalit\u00e0 georgiana di Samtskhe-Javakheti.\nNel censimento del 2002 la popolazione si attestava a 13.010 abitanti. Nel 2014 il numero risultava essere 10.372.\nLa cittadina di Aspindza \u00e8 il centro amministrativo della municipalit\u00e0, la quale si estende su un'area di 825 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4568578", "revid": "2052878", "url": "https://it.wikipedia.org/wiki?curid=4568578", "title": "Ricordi (Carla Boni)", "text": "Ricordi \u00e8 un album raccolta della cantante italiana Carla Boni, eseguita con l'orchestra di Aldo Catarsi.\nI primi sei brani sono interpretati dalla Boni, mentre i rimanenti sono eseguiti solamente dall'orchestra."}
{"id": "4568582", "revid": "278541", "url": "https://it.wikipedia.org/wiki?curid=4568582", "title": "Storia del municipio Roma IV", "text": ""}
{"id": "4568589", "revid": "694292", "url": "https://it.wikipedia.org/wiki?curid=4568589", "title": "Montevicchi", "text": ""}
{"id": "4568596", "revid": "177967", "url": "https://it.wikipedia.org/wiki?curid=4568596", "title": "Aeroplani ed angeli", "text": "Aeroplani ed angeli \u00e8 un compact disc prodotto da Alessandro Orlando Graziano (Cantautore che scrive quasi tutti i brani) inciso da Carla Boni, nel 2007 (Edel, 380372580933)."}
{"id": "4568601", "revid": "1869172", "url": "https://it.wikipedia.org/wiki?curid=4568601", "title": "Aaron Palushaj", "text": "Carriera.\nClub.\nPrima di venire scelto in NHL, disput\u00f2 due campionati di USHL con i Des Moines Buccaneers e poi si iscrisse all'Universit\u00e0 del Michigan, che, nella sua seconda stagione, risult\u00f2 la migliore squadra della NCAA West. Si fece notare con 50 punti in 37 partite.\nNel 2007 fu la quarantaquattresima scelta assoluta del draft, che lo consegn\u00f2 ai St. Louis Blues. Il 3 aprile 2009 firm\u00f2 un contratto di 3 anni con la franchigia del Missouri, che lo assegn\u00f2 ai Peoria Rivermen, la squadra affiliata militante in AHL.\nIl 3 marzo 2010 venne ceduto ai Montreal Canadiens nell'affare che port\u00f2 a St. Louis Matt D'Agostini. Per la maggior parte del tempo sotto contratto con i canadesi verr\u00e0 impiegato dagli Hamilton Bulldogs, la squadra satellite in AHL. Il 17 marzo 2011, comunque, riusc\u00ec ad esordire in NHL in una partita vinta per 3-2 agli shootout contro i Tampa Bay Lightning. Al termine della stagione 2010-2011 scese in campo soltanto 3 volte nella lega maggiore, ma risult\u00f2, con 57 punti in 68 partite, il miglior marcatore dei Bulldogs. Un anno esatto dopo il suo debutto mise a segno il suo primo gol in NHL, in una gara persa per 3-2 agli shootout contro i New York Islanders. Il 12 luglio 2012 il suo contratto con i Canadiens fu rinnovato per un altro anno.\nNel corso del lock out della stagione 2012-2013 gioc\u00f2 per gli Hamilton Bulldogs. Quando il campionato ricominci\u00f2, fu inserito tra i waivers da parte della squadra di Montr\u00e9al, venendo poi acquistato dai Colorado Avalanche il 5 febbraio 2013 ed esordendo sei giorni dopo in una sconfitta per 3-2 in overtime con i Phoenix Coyotes. Il 14 febbraio realizz\u00f2 la sua prima rete con la nuova maglia, nella partita vinta per 4-3 in shootout contro i Minnesota Wild. Termin\u00f2 il campionato con 9 punti (2 gol e 7 assist) in 25 gare. Rimasto free agent, l'11 luglio 2013 fu ingaggiato dai Carolina Hurricanes con un contratto two-way. Disput\u00f2 numerose gare con la squadra satellite dei Charlotte Checkers, in AHL.\nDopo una stagione trascorsa in Kontinental Hockey League fra Zagabria ed Ekaterinburg Palushai nell'estate del 2015 ritorn\u00f2 in Nordamerica firmando un contratto con l'organizzazione dei Philadelphia Flyers. Disput\u00f2 la stagione con la squadra affiliata in American Hockey League, i Lehigh Valley Phantoms.\nInizi\u00f2 anche la stagione successiva in AHL, coi Cleveland Monsters, ma gi\u00e0 nel mese di dicembre ha fatto ritorno in Kontinental Hockey League, alla Dinamo Minsk.\nNella stagione successiva si trasfer\u00ec in Swedish Hockey League con il Bryn\u00e4s Idrottsf\u00f6rening, dov'\u00e8 rimasto una stagione prima di passare, nella stessa lega, all'\u00d6rebro Hockeyklubb.\nAnche la seconda esperienza svedese \u00e8 durata solo una stagione: nel maggio del 2019 si \u00e8 trasferito all'HC Davos, sottoscrivendo un contratto biennale.\nNazionale.\nPalushaj prese parte, con la nazionale statunitense under 20, ai mondiali di categoria 2009, ad Ottawa. Realizz\u00f2 2 gol e 3 assist in 6 partite, e la sua squadra usc\u00ec nei quarti contro la Slovacchia.\nNon giocando i playoff, Palushaj fu convocato dagli Stati Uniti per il mondiale 2013 in Svezia e Finlandia. Debutt\u00f2 e realizz\u00f2 il suo unico gol nella competizione nella partita del 4 maggio vinta per 5-3 con l'Austria. La nazionale arriv\u00f2 sino in semifinale, dove fu eliminata dalla Svizzera, ma vinse la finale per il terzo posto con la Finlandia."}
{"id": "4568602", "revid": "694292", "url": "https://it.wikipedia.org/wiki?curid=4568602", "title": "Barucola", "text": ""}
{"id": "4568603", "revid": "1935652", "url": "https://it.wikipedia.org/wiki?curid=4568603", "title": "Prepositura", "text": "La prepositura, o prevostura, talvolta in Toscana anche propositura, \u00e8 un termine che designa l'ufficio di un parroco, o preposto (\"preposito\" o \"prevosto\") con privilegi speciali in una parrocchia. Per estensione \u00e8 anche il titolo assegnato alla chiesa prepositurale o parrocchiale sede del suo magistero.\nIl termine \u00e8 usato principalmente in Toscana, nell'arcidiocesi di Milano, in Piemonte e in Liguria.\nNon di rado nel passato, la prepositura godeva del privilegio \"nullius diocesis\", ossia dell'esenzione dalla giurisdizione del vescovo locale, privilegio che elevava di fatto la prepositura a circoscrizione ecclesiastica autonoma e indipendente."}
{"id": "4568604", "revid": "59417669", "url": "https://it.wikipedia.org/wiki?curid=4568604", "title": "Propositura", "text": ""}
{"id": "4568605", "revid": "767487", "url": "https://it.wikipedia.org/wiki?curid=4568605", "title": "Municipalit\u00e0 di Borjomi", "text": "La municipalit\u00e0 di Borjomi () \u00e8 una municipalit\u00e0 georgiana della regione di Samtskhe-Javakheti.\nNel censimento del 2002 la popolazione si attestava a 32.422 abitanti. Nel 2014 il numero risultava sceso a 25.214.\nLa citt\u00e0 di Borjomi \u00e8 il centro amministrativo della municipalit\u00e0, la quale si estende su un'area di 1.189 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4568606", "revid": "59417694", "url": "https://it.wikipedia.org/wiki?curid=4568606", "title": "Preposto", "text": ""}
{"id": "4568607", "revid": "984922", "url": "https://it.wikipedia.org/wiki?curid=4568607", "title": "Monte Carella", "text": "Il monte Carella \u00e8 una montagna alta 1.072\u00a0m del Lazio (Italia), in provincia di Frosinone, nel comune di San Biagio Saracinisco."}
{"id": "4568619", "revid": "123719563", "url": "https://it.wikipedia.org/wiki?curid=4568619", "title": "Monte Bianco (Lazio)", "text": "Il monte Bianco \u00e8 una montagna alta 1.167\u00a0m del Lazio (Italia), in provincia di Frosinone, nel comune di Villa Latina."}
{"id": "4568621", "revid": "767487", "url": "https://it.wikipedia.org/wiki?curid=4568621", "title": "Municipalit\u00e0 di Ninotsminda", "text": "La municipalit\u00e0 di Ninotsminda () \u00e8 una municipalit\u00e0 georgiana di Samtskhe-Javakheti.\nNel censimento del 2002 la popolazione si attestava a 34.305 abitanti. Nel 2014 il numero risultava essere 24.491.\nLa cittadina di Ninotsminda \u00e8 il centro amministrativo della municipalit\u00e0, la quale si estende su un'area di 1.354 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4568626", "revid": "371529", "url": "https://it.wikipedia.org/wiki?curid=4568626", "title": "ISelect", "text": "iSelect (o iSelectBowie) \u00e8 un album discografico compilation del musicista rock britannico David Bowie, pubblicato il 29 giugno 2008 in Gran Bretagna ed Irlanda soltanto (successivamente distribuito anche in altri Paesi).\nIl disco.\nIl CD \u00e8 una collezione dei brani preferiti dallo stesso Bowie, scelti personalmente dal musicista.\nNel concepire l'idea del disco, Bowie si discost\u00f2 dall'abituale struttura del greatest hits per presentare invece una selezione di pezzi a lui particolarmente graditi, includendo solamente tre singoli (\"Life on Mars?\", \"Loving the Alien\" e \"Time Will Crawl\"). In aggiunta, la versione di \"Time Will Crawl\" inclusa sull'album \u00e8 un remix ad opera dell'ingegnere del suono Mario J. McNulty, con svariate parti registrate ex novo per modificare il sound della traccia, ritenuta da Bowie troppo datata nella versione originale inclusa all'epoca sull'album \"Never Let Me Down\", disco del 1987 particolarmente detestato da Bowie.\nLa compilation \u00e8 l'unica raccolta ufficiale a contenere la traccia \"Some Are\", bonus track inclusa solamente nella ristampa dell'album \"Low\" da parte della Rykodisc nel 1991. Inoltre sono presenti anche un medley dei brani \"Sweet Thing\" e \"Candidate\", e la \"reprise\" di \"Sweet Thing\", presentati come un'unica traccia ininterrotta, invece che come pezzi separati inclusi nelle precedenti versioni in CD dell'album \"Diamond Dogs\"."}
{"id": "4568628", "revid": "1318658", "url": "https://it.wikipedia.org/wiki?curid=4568628", "title": "Monte Bianco (disambigua)", "text": ""}
{"id": "4568634", "revid": "767487", "url": "https://it.wikipedia.org/wiki?curid=4568634", "title": "Quinto Emilio Papo", "text": "Biografia.\n\"Quinto Emilio Papo\" fu per ben due volte console: nel 282 a.C. e nel 278 a.C.; fu, inoltre, censore nel 275 a.C., sempre ebbe come collega Gaio Fabricio Luscino.\nDurante il suo primo consolato comand\u00f2 l'esercito romano contro Etruschi e Galli Boi, mentre \"Fabricio\" era impegnato nell'Italia meridionale. Riusc\u00ec a sconfiggere completamente le forze nemiche ed il castigo inflitto ai Galli Boi fu cos\u00ec pesante, che rimasero tranquilli per ben cinquant'anni.\nNel 280 a.C. accompagn\u00f2 \"Fabricio\" nella sua ambasciata presso Pirro."}
{"id": "4568653", "revid": "59418252", "url": "https://it.wikipedia.org/wiki?curid=4568653", "title": "Squidward Tentacles", "text": ""}
{"id": "4568674", "revid": "693190", "url": "https://it.wikipedia.org/wiki?curid=4568674", "title": "E3 2013", "text": ""}
{"id": "4568684", "revid": "1782831", "url": "https://it.wikipedia.org/wiki?curid=4568684", "title": "Wii Party U", "text": " \u00e8 un videogioco party sviluppato da Nd Cube con Nintendo e pubblicato da quest'ultima, uscito il 25 ottobre 2013, \u00e8 il dodicesimo gioco della Serie Wii. \u00c8 il sequel di Wii Party.\nIl gioco riprende il concetto della serie Mario Party. Nella versione italiana l'annunciatore \u00e8 doppiato da Angelo Cola.\nIl titolo \u00e8 stato presentato per la prima volta durante il Nintendo Direct dell'11 giugno in occasione dell'E3 2013.\nGiochi di gruppo.\nCorsie veloci: Giocatori: 1-4 Tempo previsto di gioco: 45 minuti.\nQui bisogna attraversare di corsa una superstrada ed arrivare al traguardo. Ad ogni turno si affronta un minigioco 4 giocatori, migliore \u00e8 il piazzamento, pi\u00f9 dadi si potranno lanciare al prossimo turno. Durante il gioco si devono superare delle prove lanciando dei dadi, chi supera la prova finale vince.\nIsola GamePad: Giocatori: 2-4 Tempo previsto di gioco: 45 minuti.\nIn questa modalit\u00e0 bisogna attraversare una giungla tirando dei dadi speciali e raggiungere il traguardo per primi. La particolarit\u00e0 dei dadi \u00e8 che si usano con il Wii U Gamepad, durante il gioco si devono superare delle prove con il Gamepad, chi supera la prova finale vince.\nCarnevale con i Mii: Giocatori: 1-4 Tempo previsto di gioco: 60 minuti.\nIn questo gioco bisogna visitare vari negozi e ottenere articoli di abbigliamento a tema. Una volta fatto il giro del tabellone si sale sul palco, pi\u00f9 un completo ha i suoi pezzi pi\u00f9 punti si ottengono, vincendo ai minigiochi si possono ottenere articoli a scelta. Il giocatore che ha pi\u00f9 punti alla fine vince.\nAlchimia di squadra: Giocatori: 1-4 Tempo previsto di gioco: 20 minuti.\nQui bisogna creare la squadra di calcio perfetta combinando i Mii, per farlo bisogna giocare a dei minigiochi, migliore \u00e8 il piazzamento pi\u00f9 giocatori si possono scambiare. Quando \u00e8 il proprio turno bisogna combinare i Mii guardando i numeri e i colori delle maglie, migliore \u00e8 la combinazione pi\u00f9 punti si ottengono. Chi ha pi\u00f9 punti alla fine vince.\nSbilancia le biglie: Giocatori: 1-4 Tempo previsto di gioco: 30 minuti.\nQui bisogna ottenere pi\u00f9 punti possibile facendo cadere le biglie. Ad ogni round si gioca ad un minigioco, migliore \u00e8 il piazzamento pi\u00f9 biglie si potranno far cadere al proprio turno. Si ottengono o si perdono punti in base alle biglie che si fa cadere:\nAl termine dei round chi ha pi\u00f9 punti vince.\nGiochi in casa.\nIndovina la smorfia: Giocatori: 3-4 Tempo previsto di gioco: 15 minuti.\nIn questa modalit\u00e0 bisogna leggere la descrizione sul GamePad, fare la smorfia indicata e farsi una foto con il Wii U GamePad. Dopodich\u00e9 gli altri giocatori devono indovinare la smorfia, chi indovina ottiene dei punti. Il giocatore che ha pi\u00f9 punti alla fine vince.\nDisegnini quiz: Giocatori: 3-4 Tempo previsto di gioco: 20 minuti.\nPrima di tutto, il gioco inizier\u00e0 dando ai giocatori la possibilit\u00e0 di pescare da uno a quattro giocatori o lasciare che i giocatori pescano in un ordine casuale deciso dal gioco.\nDopo che l'ordine \u00e8 stato scelto, il gioco inizier\u00e0 ei giocatori dovranno alternarsi per pescare. Ogni giocatore tranne uno dovr\u00e0 disegnare una cosa. Quello lasciato fuori disegner\u00e0 qualcosa di diverso dagli altri.\nTutti i giocatori avranno la possibilit\u00e0 di pareggiare. Il giocatore con una cosa diversa da disegnare deve fare del suo meglio per essere in grado di ingannare gli altri se vuole che gli altri non li raggiungano. Dopo che ognuno ha disegnato ci\u00f2 di cui aveva bisogno, i giocatori devono capire chi ha disegnato diversamente dagli altri.\nDopo che tutti i giocatori hanno selezionato quello che pensano sia il disegno diverso, il gioco mostrer\u00e0 chi ha disegnato in modo diverso dagli altri. Chi ha indovinato di pi\u00f9 guadagner\u00e0 punti e vincer\u00e0.\nIntreccia falangi: Giocatori: 2-4 Tempo previsto del gioco: 5-15 minuti.\nSi devono premere i pulsanti sullo schermo affinch\u00e9 qualcuno non sbaglia.\nCaccia al Mii: Giocatori: 3-4 Tempo previsto di gioco: 5-20 minuti. \nIl giocatore con il GamePad si nasconde insieme ad altri Mii usando una maschera e tutti gli altri devono riuscire a trovarlo. Il giocatore con il Gamepad deve descrivere quello che vede intorno a s\u00e9 muovendo il GamePad mentre gli altri giocatori devono seguire le sue indicazioni e trovarlo, in base al tempo che i giocatori trovano il giocatore con il Gamepad si ottiene un certo numero di punti. Chi ne ha di pi\u00f9 alla fine vince.\nConosci i tuoi amici: Giocatori: 3-4 Tempo previsto di gioco: 30 minuti.\nIn questo gioco bisogna rispondere alle domandone fatte sullo schermo e poi si dar\u00e0 la loro impressione al proprio Mii.\nPortatori d'acqua: Giocatori: 2-4 Tempo previsto di gioco: 10 minuti. \nIn questo gioco si deve posizionare il GamePad il pi\u00f9 lontano possibile dalla TV, poi si deve andare avanti e indietro usando il telecomando Wii come \"mestolo\" per raccogliere l'acqua del \"fiume\" del GamePad e poi portarla nei contenitori sulla TV. Bisogna tenere il telecomando Wii pi\u00f9 dritto possibile altrimenti l'acqua si rovescia, il giocatore che riempie il proprio contenitore per primo vince.\nIl menu dei desideri: Giocatori: 2-4 Tempo previsto di gioco: 15 minuti.\nIn questa modalit\u00e0 il giocatore con il GamePad fa l'inserviente e prende gli ordini degli altri giocatori. Quando tutti avranno deciso cosa vogliono, il giocatore con il Gamepad dovr\u00e0 affidarsi alla sua memoria per portare i piatti giusti alle persone giuste. Una volta fatto gli altri giocatori valuteranno il servizio del giocatore con il Gamepad.\nBallo sincronizzato: Giocatori: 2-4 Tempo previsto di gioco: 10 minuti.\nIn questo gioco si posiziona il Wii U GamePad sul pavimento, poi ci si mette in piedi. Quando inizia la musica, si deve ballare con i propri amici e seguire i movimenti dei Mii visualizzati sul GamePad. Ci sono tre canzoni fra cui scegliere, e quindi ci si pu\u00f2 divertire un mondo con musiche diverse. Al termine del ballo si ottiene un voto in base a quanti movimenti si hanno eseguito correttamente."}
{"id": "4568687", "revid": "1226", "url": "https://it.wikipedia.org/wiki?curid=4568687", "title": "La risposta alla domanda fondamentale sulla vita, l'universo e tutto quanto", "text": ""}
{"id": "4568698", "revid": "986213", "url": "https://it.wikipedia.org/wiki?curid=4568698", "title": "Thomas George Lyon-Bowes, Lord Glamis", "text": "Biografia.\nEra l'unico figlio maschio di Thomas Bowes-Lyon, XI conte di Strathmore e Kinghorne, e della sua prima moglie, Mary Carpenter.\nMatrimonio.\nSpos\u00f2, il 21 dicembre 1820, Charlotte Grimstead (22 gennaio 1797-19 gennaio 1881), figlia di Joseph Valentine Grimstead e Charlotte Walsh. Ebbero cinque figli:"}
{"id": "4568701", "revid": "2121638", "url": "https://it.wikipedia.org/wiki?curid=4568701", "title": "Tom Clancy's The Division", "text": "Tom Clancy's The Division \u00e8 un videogioco di genere open world e action RPG. Annunciato durante l'E3 2013, pubblicato da Ubisoft l'8 marzo 2016. Il primo trailer ufficiale del gioco \u00e8 stato mostrato il 10 giugno 2013, in occasione della prima giornata dell'E3. In seguito un filmato di pochi minuti sul motore di gioco \u00e8 stato presentato ai VGX. In occasione del GDC, il 19 marzo 2014 Ubisoft ha pubblicato un nuovo trailer che mostra la potenza del nuovo motore grafico Snowdrop insieme ad alcune scene del gameplay.\nTrama.\nIl gioco \u00e8 ambientato a New York sprofondata nel caos, a causa di un'epidemia di un ceppo molto resistente di vaiolo su larga scala che ha sconvolto l'intero paese a cavallo tra il Black Friday e tra Natale 2015 e Capodanno 2016. In pochi giorni l'acqua, il cibo, le risorse e le cure mediche iniziano a scarseggiare, uccidendo i pochi superstiti rimasti. Il Presidente emana la Direttiva 51, un piano per contrastare l'epidemia, fallendo miseramente dopo appena 15 giorni. L'unica speranza risiede nella squadra speciale \"SHD (Strategic Homeland Division)\", denominata anche \"The Division\", che ha il compito di controllare e riportare in ordine la citt\u00e0, ma soprattutto scoprire cosa ha causato il virus.\nModalit\u00e0 di gioco.\nIl gioco \u00e8 stato mostrato all'E3 2013, rivelando le grandi ambizioni dello stesso. Come \"Destiny\", anche \"The Division\" \u00e8 incentrato sulla modalit\u00e0 multigiocatore, in particolar modo sulla cooperativa, quindi si tratta di un gioco \"solo online\"; infatti si pu\u00f2 decidere se giocare da soli o se creare una squadra, ognuna composta da un massimo di 4 giocatori. \u00c8 possibile personalizzare il proprio personaggio, dal sesso fino alla faccia, \u00e8 possibile personalizzare i vestiti, le armi, gli accessori e le abilit\u00e0 (in quanto non sono presenti classi predefinite). Si deve seguire la trama tramite missioni principali, ma \u00e8 possibile fare anche svariate missioni secondarie, lasciando ampio spazio al giocatore nella scelta su come progredire nel gioco. Si pu\u00f2 interagire e parlare con gli altri giocatori della squadra grazie al sistema di comunicazione audio integrato nel gioco, fondamentale per coordinarsi tatticamente.\nInizialmente era prevista una Companion App per Tablet, la quale permetteva di aggiungere un quinto membro alla propria squadra, o meglio ancora un Drone con funzionalit\u00e0 di supporto. Durante l'E3 2015 per\u00f2 \u00e8 stata annunciata la cancellazione di tale App, in quanto avrebbe portato squilibri all'interno del gioco.\nDopo la closed beta dal 27 al 31 gennaio si sono potute capire molte delle meccaniche di gioco nella versione completa.\nAmbientazione.\nParticolare attenzione \u00e8 stata data alla ricostruzione di New York in versione post-apocalittica, con edifici distrutti, caos per le strade ed un'enorme desolazione. La citt\u00e0, cos\u00ec come gli edifici, saranno liberamente esplorabili. New York avr\u00e0 inoltre due speciali zone:\nGrafica.\nIl titolo utilizza il nuovissimo motore \"SnowDrop\", ed \u00e8 affiancato dal motore fisico \"Havok\". Essendo sviluppato per console next-gen, il gioco mostra una grafica senza precedenti. Particolarmente curata l'illuminazione globale, quella particellare, i riflessi, le ombre, le luci, la realizzazione del fumo e i modelli dei personaggi. Il gioco \u00e8 privo di aliasing, di sfumettature o di texture sgranate. Sono presenti anche il ciclo giorno-notte e le condizioni meteorologiche, tra cui spicca la neve dinamica. La versione PC del gioco \u00e8 quella con il segmento grafico pi\u00f9 avanzato ed ottimizzato.\nDistribuzione.\nSebbene il titolo fosse inizialmente un'esclusiva per Xbox One e PlayStation 4, Ubisoft ha annunciato: \nIl 20 agosto 2013 Ubisoft ha confermato ufficialmente l'uscita del titolo anche sulla piattaforma Microsoft Windows. Ubisoft ha annunciato ufficialmente nel maggio 2014 che \"Tom Clancy's The Division\" \u00e8 stato rimandato al 2015. Poco prima dell'E3 2015 il titolo \u00e8 stato rimandato al 2016, durante la conferenza Ubisoft \u00e8 stata annunciata la data ufficiale, 8 marzo 2016. Il titolo sarebbe dovuto uscire infatti nel corso del 2014, Ubisoft ha rivelato che i team di Massive Entertainment, Ubisoft Reflections e Red Storm Entertainment non volevano compromettere la qualit\u00e0 finale della produzione pubblicandola prima che fosse effettivamente completa. Dal 9 al 12 dicembre 2015 \u00e8 stata rilasciata la Closed Alpha su Xbox One, la Closed Beta \u00e8 stata per PC/PS4/Xbox One il 28/29 gennaio 2016."}
{"id": "4568704", "revid": "118667570", "url": "https://it.wikipedia.org/wiki?curid=4568704", "title": "Wayne Bianchin", "text": "Carriera.\nClub.\nScelto dai Pittsburgh Penguins al secondo giro dell'NHL Amateur Draft 1974 (23\u00ba assoluto), gioc\u00f2 con loro dal 1973 al 1979, raccogliendo complessivamente 265 presenze, giocando poi in \"farm team\" in American Hockey League (Hershey Bears e Syracuse Eagles). Nell'estate del 1974 si infortun\u00f2 gravemente al collo mentre faceva surf alle Hawaii, e rischi\u00f2 un prematuro ritiro dalle competizioni: salt\u00f2 quasi l'intera stagione 1974-1975.\nIn occasione dell'NHL Expansion Draft 1979 pass\u00f2 dai Penguins agli Edmonton Oilers, dove raccolse in una stagione altre 11 presenze in NHL, giocando per il resto in Central Hockey League con la maglia degli Houston Apollos.\nSi trasfer\u00ec poi nel campionato italiano, dove disput\u00f2 due stagioni, una con l'HC Asiago (1980-1981) e una con l'AS Mastini Varese (1981-1982).\nNazionale.\nEssendo il padre italiano Bianchin pot\u00e9 vestire la maglia della Nazionale azzurra, con cui vinse la Pool B del 1981."}
{"id": "4568705", "revid": "671029", "url": "https://it.wikipedia.org/wiki?curid=4568705", "title": "A1 Ethniki 2012-2013", "text": "La A1 Ethniki 2012-2013 \u00e8 stata la 73\u00aa edizione del massimo campionato greco di pallacanestro maschile. La vittoria finale \u00e8 stata ad appannaggio del ."}
{"id": "4568712", "revid": "767487", "url": "https://it.wikipedia.org/wiki?curid=4568712", "title": "Des Wahnsinns fette Beute", "text": "Des Wahnsinns fette Beute \u00e8 un album della band tedesca OOMPH! pubblicato nel 2012."}
{"id": "4568714", "revid": "287204", "url": "https://it.wikipedia.org/wiki?curid=4568714", "title": "La battaglia finale", "text": "La battaglia finale \u00e8 un romanzo storico di Simon Scarrow ambientato nell'anno 44 d.C., pubblicato in Italia nel 2013 dalla casa editrice Newton Compton.\n\u00c8 il quinto romanzo della \"Eagles of the Empire Series\" con protagonisti Macrone e Catone.\nTrama.\nNel 44 d.C., quarto anno del regno dell'Imperatore Claudio, il segretario imperiale Narciso giunge in missione segreta in Britannia presso l'accampamento delle legioni guidate dal generale Aulo Plauzio. La missione a quanto pare non \u00e8 poi tanto segreta in quanto fin quasi alle porte dell'accampamento viene inseguito da misteriosi assalitori che tentano di ucciderlo, e lungo il tragitto eliminano tutta la sua scorta di pretoriani. Narciso comunica ad Aulo Plauzio che oltre ad esservi nel suo esercito delle spie, la campagna contro i nativi guidati da Carataco deve cambiare immediatamente marcia con la ricerca di una vittoria finale veloce ed a breve scadenza, in quanto le operazioni di conquista stanno diventando troppo onerose per le casse dell'imperatore.\nAulo Plauzio affida il compito alla Seconda Legione guidata da Vespasiano e con al comando della Terza e Sesta Centuria, della Terza Coorte, rispettivamente i centurioni Macrone e Catone.\nVespasiano organizza un'imboscata a Carataco lungo il Tamesis nella localit\u00e0 nota come \"i tre guadi\".\nIl centurione Massimo, comandante della terza coorte, dirige gli uomini troppo lentamente verso l'obiettivo prefissato, e quando giunge al fortino, dove avrebbero dovuto prendere gli attrezzi per fortificare il guado, trovano il fortino devastato e tutti gli uomini della guarnigione massacrati.\nImprudentemente Massimo decide di dare la caccia ai colpevoli, mandando direttamente al guado il solo Macrone con la sua centuria. Massimo con gli altri centurioni, tra cui Catone, riesce ad individuare i britanni colpevoli del massacro e dopo averne uccisi molti ne fa accecare i rimanenti in quanto non vi sarebbe stata la possibilit\u00e0 di gestire dei prigionieri.\nNel frattempo Macrone e la sua centuria, con enormi difficolt\u00e0, dovute ai pochissimi attrezzi trovati nel fortino, riescono a preparare delle difese di sbarramento sul guado. Ma proprio quando le attivit\u00e0 sono terminate sopraggiungono le prime avanguardie dei britanni di Carataco, che stanno fuggendo dalle legioni di Aulo Plauzio, e senza i rinforzi del resto della terza coorte riesce solo per qualche ora a mantenere la posizione. Proprio quando ormai non vi \u00e8 pi\u00f9 possibilit\u00e0 di contenere gli assalti dei britanni, Macrone ordina la ritirata, e finalmente sopraggiunge Massimo con il resto della terza coorte, che per\u00f2 ha affrontato diverse miglia a marcia forzata e gli uomini stanchissimi non riescono a dare il meglio di se.\nLa terza coorte, nonostante le proteste di Catone, viene fatta ritirare dal guado da Massimo, provocando di conseguenza il fallimento della strategia di Aulo Plauzio in quanto i britanni riescono ad attraversare il guado e fuggire attraverso i boschi e le paludi.\nSu consiglio di Narciso Aulo Plauzio e Vespasiano organizzano un'indagine per stabilire di chi sia la colpa del fallimento, e l'unit\u00e0 responsabile viene individuata nella Terza Coorte che viene condannata alla Decimazione.\nLa sorte vuole tra i condannati anche Catone, e Macrone con l'aiuto di Figulo, l'optio di Catone, decide di liberare i condannati in particolare per salvare la vita all'amico.\nMesse fuori combattimento le guardie Macrone consegna ai prigionieri anche una spada a testa invitandoli a scappare il pi\u00f9 lontano possibile. Figulo, riconosciuto da una delle guardie prima di perdere i sensi, decide di unirsi a Catone.\nDopo dieci giorni, che Catone e gli altri fuggitivi si rintanano nelle paludi, i morsi della fame cominciano a farsi sentire e l'autorit\u00e0 di Catone comincia a vacillare. Si giunge infatti al punto che il gruppo meno fedele a Catone, con a capo il legionario Metello, decide di assalire una piccola fattoria gestita da nativi, in spregio degli ordini di Catone che imponevano di non compiere azioni che potessero irritare i britanni. La scorribanda viene compiuta nel peggiore dei modi, con l'uccisione di tutti gli abitanti, lo stupro delle donne ed il furto degli animali.\nCome temuto da Catone, non passa neanche un giorno, che gli uomini di Carataco li sorprendono e catturano.\nCarataco si intrattiene a colloquiare con Catone per tentare di avere informazioni sulle legioni, ma \u00e8 lo stesso Catone che sfruttando abilmente le sue doti persuasive riesce a sapere molte pi\u00f9 informazioni da Carataco stesso sui suoi obiettivi a breve scadenza.\nNel frattempo Massimo e la sua centuria vengono mandati volontariamente da Vespasiano a creare devastazione a sud delle paludi per spingere Carataco ad uscire allo scoperto.\nCarataco fa uccidere e crocifiggere sei dei fuggiaschi di Catone per vendicare i massacri compiuti nella valle da Massimo. Ma l'assassinio dei legionari, anche se fuggiaschi, non fa altro che aumentare la follia di Massimo che manda Macrone a massacrare 60 inermi britanni nei residui villaggi della valle, Macrone si rifiuta di compiere questa barbarie, ormai convinto della follia di Massimo, e viene messo agli arresti. Il massacro ordinato da Massimo verr\u00e0 compiuto dall'optio di Macrone, prontamente promosso a centurione in sua sostituzione.\nCarataco decide che ormai la coorte di Massimo deve essere annientata e si lascia sfuggire questa volont\u00e0 in uno degli ultimi colloqui con Catone. Catone riesce a fuggire dalla prigione in cui \u00e8 rinchiuso e decide che l'unica cosa da fare \u00e8 avvertire Massimo. Giunto al fortino viene ovviamente arrestato e Massimo non vuole ascoltare le sue rivelazioni, invece il centurione Tullio, anche lui ormai deluso del comandante, ascolta Catone e lo libera assieme a Macrone e porta tutti nella tenda di Massimo.\nCatone con l'aiuto degli altri centurioni immobilizza Massimo e chiede a Tullio, centurione anziano, di prendere lui il comando. Tullio quindi organizza una difesa al di fuori del fortino all'imbocco del sentiero che attraversa le paludi, per intercettare gli uomini di Carataco. L'imboscata riesce, anche se con molte perdite, ma quando ormai il numero dei britanni sta facendo volgere a loro favore la battaglia, si sentono in lontananza le trombe della Seconda Legione guidata da Vespasiano. I britanni presi dal panico, per il rischio di rimanere accerchiati, fuggono nelle paludi abbandonando Carataco e la sua guardia. Catone e Macrone con un'abile azione riescono anche a catturare lo stesso Carataco proprio mentre giunge a cavallo Vespasiano con l'avanguardia.\nVespasiano decide di intercedere per riabilitare Catone e Macrone, ma vuole anche indagare sulla scomparsa di Massimo, trovato ucciso nel fortino, assieme al centurione Felice, probabilmente a causa di un assalto da parte degli abitanti della valle, mentre Catone e la terza coorte erano impegnati nell'affrontare Carataco. Questa versione dei fatti viene confermata anche dal rapporto scritto consegnato a Vespasiano dal centurione anziano Tullio. Ma l'optio Cordo invece dichiara che molto probabilmente Massimo \u00e8 stato ucciso dagli altri centurioni che lui aveva visto nei pressi della tenda di Massimo poco prima di lasciare il fortino per affrontare i britanni.\nAnche se Vespasiano nutre dubbi su chi abbia ucciso Massimo, decide che gli eroi del momento, coloro che hanno catturato dopo tanti anni Carataco, non possono essere puniti, ma andranno comunque spostati in altre legioni. Pertanto comunica ai due che entro pochi giorni partiranno al suo seguito alla volta di Roma, dove Narciso decider\u00e0 a quale legione riassegnarli.\nQuando Vespasiano raggiunge Macrone e Catone per salpare assieme verso la Gallia, li informa che il giorno prima Carataco \u00e8 riuscito a fuggire.\nAnalisi.\nNel primo libro della serie \"Eagles of the empire\", \"Sotto l'aquila di Roma\", le vicende di Catone e Macrone cominciano in Germania e Gallia per poi spostarsi in Britannia. Dopo ben cinque romanzi consecutivi ambientati in Britannia \"La battaglia finale\" ne diventa l'ultimo, almeno fino all'uscita nel 2013 de \"Il sangue dell'impero\", infatti nell'ultimo capitolo i due centurioni Macrone e Catone lasciano l'isola diretti a Roma.\nL'imbarco avviene al porto di Rutupiae, a bordo del mercantile \"Aiace\", con destinazione Gesoriacum sulla costa della Gallia. Loro compagno di viaggio sar\u00e0 il Legato Vespasiano destinato ad altri incarichi nella capitale dell'Impero Romano dopo che il suo mandato al comando della Seconda Legione \u00e8 terminato anche a causa dell'insorta incompatibilit\u00e0 con il Generale Aulo Plauzio.\nOltre a \"La profezia dell'aquila\", che narra le vicende di Macrone e Catone, anche \"I conquistatori\", che continua a narrare le sorti della Seconda Legione in Britannia, \u00e8 un seguito de \"La battaglia finale\"."}
{"id": "4568719", "revid": "59419138", "url": "https://it.wikipedia.org/wiki?curid=4568719", "title": "Doppiezza morale", "text": ""}
{"id": "4568725", "revid": "59419180", "url": "https://it.wikipedia.org/wiki?curid=4568725", "title": "Tobia Giuseppe Loriga", "text": ""}
{"id": "4568727", "revid": "305158", "url": "https://it.wikipedia.org/wiki?curid=4568727", "title": "Stazione di Caselle Torinese", "text": ""}
{"id": "4568729", "revid": "1538224", "url": "https://it.wikipedia.org/wiki?curid=4568729", "title": "Nu stau in Hawaii", "text": " \nNu stau in Hawaii \u00e8 l'ottavo singolo della cantante rumena Antonia Iacobescu nonch\u00e9 il secondo del 2013. \u00c8 stato pubblicato ufficialmente sul canale ufficiale YouTube dell'artista il 4 giugno 2013, mentre su quello dell'etichetta discografica Roton, il 6 giugno."}
{"id": "4568731", "revid": "305158", "url": "https://it.wikipedia.org/wiki?curid=4568731", "title": "Stazione di San Maurizio Canavese", "text": ""}
{"id": "4568734", "revid": "305158", "url": "https://it.wikipedia.org/wiki?curid=4568734", "title": "Stazione di Venaria Reale", "text": ""}
{"id": "4568737", "revid": "305158", "url": "https://it.wikipedia.org/wiki?curid=4568737", "title": "Stazione di Venaria Reale Rigola-Stadio", "text": ""}
{"id": "4568740", "revid": "305158", "url": "https://it.wikipedia.org/wiki?curid=4568740", "title": "Stazione di Lanzo Torinese", "text": ""}
{"id": "4568744", "revid": "305158", "url": "https://it.wikipedia.org/wiki?curid=4568744", "title": "Stazione di Torino Madonna di Campagna", "text": ""}
{"id": "4568746", "revid": "767487", "url": "https://it.wikipedia.org/wiki?curid=4568746", "title": "C'era una volta un commissario...", "text": "C'era una volta un commissario... (\"Il \u00e9tait une fois un flic\") \u00e8 un film del 1971 diretto da Georges Lautner. La pellicola \u00e8 tratta dal romanzo di Richard Caron \"TTX 75 en famille\".\nTrama.\nIl commissario Campana vuole incastrare da tempo un grosso trafficante di droga che agisce a Nizza e dintorni. L'occasione attesa \u00e8 l'assassinio di Lopez a Mentone. Lopez era un uomo di fiducia del boss e aveva anche un fratello che nessuno in Francia ha mai visto. Campana si spaccia per il fratello di Lopez e gli viene affiancata Christine con il suo bambino per la copertura. La donna \u00e8 vedova di un poliziotto e accetta subito l'incarico. Ben presto anche Marianne Halifax, la bella fidanzata di Lopez, viene assassinata nel suo appartamento da due killer mentre \u00e8 intenta a farsi una lampada solare completamente nuda. Campana e Christine hanno due caratteri spigolosi e spesso ci sono dei contrasti tra loro, ma la missione prosegue. Anche i servizi segreti americani vorrebbero stroncare il traffico di droga e a complicare le cose ci sono i due ispettori nizzardi non molto brillanti."}
{"id": "4568759", "revid": "155634", "url": "https://it.wikipedia.org/wiki?curid=4568759", "title": "All-Ireland League Division 1A 2012-2013", "text": "L'Ulster Bank League - Division 1A 2012-2013 \u00e8 stata la 23\u00aa stagione del massimo campionato irlandese di rugby a 15.\nEsso \u00e8 stato organizzato come di consueto dalla IRFU.\nLa competizione \u00e8 iniziata il 28 settembre 2012 ed \u00e8 terminata il 20 aprile 2013.\nVi hanno partecipato 10 squadre; 6 provenivano dalla provincia di Munster e 4 dalla provincia di Leinster.\nIl torneo \u00e8 stato vinto dal Lansdowne Football Club per la 1\u00aa volta nella sua storia."}
{"id": "4568760", "revid": "76963", "url": "https://it.wikipedia.org/wiki?curid=4568760", "title": "Aloma Wright", "text": "Biografia.\nAloma Wright \u00e8 stata lanciata come Laverne Roberts per \"Scrubs - Medici ai primi ferri\". Dopo sei stagioni, il suo personaggio mor\u00ec nell'episodio \"Il mio lungo addio\". Torn\u00f2 nella settima stagione interpretando un nuovo personaggio, l'infermiera Shirley. I primi rapporti hanno dichiarato che il suo personaggio sarebbe la sorella irreligiosa ed alcolista di Laverne, ma queste voci si sono rivelate inesatte. Pi\u00f9 tardi torn\u00f2 a interpretare Laverne nella stagione 8, nel finale intitolato \"Il mio finale\".\n\u00c8 apparsa in altri programmi come \"Mad Men\", \"Power Rangers in Space\", \"The Drew Carey Show\", \"Friends\", \"Tyler Perry's House of Payne\", \"Frasier\", \"Medical Investigation\", oltre che nel film per la televisione \"When Billie Beat Bobby\" e in \"Shadow Hours\". Nel 2000, Aloma Wright \u00e8 apparsa anche come Pauletta nella commedia romantica \"Ragazze nel pallone\". Nello stesso anno \u00e8 apparsa nella sitcom \"Malcolm\", interpretando il ruolo di un'infermiera. \u00c8 anche apparsa nel film \"Mr. Deeds\", cos\u00ec come in \"Thank You for Smoking\", in cui interpreta una segretaria. \u00c8 apparsa come la madre di Cedric the Entertainer in \"Arrivano i Johnson\". \u00c8 anche apparsa nel film tv \"Ben 10 - Corsa contro il tempo\" e nella serie televisiva \"NCIS - Unit\u00e0 anticrimine\" come capo infermiera in un ospedale nell'episodio \"Lato\". Nel 1999 ha recitato come comparsa nell'episodio 5x16 \"Il distintivo da poliziotto\" della sit-com \"Friends\". Ha anche interpretato l'infermiera Maxine nella soap opera \"Il tempo della nostra vita\". Appare inoltre nella serie televisiva \"Suits\" dalla stagione 5 nel ruolo di Gretchen Bodinski, segretaria di Harvey Specter ed in seguito di Louis Litt."}
{"id": "4568761", "revid": "287204", "url": "https://it.wikipedia.org/wiki?curid=4568761", "title": "Ricordi (singolo)", "text": ""}
{"id": "4568764", "revid": "1573940", "url": "https://it.wikipedia.org/wiki?curid=4568764", "title": "Lonchura ferruginosa", "text": "Il cappuccino calotta bianca (Lonchura ferruginosa ) \u00e8 un uccello passeriforme appartenente alla famiglia Estrildidae.\nDescrizione.\nAspetto.\nSi tratta di un uccello di piccole dimensioni, dall'aspetto robusto, con un caratteristico becco molto tozzo e robusto di forma conica.\nIl piumaggio \u00e8 di colore bruno su dorso, ali, coda e ventre, con un caratteristico cappuccio bianco sulla testa e due macchie nere, una che fa da gorgiera su gola e petto ed una seconda sul ventre: in alcuni casi le due macchie si fondono insieme, sicch\u00e9 l'intera porzione ventrale del corpo appare nera. La testa \u00e8 invece munita del caratteristico cappuccio bianco-grigiastro (da cui deriva il nome comune della specie), mentre sul groppone la livrea assume una caratteristica sfumatura rosso-ruggine ben evidente durante il volo, alla quale questo uccello deve il proprio nome scientifico. Gli occhi sono di colore bruno scuro, le zampe sono carnicino-grigiastre, il becco \u00e8 grigio-bluastro.\nDimensioni.\nMisura circa 10-11 cm di lunghezza compresa la coda, per un peso che raggiunge i 10 g.\nBiologia.\nSi tratta di uccelli dalle abitudini diurne, che tendono a riunirsi in stormi di dimensioni anche consistenti e che possono aggregarsi a stormi di altre specie (come padda e domino): il cappuccino calotta bianca passa la maggior parte del tempo al suolo alla ricerca di cibo, mentre sul far della sera questi uccelli si riuniscono fra gli alberi per passare la notte.\nAlimentazione.\nSi tratta di uccelli granivori, che grazie al forte becco possono spezzare l'involucro della maggior parte dei semi di graminacee e riso, prediligendo i semi immaturi e quelli appena germogliati. Di tanto in tanto questi cappuccini integrano la propria dieta anche con materiale di origine vegetale come germogli, bacche e semi, mentre \u00e8 assai raro che caccino piccoli insetti volanti.\nRiproduzione.\nLa riproduzione segue la stagione delle piogge, in modo tale da assicurare ai nascituri un'abbondante quantit\u00e0 di cibo: entrambi i \"partner\" collaborano alla costruzione del nido, che consiste in una struttura globosa formata da rametti e steli d'erba intrecciati ubicata fra l'erba alta o nel folto della vegetazione cespugliosa, a poche decine di centimetri dal suolo. All'interno del nido la femmina depone 3-7 uova, che vengono covate da entrambi i sessi per circa due settimane: sono sempre ambedue i genitori che si occupano di accudire i nidiacei, ciechi ed implumi alla schiusa, che sono in grado d'involarsi attorno alla terza settimana dalla schiusa, sebbene tendano a rimanere nei pressi del nido per circa altre due settimane prima di allontanarsene.\nDistribuzione e habitat.\nIl cappuccino calotta bianca \u00e8 endemico dell'Indonesia, dove abita le isole di Giava e Bali. Questi uccelli sono abitatori delle aree erbose con presenza di macchie alberate fino a 1500 m d'altezza: dimostrano inoltre di non temere eccessivamente l'uomo e colonizzano anche le aree coltivate, i giardini e le risaie.\nTassonomia.\nClassificato inizialmente da Sparrmann come \"Fringilla majanoide\", sottintendendone una parentela col fringuello nostrano, in seguito il cappuccino calotta bianca \u00e8 stato ascritto al genere \"Lonchura\", inizialmente come sottospecie del cappuccino tricolore ed in seguito come sottospecie del cappuccino testa nera: attualmente, tuttavia, si tende a considerare questi uccelli come una specie a s\u00e9 stante."}
{"id": "4568768", "revid": "298055", "url": "https://it.wikipedia.org/wiki?curid=4568768", "title": "Ispettore Canton", "text": ""}
{"id": "4568770", "revid": "124388812", "url": "https://it.wikipedia.org/wiki?curid=4568770", "title": "Amici miei (Ricchi e Poveri)", "text": "Amici miei \u00e8 un album di inediti del gruppo musicale italiano dei Ricchi e Poveri pubblicato nel 1971.\nDescrizione.\nL'album ha nel suo interno dieci brani eseguiti a quattro voci (difatti i componenti dei Ricchi e Poveri erano ancora quattro all'epoca).\nTra questi il pi\u00f9 famoso \u00e8 \"Che sar\u00e0\", brano affidato al gruppo, in abbinamento con Jos\u00e9 Feliciano, per il Festival di Sanremo di quell'anno. \"Che sar\u00e0\" si posiziona al secondo posto, segner\u00e0 la storia della musica italiana e consacrer\u00e0, negli anni, i Ricchi e Poveri a livello internazionale. Gli autori, tra gli altri, sono Franco Migliacci, Jimmy Fontana e il chitarrista dei Marc 4 Carlo Pes.\nFanno parte di questo LP anche \"Ma la mia strada sar\u00e0 breve\", \"Limpido fiume del sud\", \"Addio mamma, addio pap\u00e0\" e \"Amici miei\". Quest'ultima, da cui prende nome il lavoro discografico, \u00e8 la cover del tradizionale inno americano alla pace e all'amicizia \"Amazing Grace\". La traduzione e l'adattamento in italiano sono curati da Carlo Nistri. Altri autori che intervengono per la composizione dei brani sono Gianni Marchetti, i fratelli Massimo e Alberto Salerno, i fratelli Guido e Maurizio De Angelis, e i membri maschili del quartetto Franco Gatti e Angelo Sotgiu.\nIl disco \u00e8 stato ristampato con la stessa tracklist alla fine del 1971 con il nuovo titolo \"Che sar\u00e0\".\nDettagli pubblicazione.\nPubblicazione &amp; Copyright: 1971 - Apollo - Roma.\nDistribuzione: RCA Italiana - Roma."}
{"id": "4568772", "revid": "59419684", "url": "https://it.wikipedia.org/wiki?curid=4568772", "title": "Fasana d'Istria", "text": ""}
{"id": "4568775", "revid": "158913", "url": "https://it.wikipedia.org/wiki?curid=4568775", "title": "Glyndwr Michael", "text": ""}
{"id": "4568776", "revid": "59419713", "url": "https://it.wikipedia.org/wiki?curid=4568776", "title": "Divaccia San Canziano", "text": ""}
{"id": "4568781", "revid": "287204", "url": "https://it.wikipedia.org/wiki?curid=4568781", "title": "Ricordi (album)", "text": ""}
{"id": "4568799", "revid": "6923", "url": "https://it.wikipedia.org/wiki?curid=4568799", "title": "Ruth Behar", "text": "Biografia.\nDi origine ebraica, figlia di madre russo-sefardita e di padre giudaico-spagnolo, Ruth Behar nasce a l'Avana, Cuba, ma si trasferisce con la famiglia a New York all'et\u00e0 di soli quattro anni. Dopo aver conseguito il suo B.A. (Bachelor of Arts) presso la Wesleyan University nel 1977, studia antropologia culturale a Princeton. Successivamente comincia a viaggiare regolarmente in Messico e a Cuba. Dal 1991 le sue ricerche si concentrano sul suo paese natale: Cuba. I suoi viaggi e i suoi studi sulla comunit\u00e0 ebraica cubana vengono in seguito raccolti nel documentario da lei diretto intitolato: \"Adio Kerida (Goodbye Dear Love): A Cuban-American Woman's Search for Sephardic Memories\" (2002).\nRuth Behar \u00e8 una femminista e le sue esperienze di donna ebrea cubano-statunitense svolgono un ruolo essenziale nella sua scrittura. La sua tesi di dottorato (1983), basata sulle ricerche condotte in Spagna settentrionale ha costituito la base per il suo primo libro: \"The Presence of the Past in a Spanish Village: Santa Mar\u00eda del Monte\" (1986).\nOpere Principali.\n\"Translated Woman\" (1993), \u00e8 frutto di dieci anni di ricerche in una citt\u00e0 rurale del Messico, dove Ruth ha stretto forte amicizia con una fattucchiera, Esperanza Hernandez. Esperanza, che l'autrice presenta come un'eroina femminista, \u00e8 una donna con un passato drammatico, che dopo aver subito per anni le violenze e i tradimenti del suo ex marito si vendica accecandolo con la magia nera. Esperanza \u00e8 una donna carica di odio, un odio che provoca la morte precoce dei primi sei dei suoi dodici figli, che la porta a picchiare l'amante di suo marito, a cacciare suo figlio di casa e ripudiarne un altro per avere intrapreso una relazione con l'ex amante di suo zio. Alla fine Esperanza trova la redenzione in un culto spiritista basato sulla figura di Pancho Villa. L'odissea di Esperanza esplora i confini fisici, i margini e i vuoti nella storia di una donna che ha tentato di modellare la propria identit\u00e0 culturale sull'idea del sogno americano. \"Translated Woman\" avvalora la tesi che gli studi sulle donne in antropologia sono stati sottovalutati a causa del pregiudizio accademico che li ha da sempre considerati troppo di parte.\n\"The Vulnerable Observer: Anthropology That Breaks Your Heart\" \u00e8 stato certamente il suo libro pi\u00f9 controverso, nel quale esamina il ruolo che l'esperienza personale svolge nella scrittura etnografica. Il libro narra la storia di come nel 1989, Ruth perde il nonno mentre si trova in un villaggio spagnolo per una ricerca sulle cerimonie funebri. Il senso di colpa per non essere stata al capezzale del nonno conduce Ruth Behar all'idea dell'etnografo non pi\u00f9 come un osservatore partecipante semi-distaccato, bens\u00ec come un 'osservatore vulnerabile'. Ruth afferma che la ricerca etnografica dovrebbe rendere esplicito il coinvolgimento emotivo dell'etnografo con il soggetto studiato, criticando duramente l'oggettivit\u00e0 convenzionale. La critica suggerisce che la distanza, i modi impersonali di presentare l'oggettivit\u00e0 siano incompleti. I sei saggi personali contenuti in \"The Vulnerable Observer\" sono infatti esempi di approcci soggettivi.\n\"An Island Called Home: Returning to Jewish Cuba\" (2007), scava a fondo nel passato di ebrea cubano-statunitense di Ruth Behar. Viaggiando sull'isola, Ruth diventa la confidente di una moltitudine di ebrei cubani e attraverso le loro testimonianze, accompagnate dalle immagini in bianco e nero del fotografo Humberto Mayol, ricostruisce quella rete diasporica che collega tra loro tutti gli ebrei cubani. Le storie hanno inizio nel 1920 con l'arrivo sull'isola di numerosi ebrei dell'Europa dell'est e dei Balcani in fuga dalle persecuzioni e dall'insorgere dei nazionalismi. Questi immigrati si stabilirono principalmente a L'Avana Vecchia, intrapresero diverse attivit\u00e0 commerciali e parlarono una lingua a met\u00e0 tra lo spagnolo e l'yiddish. Con la rivoluzione di Castro, la maggior parte di questi ebrei fu costretta ad emigrare nelle citt\u00e0 di Miami e New York, tra questi anche Ruth con la sua famiglia. Ferma sostenitrice del coinvolgimento personale nel lavoro etnografico, l'autrice interroga in questo modo i propri sentimenti e i propri ricordi con il metodo analitico proprio della sua professione.\nPremi.\nNel 1988, Ruth Behar \u00e8 stata la prima donna di origini latine a vincere il MacArthur fellowship."}
{"id": "4568800", "revid": "1543377", "url": "https://it.wikipedia.org/wiki?curid=4568800", "title": "Cyril Pedrosa", "text": "Biografia.\nPedrosa inizia ad appassionarsi al disegno durante gli anni dell'adolescenza, e per tale ragione studia presso la scuola di animazione parigina di Gobelins. Inizier\u00e0 a lavorare presso gli studi francesi della Disney Animation, lavorando come intervallista e assistente animatore in varie opere fra cui \"Il gobbo di Notre Dame\" ed \"Hercules\".\nIn seguito al suo incontro con David Chauvel, nel 1998 Pedrosa inizia a lavorare alla serie a fumetti \"Ring Circus\", realizzando le scene e colori, a cui segue \"Les Aventures spatio-temporelles de Shaolin Moussaka\".\nNel 2006, Cyril Pedrosa disegna \"Cuori solitari\" e nel 2007 \"Tre ombre\". Partecipa inoltre alla realizzazione della fanzine \"Il Ghiottone\". Partecipa con Cassinelli e Holbe un sito di fumetti libero (2004-2007) 1. Dal 2008, ha pubblicato nel Fluide glaciale romanzo autobiografico (e molto concentrato sul suo amore-odio per il \"bobo\u00eftude\" e il movimento biologico): Autobio.\nInsieme a Gwen de Bonneval, Bruno e Fabien Vehlmann, Pedrosa \u00e8 uno dei fondatori della rivista di animazione digitale \"Professor Ciclope\".\nNel 2011 ha pubblicato la sua opera di maggior successo: \"Portugal\", che ha valso all'autore svariati riconoscimenti internazionali, come Prix De la BD Fnac ad Angoul\u00eame nel 2012. Fanno seguito \"Gli equinozi\" (2015) e \"L'et\u00e0 dell'oro\" (2018), prima parte di una storia che Pedrosa ha scritto insieme all'autrice Roxanne Moreil."}
{"id": "4568801", "revid": "438678", "url": "https://it.wikipedia.org/wiki?curid=4568801", "title": "Invulnerabile", "text": "Invulnerabile \u00e8 il sesto album del cantautore pop italiano Tricarico, pubblicato il 2 aprile 2013.\nL'album \u00e8 stato anticipato dalla pubblicazione del singolo \"L'America\", avvenuta nel febbraio 2013. Il 6 marzo 2013 viene diffuso il videoclip dello stesso brano. Il 9 maggio 2013 viene pubblicato il video del secondo singolo, \"Riattaccare i bottoni\", completamente autoprodotto da Tricarico e registrato in casa propria. Il video \u00e8 una sorta di parodia di Robert De Niro nel film \"Taxi driver\", con Francesco nei panni di De Niro."}
{"id": "4568808", "revid": "287204", "url": "https://it.wikipedia.org/wiki?curid=4568808", "title": "Giuseppe Ferrario", "text": ""}
{"id": "4568815", "revid": "767487", "url": "https://it.wikipedia.org/wiki?curid=4568815", "title": "Cattedrali in Guinea", "text": "Questa \u00e8 una lista delle cattedrali in Guinea."}
{"id": "4568819", "revid": "59420249", "url": "https://it.wikipedia.org/wiki?curid=4568819", "title": "Sturie", "text": ""}
{"id": "4568827", "revid": "1934238", "url": "https://it.wikipedia.org/wiki?curid=4568827", "title": "Bosco Valle Grassa-Coldana-Sant'Antonio", "text": "La Grande Foresta di Lodi \u00e8 una delle Dieci grandi foreste di pianura e di fondovalle; strutturata in tre nuclei per ora non collegati fra loro, uno dei quali piantumato gi\u00e0 nel 2003, \u00e8 attualmente gestita come parco naturale. Si trova nel comune di Lodi.\nProvvedimenti istitutivi.\nIl progetto della \"Grande Foresta di Lodi\" \u00e8 stata finanziato dalla Regione Lombardia tramite il programma di riforestazione, ideato da Paolo Lassini, denominato \"Dieci grandi foreste di pianura e di fondovalle\".\nFlora.\nLa vegetazione presenta le essenze di un bosco ripariale, planiziale. Il primo nucleo, quello presso la cascina Costino, \u00e8 unito con un antico alneto, bosco di ontano nero, ed \u00e8 composto in maggioranza da pioppo bianco e pioppo nero e i suoi ibridi col pioppo canadese. Sono presenti anche farnie, olmi, acero campestri, carpini bianchi, frassino maggiori, Meli selvatici. Il salice bianco si trova soprattutto in prossimit\u00e0 dello specchio d'acqua appositamente allestito.\nFra gli arbusti, si annoverano il sambuco nero, il biancospino, il viburno, la fusaggine e il nocciolo.\nFauna.\nTra i mammiferi si possono trovare, ad esempio, la lepre, in abbondanza il coniglio selvatico, il tasso e altri carnivori. Recentemente ha fatto la sua comparsa anche lo scoiattolo.\nCi sono anche varie specie di uccelli, rettili, anfibi e insetti."}
{"id": "4568829", "revid": "729019", "url": "https://it.wikipedia.org/wiki?curid=4568829", "title": "Mississippi Highway 48", "text": "La Mississippi Highway 48 (MS 48) \u00e8 un'autostrada statale (\"state highway\") del Mississippi. Corre da est a ovest per 102,15\u00a0km (63,47 miglia), attraversando un totale di quattro contee: Marion, Walthall, Pike e Amite."}
{"id": "4568830", "revid": "584834", "url": "https://it.wikipedia.org/wiki?curid=4568830", "title": "La Grande Foresta di Lodi", "text": ""}
{"id": "4568832", "revid": "339392", "url": "https://it.wikipedia.org/wiki?curid=4568832", "title": "SpongeBob (personaggio)", "text": ""}
{"id": "4568845", "revid": "287204", "url": "https://it.wikipedia.org/wiki?curid=4568845", "title": "St. Mary's College RFC", "text": "Il St Mary's College Rugby Football Club \u00e8 un club irlandese di rugby a 15 avente sede a Dublino, nella provincia di Leinster.\n\u00c8 stato fondato nel 1900.\nDurante la stagione 2013-2014 disputer\u00e0 la \"Division 1A\" del campionato irlandese."}
{"id": "4568854", "revid": "486946", "url": "https://it.wikipedia.org/wiki?curid=4568854", "title": "VII nervo cranico", "text": ""}
{"id": "4568858", "revid": "859693", "url": "https://it.wikipedia.org/wiki?curid=4568858", "title": "Betty Ting Pei", "text": "Nonostante abbia recitato in pi\u00f9 di 30 film, dove ha interpretato per lo pi\u00f9 ruoli di amante e scene erotiche, \u00e8 conosciuta per la morte di Bruce Lee avvenuta nel suo appartamento.\nCarriera.\nTang Mei-li, vero nome di Betty Ting Pei, \u00e8 nata a Pechino da una famiglia importante e politicamente influente. Suo padre e suo nonno erano medici, mentre la madre discendeva dai signori della guerra. La sua famiglia si trasfer\u00ec nel Taiwan quando lei aveva due anni.\nQui reciter\u00e0 nei suoi primi sei film taiwanesi con la Cina Motion Picture Corporation.\nNel gennaio del 1967 viene notata da Peter Pan Lei, regista della Shaw Brothers, e adotter\u00e0 il nome di \"Ting Pei\". Il suo primo film con la produzione cinese, ad Hong Kong, \u00e8 stato \"The Purple Shell\", dove interpreta una ballerina a pagamento. Fino agli anni 70 reciter\u00e0 in film drammatici, commedie, musical e di arti marziali, ma sar\u00e0 conosciuta pi\u00f9 per il suo ruolo di amante e per le scene erotiche.\nFar\u00e0 parte anche di alcuni musical del direttore Inoue Umetsugu, come: \"The Millionaire Chase\", \"The Yellow Muffler\" e \"The Brain Stealers\".\nNel 1971 conobbe Bruce Lee e divenne sua amica. Poich\u00e9 Lee la frequentava e morir\u00e0 in circostanze mai del tutto chiarite nel letto dell'attrice la sera del 20 luglio 1973, la stampa scandalistica di Hong Kong dir\u00e0 che erano amanti. Lei smentir\u00e0 sempre. Dedita all'alcool alle droghe e al gioco d'azzardo, amante di uomini della triade, i suoi cospicui debiti di gioco furono azzerati dopo la morte di Lee, il che diede adito a molti sospetti.\nNel 1974, con la Golden Harvest recita nel film di successo \"Games Gamblers Play\" e nel film \"Stoner\", conosciuto anche come \"Shrine Of The Ultimate Bliss\", dove recita con Angela Mao, Sammo Hung e una scena d'amore con George Lazenby. L'anno successivo recita nel film \"The Changing Clouds\" con Nora Miao.\nNel 1976 \u00e8 protagonista del film \"Io... Bruce Lee\" prodotto dalla Shaw Bros in cui interpreta se stessa come l'amante ingenua e maltrattata del noto campione di arti marziali, ritratto come un teppista drogato e con un male nel cervello. Il film \u00e8 una palese operazione di mistificazione ma anche una ammissione della loro relazione extraconiugale giacch\u00e9 Betty interpreta Betty. Il fatto che il produttore sia Run Run Shaw, il pi\u00f9 potente magnate di Hong Kong (anche lui in non eccelsi rapporti con Lee) apparve ambiguo alla stampa di Hong Kong. Anche Shaw era stato sospettato dal pubblico della morte del divo.\nSuccessivamente Betty ha sposato il produttore-Triade Charles Heung, ritenuto vox populi coinvolto nella morte di Lee, e capo della Win's Film Productions. I sostenitori della tesi complottistica sulla morte di Lee lo ritennero un matrimonio di convenienza poich\u00e9 lei aveva una figlia piccola e temeva per la sua vita. Era un modo di comprare il silenzio di Betty sulla verit\u00e0 della morte del divo. Due anni dopo Betty divorzi\u00f2.\nNel 1985 ha recitato nel suo ultimo film \"My Name Ain't Suzie\", e ritiratasi dalle scene \u00e8 poi diventata una suora buddista. Le triadi non uccidono preti e suore buddhiste per cui tale mossa fu ritenuta un modo di Betty per salvarsi la vita. Mediocre attrice ma donna dalle potenti relazioni, nel 2005 ha contribuito alla statua dedicata a Bruce Lee sulla baia. Anche questa sua ennesima mossa fu letta da molti come tardiva ammenda per non aver mai detto il vero sulla scomparsa del divo.\nRapporto con Bruce Lee.\nBetty conobbe Bruce Lee nel 1971 diventandone amica ed assidua frequentatrice. Il 20 luglio del 1973, Bruce Lee mor\u00ec nell'appartamento dell'attrice al 67 Beacon Hill Road, Kowloon Tong, Hong Kong e quando si seppe la notizia Betty fin\u00ec su tutti i titoli dei giornali. Bruce si trovava l\u00ec per discutere riguardo al copione del film Game of Death, prodotto dalla Golden Harvest, in cui l'attrice era stata scelta per avere un ruolo da protagonista.secondo quanto poi riferito da Betty all'inchiesta, Lee inizi\u00f2 a lamentarsi di un forte mal di testa e Betty gli diede una compressa di Equagesic, un farmaco composto da aspirina e meprobamato. L'attore poi si mise a dormire ma quando l'attrice non riusc\u00ec a svegliarlo, poich\u00e9 avevano un appuntamento a cena con il produttore Raymond Chow, proprietario della Golden Harvest, chiam\u00f2 il suo medico personale e il produttore. Trovarono Lee comatoso ma perfettamente composto gli abiti senza pieghe e le braccia distese ai fianchi. Il medico non riusc\u00ec a rianimarlo e chiam\u00f2 un'ambulanza. Lee fu ricoverato al Queen Elizabeth Hospital dove fu dichiarato morto all'arrivo. La stampa attacc\u00f2 Betty (anche per il considerevole ritardo nel chiamare l'ambulanza, fattore che probabilmente avrebbe salvato la vita a Lee), la morte sarebbe stata causata da una reazione allergica al farmaco, che gli aveva provocato un edema cerebrale. Il referto del medico legale \u00e8 stato di \"morte accidentale\". tuttavia Betty non pot\u00e9 partecipare ai funerali a causa delle minacce di linciaggio dei fans di Lee. In quei giorni si trasfer\u00ec dall'attore e mafioso Charles heung che poi sposer\u00e0."}
{"id": "4568859", "revid": "125832494", "url": "https://it.wikipedia.org/wiki?curid=4568859", "title": "Rumore/S\u00ec, ci sto", "text": "Rumore/S\u00ec, ci sto \u00e8 un 45 giri promozionale della cantante pop italiana Raffaella Carr\u00e0, pubblicato a inizio settembre 1974 dall'etichetta discografica CGD e del quale era proibita la vendita.\nIl disco.\nNeppure 20 giorni dopo, a fine di settembre, esce la versione ufficiale (CGD 2730), distribuita dalle Messaggerie Musicali di Milano, in cui il lato b viene cambiato con il brano \"Mi vien da piangere\". Questa versione \u00e8 da considerarsi l'undicesimo singolo della discografia della cantante.\nLa fotografia della copertina \u00e8 di Chiara Samugheo.\nLe due tracce sono contenute nell'album \"Felicit\u00e0 t\u00e0 t\u00e0\".\n\"Rumore\".\nLa canzone, scritta da Andrea Lo Vecchio su musica di Guido Maria Ferilli e arrangiamenti di Shel Shapiro, rappresenta uno dei pi\u00f9 grandi successi dell'artista, vendendo oltre dieci milioni di copie nel mondo nelle sue versioni in lingua inglese, spagnola e francese. \u00c8 stata inoltre uno dei primi esempi di Disco music all'italiana.\nStoria.\nIl venticinquenne leccese Guido Maria Ferilli dichiar\u00f2 di aver inventato il pezzo per caso, strimpellando la chitarra: \"Ogni volta che strimpellavo questo brano tutti i ragazzini che giocavano in cortile sembravano gradire questa musica e ballicchiavano\u2026 Non altrettanto con altri miei brani\".\nFerilli porta il pezzo ad Andrea Lo Vecchio, che nel 1971 aveva gi\u00e0 scritto il testo, con Roberto Vecchioni, di \"Donna Felicit\u00e0\" per i Nuovi Angeli e \"Luci a San Siro\" per lo stesso Vecchioni; nel 1973 aveva scritto anche per Mina il grande successo \"E poi...\" su musica di Shel Shapiro, ex leader dei Rokes.\nLo Vecchio fatica a scrivere il testo del pezzo di Ferilli: \"Era difficile con quella metrica breve: cercavo qualcosa che ci stesse\". Nasce cos\u00ec, per caso, Rumore, la storia di una donna, che ha lasciato il compagno/marito, perch\u00e9 \"ho deciso che facevo da me\", ma una sera, sola in casa, sentendo un rumore, vorrebbe \"tornare indietro con il tempo\", rendendosi conto che \"da sola non mi sento sicura, mai\". Un testo apparentemente in controtendenza, in anni di acceso femminismo. In realt\u00e0, calzava a pennello a tutte quelle donne a met\u00e0 del guado: desiderose di emanciparsi, ma non perfettamente a loro agio fuori dai ruoli tradizionalmente loro assegnati. Un po' il contraltare femminile degli uomini descritti da Mogol nei suoi testi degli stessi anni.\nManca l'interprete: Ferilli e Lo Vecchio pensano a Donatella Moretti, che ne incide un promo giunto sulla scrivania di Alfredo Cerruti della CBS. Quest'ultimo, convinto che il pezzo sia perfetto per Raffaella Carr\u00e0, telefona a Gianni Boncompagni, all'epoca compagno della soubrette, che fiutato il potenziale del brano si reca assieme a lei negli studi di registrazione di via Salomone a Milano, sede della CGD, distribuita dalla CBS e casa discografica di Raffaella, per incidere il disco.\nVengono chiamati alla batteria Ellade Bandini e alle chitarre Andrea Sacchi e Shel Shapiro, che cura anche l'arrangiamento, pi\u00f9 coriste e fiati. Ricorda Ferilli, che canta pure, in mezzo alle coriste: \"Lavorammo in sala parecchi giorni alla presenza anche di Gianni Boncompagni. La stanchezza era tanta e quella melodia era un'ossessione al punto che Raffaella disse: \"E adesso non mi far\u00e0 dormire! Sento ancora e continuamente nelle orecchie quel na na na\u2026\". Raffaella ha avuto poche difficolt\u00e0 tranne quella nota alta che dopo un po' di allenamento \u00e8 riuscita a prendere bene\".\nA fine settembre il brano \u00e8 nei negozi. La Carr\u00e0 lo presenta nella seconda puntata della nuova edizione della trasmissione televisiva da lei condotta \"Canzonissima 1974\". Tra il 1974 e il 1975 risulter\u00e0 il terzo singolo pi\u00f9 venduto in Italia. Il successo \u00e8 enorme gi\u00e0 a dicembre, ricorda Ferilli, \"registrammo la versione spagnola, inglese e francese. Raffaella dimostr\u00f2 di averla assimilata molto bene avendo una maggiore disinvoltura\".\nVideo.\nFrammenti della seconda esibizione televisiva mixata con altri video, in \"Techetechete\"' puntata del 13/06/2013 (inizio a 10:00).Un analogo videoclip mix \u00e8 disponibile sul DVD nel cofanetto \"Raffica Carr\u00e0\" del 2007.\nVersioni estere.\nIl lato B del singolo nelle versioni per i mercati stranieri \u00e8 sempre il brano \"Felicit\u00e0 t\u00e0 t\u00e0\"; nell'edizione del 1974 i due brani sono cantati in italiano (CBS 2984), mentre nella due 2 edizioni spagnole ristampate nel 1975 con copertina differente (entrambe CBS 3426), la prima \"Rumore/Felicit\u00e0 t\u00e0 t\u00e0\" ha ancora il lato B in italiano, mentre nella seconda \"Rumores/Felicid\u00e0 da da\" entrambe le canzoni sono in spagnolo.\nIl brano, oltre che in italiano, \u00e8 stato pubblicato in altre tre lingue:\nTracce.\nLato B \nSingolo promo CGD 2691 \nSingolo CGD 2730 \nClassifiche.\nIl 7 dicembre il brano entra in Top ten al settimo posto e, dopo due sole settimane, il 21 si insedia stabilmente in quarta posizione. Conserver\u00e0 quel piazzamento fino a fine gennaio del 1975, per scivolare al nono e poi al decimo durante la prima quindicina di febbraio e uscire dalla classifica dopo il 20.\nL'andamento complessivo a cavallo dell'anno pongono il singolo al terzo posto assoluto delle vendite, il quarto per le sole avvenute nel 1974.\nRumore (Remix 91 Dance Version).\nNel 1991 \"Rumore\" \u00e8 stata riarrangiata in versione dance e inserita nell'album \"Raffaella Carr\u00e0\" con il titolo \"Rumore (Remix 91 Dance Version)\".\nIl disco \u00e8 stato pubblicato in Italia e Spagna nel formato maxi singolo (vinile da 12 pollici, versione speciale per DJ) e comprende tre remix e una versione a cappella.\nRaffaella ha eseguito la canzone nel programma televisivo da lei condotto \"Fantastico 12\"; durante la performance \u00e8 stata scattata la foto della copertina del singolo per il mercato italiano realizzata da Claudio Gobbi. \nIl remix del 1999.\nNel 1999 Raffaella inserisce una nuova versione dance in italiano del brano, sia nell'album-raccolta di remix \"Fiesta - I grandi successi\", sia nelle edizioni internazionali dello stesso destinate ai mercati esteri.\nRumore (The Remixes) - 2010.\nRumore (The Remixes) \u00e8 un CD singolo (e maxi singolo 12 pollici a 33 giri) promozionale dei Disc jockey e produttori musicali italiani Veerus (Manuel Pepe) e Maxie Devine (Massimiliano Cavaliere), pubblicato e distribuito nel 2010 dall'etichetta discografica Halidon.\nIn disco contiene 4 remix della canzone \"Rumore\" di Raffaella che ne campionano le sequenze originali."}
{"id": "4568860", "revid": "682087", "url": "https://it.wikipedia.org/wiki?curid=4568860", "title": "VI nervo cranico", "text": ""}
{"id": "4568861", "revid": "123063623", "url": "https://it.wikipedia.org/wiki?curid=4568861", "title": "UL Bohemian RFC", "text": "Lo University of Limerick Bohemian Rugby Football Club \u00e8 un club irlandese di rugby a 15 avente sede a Limerick, nella provincia di Munster.\n\u00c8 stato fondato nel 1999.\nDurante la stagione 2013-2014 disputer\u00e0 la \"Division 1B\" del campionato irlandese."}
{"id": "4568862", "revid": "812213", "url": "https://it.wikipedia.org/wiki?curid=4568862", "title": "Trist\u00e1n Montenegro", "text": ""}
{"id": "4568866", "revid": "682087", "url": "https://it.wikipedia.org/wiki?curid=4568866", "title": "V nervo cranico", "text": ""}
{"id": "4568870", "revid": "682087", "url": "https://it.wikipedia.org/wiki?curid=4568870", "title": "IV nervo cranico", "text": ""}
{"id": "4568872", "revid": "685869", "url": "https://it.wikipedia.org/wiki?curid=4568872", "title": "Rumore/Mi viene da piangere", "text": ""}
{"id": "4568873", "revid": "682087", "url": "https://it.wikipedia.org/wiki?curid=4568873", "title": "III nervo cranico", "text": ""}
{"id": "4568875", "revid": "682087", "url": "https://it.wikipedia.org/wiki?curid=4568875", "title": "II nervo cranico", "text": ""}
{"id": "4568876", "revid": "682087", "url": "https://it.wikipedia.org/wiki?curid=4568876", "title": "I nervo cranico", "text": ""}
{"id": "4568878", "revid": "682087", "url": "https://it.wikipedia.org/wiki?curid=4568878", "title": "VIII nervo cranico", "text": ""}
{"id": "4568879", "revid": "682087", "url": "https://it.wikipedia.org/wiki?curid=4568879", "title": "IX nervo cranico", "text": ""}
{"id": "4568880", "revid": "682087", "url": "https://it.wikipedia.org/wiki?curid=4568880", "title": "X nervo cranico", "text": ""}
{"id": "4568881", "revid": "682087", "url": "https://it.wikipedia.org/wiki?curid=4568881", "title": "XI nervo cranico", "text": ""}
{"id": "4568882", "revid": "682087", "url": "https://it.wikipedia.org/wiki?curid=4568882", "title": "XII nervo cranico", "text": ""}
{"id": "4568884", "revid": "287204", "url": "https://it.wikipedia.org/wiki?curid=4568884", "title": "Old Belvedere Rugby Football Club", "text": "LOld Belvedere Rugby Football Club \u00e8 un club irlandese di rugby a 15 avente sede a Dublino, nella provincia di Leinster.\n\u00c8 stato fondato nel 1930.\nDurante la stagione 2013-2014 disputer\u00e0 la \"Division 1A\" del campionato irlandese."}
{"id": "4568888", "revid": "298055", "url": "https://it.wikipedia.org/wiki?curid=4568888", "title": "Torpedo (personaggio)", "text": ""}
{"id": "4568892", "revid": "1714743", "url": "https://it.wikipedia.org/wiki?curid=4568892", "title": "Mary Bowes-Lyon", "text": "Biografia.\nEra la figlia di Claude Bowes-Lyon, XIV conte di Strathmore e Kinghorne, e di sua moglie, Lady Cecilia Cavendish-Bentinck.\nMatrimonio.\nSpos\u00f2, il 24 luglio 1910 a Westminster, Sidney Buller-Fullerton-Elphinstone, XVI Lord Elphinstone (27 luglio 1869-28 novembre 1955). Ebbero cinque figli:\nMorte.\nMor\u00ec l'8 febbraio 1961, a Inveresk, in Scozia."}
{"id": "4568895", "revid": "599013", "url": "https://it.wikipedia.org/wiki?curid=4568895", "title": "Bucky (disambigua)", "text": ""}
{"id": "4568897", "revid": "767487", "url": "https://it.wikipedia.org/wiki?curid=4568897", "title": "Not to Us", "text": "Not to Us \u00e8 il quinto album di Chris Tomlin (il secondo da solista) ed \u00e8 stato pubblicato il 17 settembre 2002"}
{"id": "4568900", "revid": "287204", "url": "https://it.wikipedia.org/wiki?curid=4568900", "title": "Bucky (personaggio)", "text": ""}
{"id": "4568901", "revid": "287204", "url": "https://it.wikipedia.org/wiki?curid=4568901", "title": "Nembo Kid (personaggio)", "text": ""}
{"id": "4568907", "revid": "1305772", "url": "https://it.wikipedia.org/wiki?curid=4568907", "title": "Some Are", "text": "Some Are \u00e8 un brano musicale scritto ed interpretato dal musicista britannico David Bowie, registrato nel 1976 durante le sessioni in studio per l'album \"Low\" (1977).\nIl brano.\nSebbene ufficialmente accreditato a Bowie e Brian Eno, il brano avrebbe avuto origine per mano del solo Bowie durante il 1975 come parte dell'abortito progetto per la colonna sonora del film \"L'uomo che cadde sulla Terra\" da lui interpretato, dove avrebbe dovuto accompagnare la scena nella quale il personaggio di Mary-Lou vede passare in strada una slitta di Natale. Rimasta all'epoca inedita, la traccia venne inserita come bonus track nella ristampa in formato compact disc ad opera della Rykodisc dell'album \"Low\" pubblicata nel 1991, e pi\u00f9 recentemente nella compilation \"iSelect\" del 2008. La versione sinfonica del brano ad opera di Philip Glass, che lo inser\u00ec come secondo movimento nella sua \"Low Symphony\", fu invece inclusa nella compilation di brani strumentali di David Bowie intitolata \"All Saints\" (2001)."}
{"id": "4568908", "revid": "729019", "url": "https://it.wikipedia.org/wiki?curid=4568908", "title": "Ekbatan (metropolitana di Teheran)", "text": "La stazione di Ekbatan \u00e8 una stazione della Linea 5 e della linea 4 della metropolitana di Teheran.\nSi trova a nord della Teheran-Karaj Freeway, nel quartiere di Ekbatan. \u00c8 compresa tra le stazioni Varzeshgah-e Azadi e Tehran Sadeqie della linea 5 e rappresenta uno dei capolinea della linea 4 dal luglio del 2012."}
{"id": "4568911", "revid": "1305772", "url": "https://it.wikipedia.org/wiki?curid=4568911", "title": "Jan de Wael", "text": "Biografia.\nMembro di una famiglia di pittori anversana, Jan fu allievo di Frans Francken I e dal 1584 entr\u00f2 nella gilda di San Luca.\nDopo aver lavorato a Parigi con Jan de Mayer e viaggiato in Italia, ritorn\u00f2 in patria e si spos\u00f2 nel 1588 con Gertrude de Jode, sorella di Pieter de Jode I e zia di Pieter de Jode II. Nel 1594 divenne decano della gilda.\nEbbe due figli Cornelis e Lucas, entrambi divenuti pittori."}
{"id": "4568914", "revid": "6923", "url": "https://it.wikipedia.org/wiki?curid=4568914", "title": "Clontarf Football Club", "text": "Il Clontarf Football Club \u00e8 un club irlandese di rugby a 15 avente sede a Dublino, nella provincia di Leinster.\n\u00c8 stato fondato nel 1876.\nDurante la stagione 2013-2014 disputer\u00e0 la \"Division 1A\" del campionato irlandese."}
{"id": "4568919", "revid": "767487", "url": "https://it.wikipedia.org/wiki?curid=4568919", "title": "Arriving", "text": "Arriving \u00e8 il sesto album di Chris Tomlin (il terzo da solista) ed \u00e8 stato pubblicato il 21 settembre 2004."}
{"id": "4568924", "revid": "125852869", "url": "https://it.wikipedia.org/wiki?curid=4568924", "title": "Laura Adriani", "text": "Biografia.\nDopo alcune esperienze a teatro, esordisce in televisione nel 2007 nella miniserie televisiva \"Caravaggio\". Nel 2008 \u00e8 presente in un episodio della sesta stagione della serie TV \"Don Matteo\" e sempre in un solo episodio nella serie TV \"Un caso di coscienza\". Nello stesso anno prende parte alla prima edizione dello show condotto da Antonella Clerici, \"Ti lascio una canzone\". L'anno successivo interpreta il ruolo di Viky nella sitcom per bambini \"Viky TV\".\nNel 2010 entra a far parte del cast de \"I Cesaroni\", serie di gran successo di Canale 5, dove interpreta il ruolo di Miriam Di Stefano nella quarta e quinta stagione. Nello stesso anno arriva la sua prima esperienza cinematografica, con il film \"Piazza giochi\" di Marco Costa, a cui seguono \"Un angelo all'inferno\" (2012), \"MultipleX\" (2013), \"Era santo era uomo\" (2013), \"Tutta colpa di Freud\" (2014) e \"Mi chiamo Maya\" (2014); sul piccolo schermo viene scelta per \"Lola &amp; Virginia\" (2011), \"Provaci ancora prof!\" (2013), \"Solo per amore\" (2014) e \"Squadra mobile\" (2014).\nNel 2015 interpreta Natalie nel musical \"Next to Normal\" a Novara e Giada in \"Infernet\". Viene inoltre riconfermata per le seconde stagioni delle serie televisive \"Solo per amore\" e \"Squadra mobile\". \nNel 2018 si unisce al cast della quinta stagione della fiction di Rai 1 \"Che Dio ci aiuti\" nel ruolo di Maria, nipote di Suor Costanza (Valeria Fabrizi).\nNel 2021 recita in \"Cuori\", serie medical di Rai 1, e interpreta il ruolo di Ginevra nella serie televisiva di Sky \"A casa tutti bene - La serie,\" reboot del film omonimo \"A casa tutti bene\"."}
{"id": "4568925", "revid": "895941", "url": "https://it.wikipedia.org/wiki?curid=4568925", "title": "Scuola sarda di Antropologia", "text": ""}
{"id": "4568928", "revid": "287204", "url": "https://it.wikipedia.org/wiki?curid=4568928", "title": "Maggie", "text": ""}
{"id": "4568933", "revid": "6923", "url": "https://it.wikipedia.org/wiki?curid=4568933", "title": "Kostom\u0142oty Drugie", "text": ""}
{"id": "4568938", "revid": "287204", "url": "https://it.wikipedia.org/wiki?curid=4568938", "title": "Maggie (musical)", "text": ""}
{"id": "4568939", "revid": "287204", "url": "https://it.wikipedia.org/wiki?curid=4568939", "title": "Maggie (serie televisiva 1981)", "text": ""}
{"id": "4568940", "revid": "287204", "url": "https://it.wikipedia.org/wiki?curid=4568940", "title": "Maggie (serie televisiva)", "text": ""}
{"id": "4568941", "revid": "287204", "url": "https://it.wikipedia.org/wiki?curid=4568941", "title": "Maggie (personaggio)", "text": ""}
{"id": "4568942", "revid": "287204", "url": "https://it.wikipedia.org/wiki?curid=4568942", "title": "Dolphin Rugby Football Club", "text": "Il Dolphin Rugby Football Club \u00e8 un club irlandese di rugby a 15 avente sede a Cork, nella provincia di Munster.\n\u00c8 stato fondato nel 1902.\nDurante la stagione 2013-2014 disputer\u00e0 la \"Division 1A\" del campionato irlandese."}
{"id": "4568944", "revid": "1543377", "url": "https://it.wikipedia.org/wiki?curid=4568944", "title": "Paratriaenops auritus", "text": "Paratriaenops auritus () \u00e8 un pipistrello della famiglia dei Rinonitteridi endemico del Madagascar.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 35\u00a0mm, la lunghezza dell'avambraccio tra 43,9 e 51\u00a0mm, la lunghezza della coda tra 19 e 28\u00a0mm, la lunghezza del piede tra 6 e 9\u00a0mm e la lunghezza delle orecchie tra 15 e 20\u00a0mm.\nAspetto.\nLe parti dorsali sono grigio-nerastre, con la base dei peli biancastra, mentre le parti ventrali sono grigiastre. Il muso \u00e8 corto ed appiattito, con una foglia nasale formata da una porzione anteriore larga, a forma di ferro di cavallo e senza fogliette supplementari laterali e da una porzione posteriore composta da tre proiezioni allungate, appuntite e della stessa lunghezza, con una piccola linguetta alla base di quella centrale e cinque fossette disposte a semicerchio sotto di esse. Le orecchie sono grandi, appuntite e con i margini interni molto vicini tra loro sopra la testa. La coda \u00e8 relativamente corta ed \u00e8 completamente inclusa nell'uropatagio.\nEcolocazione.\nEmette ultrasuoni a ciclo di lavoro alto sotto forma di impulsi di durata intermedia a frequenza costante compresa tra 93,8 e 110,2 kHz e con un abbassamento rapido alla fine. Le femmine producono suoni a frequenze pi\u00f9 basse.\nBiologia.\nComportamento.\nSi rifugia all'interno di grotte dove forma colonie fino a 2.000 individui e talvolta in gallerie minerarie in gruppi di circa 1.000 esemplari. Sembra essere abbastanza raro in alcune parti dell'areale probabilmente a causa dell'indisponibilit\u00e0 di siti dedicati.\nAlimentazione.\nSi nutre di insetti.\nDistribuzione e habitat.\nQuesta specie \u00e8 endemica dell'estrema parte nord-occidentale del Madagascar.\nVive in foreste relativamente intatte tra 50 e 160 metri di altitudine.\nConservazione.\nLa IUCN Red List, considerato l'areale limitato, l'habitat seriamente frammentato e in continuo declino e degrado a causa delle attivit\u00e0 agricole, classifica \"P.\u00a0auritus\" come specie vulnerabile (VU)."}
{"id": "4568949", "revid": "205197", "url": "https://it.wikipedia.org/wiki?curid=4568949", "title": "Coppa di Bulgaria 2012-2013", "text": ""}
{"id": "4568950", "revid": "205197", "url": "https://it.wikipedia.org/wiki?curid=4568950", "title": "Coppa di Bulgaria 2011-2012", "text": ""}
{"id": "4568952", "revid": "599013", "url": "https://it.wikipedia.org/wiki?curid=4568952", "title": "Statler", "text": ""}
{"id": "4568955", "revid": "287204", "url": "https://it.wikipedia.org/wiki?curid=4568955", "title": "Statler (personaggio)", "text": ""}
{"id": "4568956", "revid": "767487", "url": "https://it.wikipedia.org/wiki?curid=4568956", "title": "Inveresk", "text": "Inveresk (gaelico: \"Inbhir Easg\") \u00e8 un village dell'East Lothian, in Scozia, situato a sud di Musselburgh. Esso costituisce una delle pi\u00f9 belle zone della Scozia che \u00e8 stata designata zona protetta dal 1969. Si trova sulla riva nord di un'ansa del fiume Esk. Questo pezzo di terra, \u00e8 stato utilizzato dai romani come luogo per una fortezza nel II secolo.\nIl termine \"Inver\", dal gaelico \"Inbhir\", si riferisce alla confluenza del fiume Esk con il Firth of Forth.\nInveresk \u00e8 caratterizzata da vie del XVII e XVIII secolo. Adiacente al Inveresk Lodge Garden vi \u00e8 il National Trust for Scotland, e le sue esposizioni sono aperte al pubblico. Questo edificio apparteneva a James Wedderburn che aveva fatto la sua fortuna come proprietario di una piantagione di zucchero in Giamaica."}
{"id": "4568957", "revid": "205197", "url": "https://it.wikipedia.org/wiki?curid=4568957", "title": "Coppa di Bulgaria", "text": ""}
{"id": "4568961", "revid": "729019", "url": "https://it.wikipedia.org/wiki?curid=4568961", "title": "Stazione di Eda (Kanagawa)", "text": "La \u00e8 una stazione ferroviaria situata nel quartiere di Aoba-ku, a Yokohama, citt\u00e0 giapponese della prefettura di Kanagawa. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nLa stazione, in viadotto, possiede due marciapiedi a isola con un totale di quattro binari passanti, dei quali quelli dispari (1 e 3) non sono adibiti al servizio viaggiatori in quanto utilizzati dai treni veloci che non fermano presso la stazione."}
{"id": "4568965", "revid": "599013", "url": "https://it.wikipedia.org/wiki?curid=4568965", "title": "Inge (disambigua)", "text": ""}
{"id": "4568971", "revid": "38120", "url": "https://it.wikipedia.org/wiki?curid=4568971", "title": "Pertica (personaggio)", "text": ""}
{"id": "4568972", "revid": "38120", "url": "https://it.wikipedia.org/wiki?curid=4568972", "title": "Pippo (Pippo, Pertica e Palla)", "text": ""}
{"id": "4568973", "revid": "122429799", "url": "https://it.wikipedia.org/wiki?curid=4568973", "title": "Dacia Dokker", "text": "La Dacia Dokker \u00e8 un multispazio prodotto dalla Dacia dal 2013 al 2021. \nIl contesto.\nLa vettura viene costruita a Tangeri in Marocco dove gi\u00e0 viene costruita anche la Lodgy con cui il Dokker condivide varie parti. Dacia Dokker \u00e8 caratterizzato da grande capacit\u00e0 di carico ed economicit\u00e0 di utilizzo.\nDacia Dokker esiste anche nella variante commerciale van-furgonetta per il trasporto merci.\nNelle prime prese di contatto della stampa sono stati evidenziati il baule (800/3000 litri), con la soglia di carico bassa e con assenza di dislivelli.\nAltri pregi sono il motore (nella versione 1.5 dci) che non consuma molto pur essendo silenzioso e veloce e il prezzo di vendita.\nTra i difetti vengono rilevate mancanze nel campo della sicurezza automobilistica, l'ESP \u00e8 diventato di serie da novembre 2014 ma non ci sono gli airbag per la testa.\nNel 2021 viene sostituito, sempre all'interno della famiglia Renault, dalla nuova generazione del Renault Express cambiando marchio ma conservando lo stesso stile. La versione Express Van \u00e8 disponibile in Italia mentre la versione Express \"passeggeri\" \u00e8 destinata al mercato est europeo.\nMotorizzazioni.\nLe motorizzazioni a benzina sono:\nLe motorizzazioni diesel sono: \nVersioni derivate.\nSu alcuni mercati e in collaborazione con alcune aziende esterne specializzate, Dacia ha messo in vendita anche una versione pick-up del modello, realizzata ad esempio in Francia con la Koll\u00e8 e in Italia con Focaccia Group.\nSempre su alcuni mercati e spesso marchiata Renault. \u00c8 stata in vendita anche la versione van del veicolo."}
{"id": "4568975", "revid": "110157", "url": "https://it.wikipedia.org/wiki?curid=4568975", "title": "Radio Tandem", "text": "Radio Tandem inizia la propria attivit\u00e0 nel 1977 a Oltrisarco, quartiere periferico della citt\u00e0 di Bolzano.\nNasce come radio di quartiere sull'onda dell'entusiasmo delle cosiddette radio libere.\nL'emittente a forte vocazione popolare (inizialmente il nome era proprio Radio Popolare) si caratterizza per una programmazione plurilingustica e multiculturale: inizialmente in lingua italiana tedesca e ladina (le lingue parlate nella provincia autonoma di Bolzano) in anni pi\u00f9 recenti anche in inglese, araba, albanese, spagnola, etc.\nLa storia.\nA pochi anni dalla nascita, non senza difficolt\u00e0 riesce ad aprire le proprie frequenze anche nelle citt\u00e0 di Merano e Bressanone.\nSolo nell'82 prende il nome di \"Radio Tandem\" e collabora attivamente con il settimanale omonimo, fondato da Alexander Langer. La radio di quegli anni diventa portavoce dello spirito di integrazione, creativo, multicolore, innovativo ed interetnico della societ\u00e0 altoatesina senza dimenticare che quelli ed i successivi, furono anche anni molto turbolenti nella storia politica dell'Alto Adige erano infatti anche gli anni dalle cosiddette \"Bombe nei tralicci\" e dal movimento di \"Ein Tirol\".\nLa storia della radio si caratterizza anche per un regolare e sempre inaspettato ricambio generazionale. Generalmente a seguito di momenti di difficolt\u00e0, comprensibili per un'attivit\u00e0 senza fini di lucro ed interamente basata sul volontariato.\nLa prima crisi arriva nel 1985 e con essa, la riduzione della programmazione di trasmissioni proprie ed originali a favore di una ripetizione automatica del segnale con l'ausilio di nastri a bobina. I padri fondatori per\u00f2 non si arrendono e pur cedendo le frequenze di Merano e Bressanone riescono a mantenere l'occupazione della frequenza nel capoluogo altoatesino. Tra il 1987 ed il 1988 la radio compie il suo primo rinnovamento: persone nuove si inseriscono nel gruppo originario, iniziando un'opera di lunga e faticosa ristrutturazione che gradualmente \u00e8 riuscita a dare nuova \"linfa\" all'emittente raggiungendo l'obiettivo di unirsi al Network di Radio Popolare di Milano.\nLa seconda crisi arriva a met\u00e0 degli anni '90. L'emittente seppur supportata nel palinsesto dalle trasmissioni in Network con la sede di Radio Popolare di Milano, anche in quel periodo le trasmissioni proprie autoprodotte si erano ridotte e con esse anche l'attivit\u00e0 giornalistica di cronaca e la rassegna stampa. Anche questo momento di difficolt\u00e0 \u00e8 stato per\u00f2 superato con l'avvicendamento generazionale di persone che volontariamente sono entrate a fare parte delle redazione.\nIn questo periodo inoltre cominciano a venir prodotte anche trasmissioni in altre lingue (non pi\u00f9 solo italiano, tedesco e ladino) enfatizzandola vocazione multiculturale dell'emittente che diventa vero e proprio crocevia di culture e punto di incontro cittadino per tutte le minoranze. Sempre in questo periodo oltre ad ulteriore spostamento della sede (avvenuto in pi\u00f9 fasi gi\u00e0 in passato: dall'originale via Claudia Agusta, a via Roma, a via Streiter fino all'attuale via Talvera) si annovera anche processo di digitalizzazione dell'emittente: l'ingresso delle tecnologie informatiche e telematiche, la realizzazione del sito web, la creazione di \"newsletter\" e lo scambio telematico. In questo contesto avviene anche l'apertura e la successiva chiusura del Muro di Radiotandem.\nAssociazione culturale Tandem Kulturverein ed eventi culturali.\nTandem \u00e8 anche un'associazione che organizza eventi locali. Fin fai primi anni ottanta \u00e8 stata la prima ad occuparsi dell'organizzazione di eventi culturali e grandi raduni delle formazioni rock locali e nazionali. Da annoverare \"Altrockio\" e poi decine di concerti pi\u00f9 o meno grandi per citarne alcuni: Marlene Kuntz, Csi, Vox Populi, il Parto delle nuvole pesanti, FM Einheit, Almamegretta.\nTandem ha inventato le \"Colazioni Jazz\" che si svolgono da molti anni in primavera all'aperto, i concerti di Natale nelle chiese nel mese di dicembre. Ha promosso e realizzato campagne di raccolta fondi per iniziative di solidariet\u00e0 (la costruzione di un parco giochi in un paesino distrutto dal terremoto).\nIn anni pi\u00f9 recenti ha dato vita ai Carnival- ed i Christmasparty, due appuntamenti che rappresentano un'alternativa al classico intrattenimento da discoteca e che vedono ogni volta l'avvicendarsi di dj's a gruppi musicali di varia provenienza, nella cornice di performance di \"videoart\".\nMa l'evento culturale al quale partecipano migliaia di persone e che pi\u00f9 rappresenta lo spirito libero e multiculturale di radio tandem \u00e8 senz'altro la Volxsfest/a che si realizza ogni anno in luglio sui prati del Talvera a Bolzano."}
{"id": "4568977", "revid": "729019", "url": "https://it.wikipedia.org/wiki?curid=4568977", "title": "Stazione di Ichigao", "text": "La \u00e8 una stazione ferroviaria situata nel quartiere di Aoba-ku, a Yokohama, citt\u00e0 giapponese della prefettura di Kanagawa. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nLa stazione, in superficie, possiede due marciapiedi laterali che servono due binari passanti."}
{"id": "4568978", "revid": "38120", "url": "https://it.wikipedia.org/wiki?curid=4568978", "title": "Palla (personaggio)", "text": ""}
{"id": "4568981", "revid": "729019", "url": "https://it.wikipedia.org/wiki?curid=4568981", "title": "Stazione di Fujigaoka (Kanagawa)", "text": "La \u00e8 una stazione ferroviaria situata nel quartiere di Aoba-ku, a Yokohama, citt\u00e0 giapponese della prefettura di Kanagawa. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nLa stazione, in viadotto, possiede due marciapiedi laterali che servono due binari passanti."}
{"id": "4568983", "revid": "287204", "url": "https://it.wikipedia.org/wiki?curid=4568983", "title": "Amici miei (album)", "text": ""}
{"id": "4568989", "revid": "767487", "url": "https://it.wikipedia.org/wiki?curid=4568989", "title": "Poesia giapponese", "text": "La poesia giapponese \u00e8 la poesia tipica del Giappone, scritta, orale o cantata in giapponese, sia antico che moderno, e che pu\u00f2 forse includere le poesie scritte in Giappone, ma in cinese. Molte delle opere letterarie della poesia giapponese nacquero quando i poeti giapponesi incontrarono i poeti cinesi durante la Dinastia Tang (sebbene lo \"Shijing\" fosse gi\u00e0 ben conosciuto dai letterati giapponesi del VI secolo a.C.). Nell'era in cui il Giappone era sotto l'influenza dei poeti cinesi, cominciarono ad essere composte poesie in cinese (\"kanshi\"). Ci vollero diversi secoli per assorbire l'influenza straniera, renderla parte integrante della cultura giapponese, fonderla con la tradizione letteraria in lingua giapponese e poi pi\u00f9 tardi sviluppare la diversit\u00e0 di forme poetiche peculiari della poesia nativa. Per esempio, nella \"Storia di Genji\", entrambe le categorie di poesia erano frequentemente menzionate.\nUna nuova tendenza arriv\u00f2 alla met\u00e0 del XIX secolo a.C.. Da allora in poi, la maggiore forma di poesia giapponese sono stati \"Tanka\" (il nome moderno per waka), \"haiku\" e \"shi\", appartenenti allo stile poetico orientale. Al giorno d'oggi la principale forma di poesia giapponese si pu\u00f2 dividere in poesia sperimentale ed in poesia alla ricerca della tradizione. I poeti, scrivendo tanka, haiku e shi si muovono in livelli separati e raramente lavorano in altre forme che non siano le proprie, anche se alcuni poeti adorano collaborare con compositori di altri generi.\nImportanti raccolte sono Man'y\u014dsh\u016b, Kokin Wakash\u016b e Shin Kokin Wakash\u016b.\nLavori e collezioni importanti.\nLa pi\u00f9 grande antologia di haiku in giapponese \u00e8 il volume 12 Bunruihaiku-zensh\u016b (\"Raccolta classificata di Haiku\") compilato da Masaoka Shiki, ma completato dopo la sua morte, esso raccoglie haiku per temi stagionali e sottotemi. Include lavori datati al XV secolo.\nLa pi\u00f9 grande collezione di haiku tradotti in inglese su di un singolo soggetto \u00e8 \"Cherry Blossom Epiphany\" di Robin D. Gill, che conta 3000 haiku giapponesi sul soggetto dei fiori di ciliegio.\nLa traduzione di H. Mack Horton del \"Diario di S\u014dch\u014d\", del XVI secolo, tratta da un preesistente poeta renga del tempo, il \"2002 Stanford University Press Prize for the Translation of Japanese Literature\" (Premio della Stampa per la Traduzione dalla Letteratura Giapponese dell'Universit\u00e0 di Stanford del 2002)."}
{"id": "4568991", "revid": "682087", "url": "https://it.wikipedia.org/wiki?curid=4568991", "title": "Oressante", "text": ""}
{"id": "4568993", "revid": "47767", "url": "https://it.wikipedia.org/wiki?curid=4568993", "title": "Zeta (personaggio)", "text": ""}
{"id": "4569000", "revid": "59422120", "url": "https://it.wikipedia.org/wiki?curid=4569000", "title": "Film di SpongeBob", "text": ""}
{"id": "4569003", "revid": "447535", "url": "https://it.wikipedia.org/wiki?curid=4569003", "title": "Reinforcement learning", "text": ""}
{"id": "4569006", "revid": "246700", "url": "https://it.wikipedia.org/wiki?curid=4569006", "title": "Daknamstadion", "text": "Daknamstadion \u00e8 uno stadio per il calcio sito nella localit\u00e0 di Daknam, municipalit\u00e0 di Lokeren (Belgio). Lo stadio \u00e8 principalmente usato per il calcio ed \u00e8 il campo del . Intorno al 1980 era collaudato per ospitare 18 000 spettatori, ma a seguito di misure di sicurezza la capacit\u00e0 \u00e8 stata portata a 9 560 posti. Nel 2008 la presidenza del Lokeren ha deciso di aumentare il numero dei posti di 1 760 unit\u00e0, ma i lavori non sono stati ancora iniziati.\nIl 3 marzo 2010 ha ospitato una gara internazionale under 21 fra Belgio e Malta."}
{"id": "4569007", "revid": "124718745", "url": "https://it.wikipedia.org/wiki?curid=4569007", "title": "John di Islay, Signore delle Isole", "text": "Biografia.\nJohn di Islay nacque in data imprecisata, ma anteriore al 1318, da Aonghas \u00d3g di Islay e \u00c1ine \u00d3 Cath\u00e1in. Suo padre era un nobile che aveva i propri possedimenti ad Islay e che aveva beneficiato degli attacchi che Roberto I di Scozia aveva sferrato nei confronti del Clan MacDougall, che governavano sull'Argyll, e sui loro alleati Comyn. Alla famiglia di Aonghas andarono i territori di Ardnamurchan, Lochaber, Duror e Glen Coe trasportando gli Islay dai recessi delle Ebridi Interne alle ben pi\u00f9 potenti alleanze che si potevano chiudere nella parte nord-occidentale della Scozia. La lealt\u00e0 che leg\u00f2 Aonghas a Roberto I non volle comunque significare che suo figlio John ne avrebbe seguito l'esempio tenendo lo stesso comportamento con il suo successore Davide II di Scozia. Nel 1333 Edoardo Balliol tent\u00f2 di detronizzare Roberto II e per questo motivo corteggi\u00f2 attivamente John, nel 1336 Edward non solo gli conferm\u00f2 i territori che gi\u00e0 erano stati donati alla famiglia da Roberto I, ma aggiunse anche le terre di Kintyre, Knapdale, Gigha, Colonsay, Mull, Skye, Lewis e Harris e Morvern, tutti possedimenti che erano in mano a uomini ancora leali ai Bruce.\nNonostante i numerosi doni John non diede mai a Balliol una vera assistenza. Nonostante il ritorno al potere di Davide II nel 1341 rendesse prive di valore molte delle assegnazioni che Edward aveva fatto a John quelle che erano gi\u00e0 nelle sue mani da prima del 1336 gli vennero confermate dal sovran nel 1343. Oltre a questo, nel 1346, John acquis\u00ec anche la Signoria di Garmoran per mezzo del suo matrimonio con Amy di Garmoran, avvenuto probabilmente attorno al 1337, giacch\u00e9 suo cognato Raghnall mac Ruaidhri era morto e tutti i suoi possedimenti erano passati alla sorella e quindi a John. Questo significava che nelle mani di John c'erano ormai tutte le Isole Ebridi, con l'eccezione di Skye, e il tratto della costa occidentale compreso fra Morvern e il Loch Hourn.\nJohn continu\u00f2 a costruire il proprio potere alleandosi con Roberto II di Scozia, nipote ed erede di Davide, e dopo che questi venne preso prigioniero dagli inglesi nel 1346, Roberto ag\u00ec di fatto come sovrano nella parte del paese situata a nord del fiume Forth.\nNel 1350 John divorzi\u00f2 da Amy per poter sposare la figlia di Robert, Margaret Stewart (1330circa-1410circa), che gli port\u00f2 in dote il Kintyre e il Knapdale, questo matrimonio cost\u00f2 il diritto di primogenitura ai suoi tre figli Godfrey, John e Ranald, in favore di quelli che avrebbe avuto dalla nuova moglie, condizione questa imposta dallo stesso Roberto. Alla Battaglia di Durham del 1346 aveva perso la vita John Randolph, III conte di Moray (1306-17 ottobre 1346 e John lavor\u00f2 attivamente insieme al suocero perch\u00e9 le terre del Casato dei Moray finissero nelle loro mani. Alla fine John prese possesso del Lochaber e Roberto del Badenoch.\nQuando nel 1357 Davide torn\u00f2 in patria si risent\u00ec alquanto di quelle incursioni in un contado che egli, secondo i termini con i quali era stato creato nel 1312 a favore di Thomas Randolph, I conte di Moray, sentiva come suo giacch\u00e9 era stato previsto che in mancanza di eredi il contado tornasse alla corona. A partire dal 1368 Davide sent\u00ec che era il momento di usare una politica pi\u00f9 aggressiva per controllare il nord e l'anno seguente marci\u00f2 su Inverness dove John si sottomise alla sua autorit\u00e0. Pochi anni dopo, nel 1371, Davide mor\u00ec e al trono and\u00f2 suo suocero con il nome di Roberto II di Scozia. Quando Davide era ancora in vita aveva sperato o di tenere il Moray per s\u00e9 o di donarlo a John o George Dunbar, I conte di March entrambi figli di Isabella Randolph sorella dell'ultimo conte, ma Roberto cambi\u00f2 le carte in tavola e il Moray torn\u00f2 alla divisione che avevano gi\u00e0 messo in atto decenni prima.\nQuando a John venne formalmente riconosciuta la sua parte di contado da un parlamento che si tenne a Scone nel 1372 constava solo della parte pi\u00f9 pianeggiante situata nei dintorni di Inverness, tuttavia negli anni Roberto aument\u00f2 considerevolmente il patrimonio del genero e nel 1376 un documento gli garant\u00ec il controllo di Colonsay, Kintrye e Knapdale mentre il dominio sul Lochaber lo dovette condividere con la moglie.\nNel 1376 il suo erede e figlio Donald, Signore delle Isole era ormai di fatto a capo dei domini paterni e John mor\u00ec presso il castello di Ardtornish a Morvern nel 1386 trovando sepoltura a Iona.\nIl potere che John si costru\u00ec attraverso gli anni fu in parte facilitato dalla perdita di autorit\u00e0 che la corona aveva subito nella parte nord-occidentale del paese a seguito delle Guerre di indipendenza scozzesi e, soprattutto, grazie alla sua capacit\u00e0 di allearsi con l'uomo giusto al momento giusto. Sull'isola di Oronsay John fond\u00f2 il priorato di Oronsay a favore degli Agostiniani.\nI matrimoni e i figli.\nAttorno al 1337 John spos\u00f2 Amy di Garmoran da cui ebbe:\nNel 1350 spos\u00f2 invece Margaret Stewart ed ebbe:"}
{"id": "4569018", "revid": "110157", "url": "https://it.wikipedia.org/wiki?curid=4569018", "title": "Premijer Liga 2003-2004", "text": "La Nogometna Premijer liga Bosne i Hercegovine 2003-2004, abbreviata in \"Premijer liga BiH 2003-2004\", \u00e8 stata la quarta edizione del campionato della Bosnia Erzegovina ed \u00e8 stata vinta dal , al suo primo titolo di Premijer.\nCapocannoniere del torneo fu Alen \u0160koro () con 20 reti.\nFormula.\nIl numero di squadre partecipanti diminu\u00ec dalle 20 della passata stagione alle 16 di quella attuale e disputarono un girone di andata e ritorno per un totale di 30 partite con le ultime due retrocesse in Prva liga Federacija Bosne i Hercegovine o Prva liga Republike Srpske (a seconda della locazione).\nLe squadre ammesse alle coppe europee furono quattro: La squadra campione disput\u00f2 la UEFA Champions League 2004-2005, la seconda e la vincitrice della coppa nazionale alla Coppa UEFA 2004-2005 e un'ulteriore squadra fu ammessa alla Coppa Intertoto 2004.\nClassifica finale.\nLegenda:\nNote:"}
{"id": "4569019", "revid": "729019", "url": "https://it.wikipedia.org/wiki?curid=4569019", "title": "Stazione di Aobadai", "text": "La \u00e8 una stazione ferroviaria situata nel quartiere di Aoba-ku, a Yokohama, citt\u00e0 giapponese della prefettura di Kanagawa. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nTrovandosi in collina, la stazione \u00e8 costruita parzialmente in trincea, e in parte \u00e8 sostenuta da un viadotto, con fabbricato viaggiatori sopra il piano binari; possiede due marciapiedi laterali che servono due binari passanti."}
{"id": "4569020", "revid": "125704080", "url": "https://it.wikipedia.org/wiki?curid=4569020", "title": "Rose Bowes-Lyon, contessa Granville", "text": "Biografia.\nEra la figlia di Claude Bowes-Lyon, XIV conte di Strathmore e Kinghorne, e di sua moglie, Cecilia Cavendish-Bentinck.\nMatrimonio.\nSpos\u00f2, il 24 maggio 1916, il vice ammiraglio William Leveson-Gower, IV conte Granville. Ebbero due figli:\nMorte.\nMor\u00ec il 17 novembre 1967, all'et\u00e0 di 77 anni."}
{"id": "4569022", "revid": "729019", "url": "https://it.wikipedia.org/wiki?curid=4569022", "title": "Stazione di Tana", "text": "La \u00e8 una stazione ferroviaria situata nel quartiere di Aoba-ku, a Yokohama, citt\u00e0 giapponese della prefettura di Kanagawa. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nLa stazione \u00e8 realizzata su viadotto, con fabbricato viaggiatori sottostante il piano binari; possiede due marciapiedi laterali che servono due binari passanti."}
{"id": "4569028", "revid": "76963", "url": "https://it.wikipedia.org/wiki?curid=4569028", "title": "Trapelicino", "text": "\u00c8 stato attivo nella seconda met\u00e0 del XII secolo. La vita e le vicende militari che lo videro protagonista si inseriscono nel contesto medievale degli scambi delle rotte tra le repubbliche marinare italiane e il mondo islamico.\nStoria.\nIl delitto.\nLa prima notizia su Trapelicino risale al 1162. Si tratta di un documento ufficiale del comune di Pisa, il \"Breve consolum\" di quell'anno, dedicato cio\u00e8 al giuramento che i consoli in carica dovevano formulare riguardo alle azioni da intraprendere per il bene della citt\u00e0. In particolare, nella rubrica I, i consoli si impegnavano ad agire per il benessere dei cittadini \"eccetto di coloro che commisero lo scellerato e abominevole maleficio sulla nave di Trapelicino riguardo ai Saraceni\". La rubrica XLI invece afferma che \"tutti i provvedimenti presi contro gli uomini che furono sulla nave di Trapelicino, a causa dell'\"abominevole e nefando maleficio fatto nei confronti dei Saraceni\" sarebbero stati \"tenuti in vigore\". Questo significa che i colpevoli di quel gesto erano esclusi dal giuramento di fedelt\u00e0 alla comunit\u00e0 e quindi, nel concreto, estromessi dai diritti (tutela) e doveri (partecipazione alle imprese militari e alla vita politica) che la cittadinanza comportava.&lt;br&gt;\nNulla nel Breve viene detto circa il fatto criminale commesso, n\u00e9 riguardo alla data o alla localit\u00e0.&lt;br&gt;\nUna simile punizione lascia intendere comunque che la gravit\u00e0 del reato fosse stata assai marcata. \u00c8 stato quindi ipotizzato che il delitto riguardasse in qualche modo il tradimento della \"civitas\", ossia uno o pi\u00f9 atti tali da colpire gravemente gli interessi politico-economici di Pisa e dei suoi esponenti. Alto tradimento, dunque, il crimine peggiore che un uomo di quel tempo poteva commettere. Dato che il Comune di Pisa aveva, a partire dal 1149, stabilito trattati commerciali con la maggioranza dei potentati islamici collocati sul mar Mediterraneo, il \u201ctradimento\u201d nei confronti dei Saraceni doveva riguardare una di queste numerose alleanze.&lt;br&gt;\nIl vocabolo \u201csaraceni\u201d usato nel breve non aiuta molto nell'identificare con esattezza il luogo e il dominio musulmano coinvolto. La professoressa Enrica Salvatori ha ipotizzato tuttavia un collegamento tra il delitto di Trapelicino e una lettera della met\u00e0 del XII secolo spedita dal visir del 12\u00ba e 13\u00ba Imam/califfo fatimide d'Egitto (al-\u1e92\u0101fir e suo figlio al-F\u0101\u02beiz bi-na\u1e63r All\u0101h) - Ab\u016b l-Fa\u1e0dl \u02bfAbb\u0101s ibn Ab\u012b l-Fut\u016b\u1e25 - al vescovo e ai consoli di Pisa. In questa missiva si dice che i Pisani si erano macchiati di un delitto terribile verso alcuni mercanti di Alessandria d'Egitto, fatti salire a bordo di una nave con l'inganno, poi derubati e uccisi. Per ritorsione, L'Imam-califfo fatimide aveva trattenuto in prigione numerosi mercanti pisani, minacciando l'interruzione totale dei rapporti commerciali con la citt\u00e0 toscana.&lt;br&gt;\nTrapelicino non \u00e8 mai nominato nella lettera, ma il fatto descritto, la data ipotizzabile e il contesto sembrano proprio coincidere. La gravit\u00e0 dell'azione del comandante veniva amplificata data la fase nuova, di coesistenza pacifica, che caratterizzava i rapporti tra Pisani e musulmani nel XII secolo, successiva al periodo delle celebri imprese pisane e quindi di aspri scontri sul mare.\nL'esilio.\nDopo la disposizione del \"Breve Consolum\" del 1162, in cui venivano confermati i provvedimenti contro coloro che, con Trapelicino, avevano commesso contro dei Saraceni un \"abhominabile et nefandissimum maleficium\", Trapelicino fu esiliato e privato della cittadinanza, ma evidentemente mantenne la propria nave e il proprio equipaggio, dato che le fonti lo attestano a Portovenere nel 1165.\nQui sappiamo che la galea di Trapelicino rimase alla fonda, utilizzata nelle trattative di pace tra Genova e Pisa. Le trattative fallirono e Trapelicino, ormai al servizio di Genova, dopo essere stato inseguito da una nave pisana nell'attuale Golfo della Spezia, and\u00f2 allo scontro con i suoi vecchi concittadini ed ebbe la meglio (maggio 1165). Negli anni successivi Trapelicino prosegu\u00ec la guerra di corsa al servizio di Genova contro i suoi concittadini, avendo a disposizione, altre galee e uomini di Portovenere. Arriv\u00f2 cos\u00ec ad avere tre galee sotto il proprio comando. Le incursioni che Trapelicino comp\u00ec tra il 1165 e il 1170 si inseriscono nella guerra pisano-genovese, combattuta nell'alto Tirreno e nel Golfo del Leone.\nA Marsiglia.\nDopo il 1170 Trapelicino scompare dalla documentazione genovese e riemerge, terminato tra le due potenze tirreniche, in un documento redatto a Marsiglia nella seconda met\u00e0 del XII secolo. Si tratta di una convenzione databile alla primavera del 1176 tra il re di Aragona, conte di Barcellona e marchese di Provenza Alfonso II e Trapelicino stesso. Il corsaro doveva compiere un viaggio fino a Costantinopoli, con due galee, a fronte di un rimborso prestabilito. A bordo della galea di Trapelicino sarebbe rimasto il siniscalco di Alfonso II, Ramon de Montcada, il quale, in caso di mancato pagamento, sarebbe stato trattenuto come ostaggio. In questo accordo la prestazione professionale di Trapelicino appare quella di un corsaro totalmente indipendente, al comando di una piccola flotta, capace di garantire un servizio di scorta a personalit\u00e0 nobili di rango europeo. A differenza del periodo in cui era stato al servizio di Genova, il contratto con Alfonso II \u00e8 di tipo privato, e i contorni dei guadagni raggiungibili restano oscuri. I rapporti tra gli Aragonesi e i Pisani, all'epoca di questo accordo, erano buoni e forse, servendosi di un corsaro ex pisano con base operativa a Marsiglia, Alfonso II, sfruttava questo nuovo corso di buone relazioni reciproche. \u00c8 possibile inoltre che le relazioni tra il \"criminale esiliato\" Trapelicino e la sua patria fossero ritornate a un livello amichevole e che il bando contro la sua persona fosse stato cancellato o dimenticato, anche se non ci sono documenti che lo possono provare.\nConclusioni.\nLa figura di Trapelicino copre un ampio periodo di tempo che va dai primi decenni del XII secolo, quando Pisa comincia a intessere intensi rapporti commerciali con le terre islamiche, specialmente con l'imamato/califfato fatimide, alla fine del medesimo secolo. Alla met\u00e0 del XII secolo la figura di questo corsaro risulta estremamente interessante, in quanto agiva dietro compenso nell'ambito di un mandato preciso di una \u201ccitt\u00e0-Stato\u201d quale era Genova: questo tipo di figura appare estremamente precoce in questo periodo, perch\u00e9 di norma attestata dalle fonti basso-medievali. Infine, l'esperienza al fianco degli Aragonesi nella seconda met\u00e0 del secolo dimostra come quella del corsaro fosse per Trapelicino un'impresa commerciale vera e propria, visto il carattere dettagliato della convenzione con Alfonso II."}
{"id": "4569030", "revid": "1573940", "url": "https://it.wikipedia.org/wiki?curid=4569030", "title": "Trichosurini", "text": "I Trichosurini sono una delle due trib\u00f9 in cui viene suddivisa la sottofamiglia dei Falangerini. Comprende in tutto sei specie, suddivise in tre generi.\nDescrizione.\nI tricosuri hanno una grandezza compresa fra quella dei ratti e quella delle volpi (lunghezza testa-tronco 32-58 cm, lunghezza coda 24-38 cm); hanno orecchie di dimensioni medie, triangolari, prive di peli, ripiegabili su s\u00e9 stesse; il pelo \u00e8 morbido e folto, di colore molto vario; la coda \u00e8 a pennacchio, con la punta senza peli nella parte inferiore, prensile. Un animale simile, con la \u00abcoda di ratto\u00bb priva di peli e scagliosa, \u00e8 l'opossum a coda squamosa (\"Wyulda squamicaudata\"), grande come uno scoiattolo ed endemico di una piccola area del Kimberley."}
{"id": "4569038", "revid": "1543377", "url": "https://it.wikipedia.org/wiki?curid=4569038", "title": "Paratriaenops furculus", "text": "Paratriaenops furculus () \u00e8 un pipistrello della famiglia degli Rinonitteridi diffuso nel Madagascar e sull'atollo di Cosmoledo, nelle Seychelles.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 67 e 84\u00a0mm, la lunghezza dell'avambraccio tra 42 e 51\u00a0mm, la lunghezza della coda tra 19 e 28\u00a0mm, la lunghezza del piede tra 5 e 9\u00a0mm, la lunghezza delle orecchie tra 15 e 20\u00a0mm e un peso fino a 8,1\u00a0g.\nAspetto.\nLe parti dorsali sono bruno-grigiastre, mentre le parti ventrali sono grigio chiare. Il muso \u00e8 corto e appiattito, con una foglia nasale formata da una porzione anteriore larga, a forma di ferro di cavallo e senza fogliette supplementari laterali e da una porzione posteriore composta da tre proiezioni allungate, appuntite e della stessa lunghezza, con le due pi\u00f9 esterne leggermente inclinate verso l'esterno, con una piccola linguetta alla base di quella centrale e cinque fossette disposte a semicerchio sotto di esse. Le orecchie sono grandi, con una leggera concavit\u00e0 sul margine esterno sotto l'estremit\u00e0 appuntita e con l'attaccatura del bordo interno molto vicina alla parte superiore dell'occhio, dove poi si sviluppa in un antitrago distinto. La coda \u00e8 relativamente corta e si estende leggermente oltre l'uropatagio.\nEcolocazione.\nEmette ultrasuoni a ciclo di lavoro alto sotto forma di impulsi di lunga a frequenza costante compresa tra 91,4 e 116,8 kHz e con un decadimento rapido alla fine. Le femmine producono suoni a frequenze pi\u00f9 basse.\nBiologia.\nComportamento.\nSi rifugia all'interno di grotte dove forma colonie fino a diverse decine di migliaia di individui. Nelle isole pi\u00f9 piccole utilizza fessure nelle scogliere.\nAlimentazione.\nSi nutre di insetti, particolarmente di lepidotteri.\nDistribuzione e habitat.\nQuesta specie \u00e8 diffusa nella parte occidentale e sud-occidentale del Madagascar e sull'atollo di Cosmoledo a sud-ovest delle Seychelles, nell'Oceano Indiano sud-occidentale.\nVive nelle foreste decidue secche e nelle foreste spinose, tra 30 e 200 metri di altitudine.\nStato di conservazione.\nLa IUCN Red List, considerato il vasto areale, classifica \"P.\u00a0furculus\" come specie a rischio minimo (\"Least Concern\")."}
{"id": "4569042", "revid": "110157", "url": "https://it.wikipedia.org/wiki?curid=4569042", "title": "Guye", "text": "Il fiume Guye \u00e8 un fiume lungo 46,6\u00a0km nel d\u00e9partement di Sa\u00f4ne-et-Loire, nella Francia centrale. \u00c8 un tributario di sinistra del fiume Grosne, nel quale confluisce tra Malay e Savigny-sur-Grosne."}
{"id": "4569048", "revid": "158913", "url": "https://it.wikipedia.org/wiki?curid=4569048", "title": "Note sur la suppression g\u00e9n\u00e9rale des partis politiques", "text": ""}
{"id": "4569051", "revid": "767487", "url": "https://it.wikipedia.org/wiki?curid=4569051", "title": "Treno di notte per Lisbona (film)", "text": "Treno di notte per Lisbona (\"Night Train to Lisbon\") \u00e8 un film del 2013 diretto da Bille August e con protagonisti Jeremy Irons, M\u00e9lanie Laurent, Jack Huston, Martina Gedeck, Bruno Ganz e Christopher Lee. Il film \u00e8 basato sull'omonimo romanzo scritto da Pascal Mercier nel 2004.\nTrama.\nRaimund Gregorius \u00e8 un professore svizzero di Latino che ogni giorno si reca nel liceo di Berna dove insegna. Una mattina di pioggia, un evento cambia improvvisamente la sua vita tranquilla: una ragazza, in piedi sul parapetto, sta per buttarsi gi\u00f9 da un ponte; lui interviene e riesce a fermarla prima che sia troppo tardi. Insieme raccolgono i compiti fradici degli alunni che erano volati via. Lei gli chiede se lo pu\u00f2 seguire, e insieme entrano in classe.\nPi\u00f9 tardi, la ragazza esce dalla classe in punta di piedi; Gregorius continuando la lezione la segue dalla finestra mentre si allontana, poi prende il soprabito della ragazza, abbandonando la classe, e torna sul ponte, ma della ragazza nessuna traccia. Nel soprabito trova un libro: \"Um ourives das palavras\" (L'orafo delle parole) di Amadeu In\u00e1cio De Almeida Prado - Lisbona 1975. Sfogliandolo scopre il timbro di una libreria di Berna, dove si reca. Il libraio ricorda bene che una ragazza il giorno prima lo aveva letto, aveva pagato e poi era andata via.\nMentre Raimund passa il libro al negoziante, cade un biglietto ferroviario per Lisbona, che lui raccoglie. Il treno parte dopo 15 minuti: Raimund riprende il libro e corre in stazione. Dopo essersi guardato attorno e non vedendo nessuno arrivare, quando ormai il treno \u00e8 in movimento, sale. Durante il viaggio notturno continua affascinato la lettura del libro fino a raggiungere la capitale del Portogallo. Raimund prende alloggio alla Posada Silva e cerca l'indirizzo dell'autore del libro nell'elenco telefonico. Trova l'abitazione, dove sul portone c'\u00e8 ancora una targa, M\u00c9DICO - Dr. Amadeu de Almeida Prado - Medicina general. Il medico, nonch\u00e9 scrittore del libro, era membro della resistenza che si oppose al regime di Ant\u00f3nio de Oliveira Salazar. Ad accoglierlo \u00e8 la sorella, che lo immagina ancora in vita.\nUscendo di casa, la governante gli sussurra che se vuole incontrare Amadeu lo pu\u00f2 trovare al cimitero dos Prazeres. Partendo da l\u00ec, Raimund ricostruisce le vicende di un gruppo di amici che si erano opposti alla dittatura di Ant\u00f3nio de Oliveira Salazar fino a scoprire che la ragazza del ponte altra non era che la nipote di Rui Lu\u00eds Mendes, un feroce poliziotto detto il Boia di Lisbona; la ragazza aveva scoperto la verit\u00e0 sull'amato nonno solo leggendo quel libro. Dopo aver tirato le fila della storia \u00e8 pronto per salire sul treno e ritornare alla sua vita ma, quando si rende conto di aver trovato l'amore nella nipote di uno dei ribelli, non \u00e8 pi\u00f9 sicuro della sua decisione.\nDistribuzione.\nIl film \u00e8 stato proiettato in anteprima in concorso alla sessantatreesima edizione del Festival internazionale del cinema di Berlino il 13 febbraio 2013.\nNel circuito dei cinema \u00e8 stato distribuito in Germania e nella Svizzera tedesca a partire dal 7 marzo 2013, in Portogallo a partire dal 21 marzo e nei Paesi Bassi e in Italia a partire dal 18 aprile."}
{"id": "4569054", "revid": "124164621", "url": "https://it.wikipedia.org/wiki?curid=4569054", "title": "Actaea racemosa", "text": "Actaea racemosa (syn. \"Cimicifuga racemosa\") \u00e8 una pianta appartenente alla famiglia delle Ranunculaceae, diffusa in Nordamerica.\nDescrizione.\n\"Actea racemosa\", pi\u00f9 nota come \"Cimicifuga racemosa\" (nei paesi anglofoni nota anche come \"black cohosh, black bugbane, black snakeroot, o fairy candle\"), \u00e8 una pianta erbacea perenne che, a completo accrescimento, pu\u00f2 raggiungere i 3 m di altezza, con foglie trilobate di colore verde ed infiorescenze bianche raccolte in racemi. Il nome della pianta si riferisce all'odore poco gradevole delle infiorescenze che avrebbero la propriet\u00e0 di allontanare gli insetti.\nDistribuzione.\nLa pianta \u00e8 originaria del Nordamerica, molto diffusa e spontanea negli Stati Uniti d'America, in particolare nella parte orientale del paese, ed in Canada. Oggi si trova anche in Europa e nell'Asia settentrionale ai margini di foreste, boschi aperti, siepi e argini.\nUsi.\nUso corrente.\nIn medicina sono usati gli estratti delle parti sotterranee della pianta \u2014il rizoma (\"Cimicifugae racemosae\" rhizoma) e la radice (\"Cimicifugae racemosae\" radix)\u2014 sono usati in medicina. I rizomi e le radici contengono varie saponine (saponine triterpeniche/glicosidi triterpenici come l'acteina), nonch\u00e9 acidi cimifugici e altri acidi fenolici carbossilici. Il principio attivo comprende l'estratto totale.\nNella maggior parte dei paesi europei, Cina, Malesia, Tailandia, Argentina e alcuni altri paesi, i prodotti a base di \"Cimicifuga racemosa\" sono disponibili come medicinali a base di erbe che sono stati approvati dalle autorit\u00e0 di regolamentazione garantendo qualit\u00e0 farmaceutica affidabile, sicurezza ed efficacia per il sollievo dei disturbi della menopausa come vampate die calore e sudorazione profusa. Negli Stati Uniti, in India e in alcuni altri paesi, l'estratto di \"Cimicifuga racemosa\" viene utilizzato come integratore alimentare commercializzato principalmente per le donne nel trattamento dei sintomi della menopausa e altri problemi ginecologici. Le meta-analisi delle prove finora raccolte supportano queste affermazioni sui disturbi della menopausa solo per i prodotti in possesso di un'autorizzazione all'immissione in commercio per questa indicazione, mentre non esistono prove scientifiche di alta qualit\u00e0 a sostegno di tali usi per altri prodotti. Per i medicinali erboristici autorizzati a base di \"Cimicifuga racemosa\", alcune studi clinici mostrano ulteriori effetti benefici sui disturbi del sonno associati a vampate di calore e attacchi di sudorazione profusa.\nUna recensione pubblicata da Cochrane nel 2012 \u00e8 stata piuttosto cauta con i risultati precedenti e l'efficacia dei preparati di \"Cimicifuga\" per i sintomi della menopausa. La revisione Cochrane ha incluso e confrontato preparati di qualit\u00e0 molto diverse (vale a dire medicinali testati, prodotti senza autorizzazione all'immissione in commercio e integratori alimentari); anche le indicazioni per l'uso variavano. Inoltre, sono stati inclusi studi condotti con prodotti ottenuti da variet\u00e0 di \"Cimicifuga\" non identificate. Inoltre, diversi studi pubblicati non sono stati nemmeno presi in considerazione o sono stati esclusi senza giustificazione.\nMeta-analisi esaustive hanno dimostrato l'efficacia dei medicinali a base di \"Cimicifuga\" per i sintomi della menopausa, in particolare quelli contenenti un estratto isopropanolico (iCR). Una review del 2013 \u00e8 stata la prima a includere tutte le pubblicazioni complete dal 2000 al 2012 e a differenziare i preparati di \"Cimicifuga\" per tipo di estratto, stato e indicazione. Secondo questa revisione, solo i medicinali standardizzati, testati e approvati potrebbero fornire prove (fitoterapia razionale) e un profilo rischio-beneficio positivo. Studi pi\u00f9 recenti con un estratto etanolico hanno anche dimostrato un impatto positivo sugli effetti della menopausa a medio e lungo termine come aumento di peso e disturbi metabolici.\nI medicinali che contengono un estratto isopropanolico di \"Cimicifuga racemosa\" (iCR) sono adatti anche per i pazienti che soffrono di sintomi della menopausa dopo la terapia del cancro al seno, anche se \u00e8 bene che le donne ne parlino prima con il proprio medico curante. La sopravvivenza libera da ricadute dopo il cancro al seno non \u00e8 compromessa; semmai, medicinali a base di \"Cimicifuga racemosa\" potrebbero probabilmente promuovere la sopravvivenza libera da ricadute.\nSicurezza dei farmaci ed effetti collaterali.\nIl Comitato per i medicinali a base di erbe (HMPC) presso l'Agenzia europea per i medicinali (EMA) ha riassunto le reazioni avverse ai medicinali a base di erbe a base di \"Cimicifuga racemosa\", menzionando reazioni cutanee allergiche (orticaria, prurito, esantema), edema facciale ed edema periferico e sintomi gastrointestinali (cio\u00e8 disturbi dispeptici, diarrea).\nSono disponibili studi sulla sicurezza a lungo termine dell'uso di medicinali a base di erbe a base di \"Cimicifuga racemosa\". Non mostrano effetti dannosi sul tessuto mammario, endometrio o nelle dono sopravvissute al cancro al seno. Al contrario, tali studi non sono stati pubblicati per gli integratori alimentari a base di \"Cimicifuga racemosa\". La maggior parte della \"Cimicifuga racemosa\" viene raccolta in natura. La mancanza di un'adeguata autenticazione e l'adulterazione dei preparati commerciali da parte di altre specie vegetali sono fattori di rischio negli integratori alimentari e una questione critica per il controllo di qualit\u00e0 nei medicinali a base di erbe in possesso di un'autorizzazione all'immissione in commercio.\nIn tutto il mondo, casi molto rari di danno epatico, tra cui epatite, insufficienza epatica ed enzimi epatici elevati, sono stati associati all'uso di \"Cimicifuga racemosa\", sebbene una relazione causa-effetto rimanga indefinita. Milioni di donne hanno assunto \"Cimicifuga racemosa\" senza riportare effetti negativi sulla salute, e una meta-analisi di studi clinici non ha trovato prove che i preparati di \"Cimicifuga racemosa\" avessero effetti negativi sulla funzionalit\u00e0 epatica. I foglietti illustrativi di fitomedicinali a base di \"Cimicifuga racemosa\" avvertono che le persone con problemi al fegato non devono assumerlo, anche se una meta-analisi del 2011 delle prove di ricerca ha suggerito che questa preoccupazione potrebbe essere infondata. Altri studi hanno concluso che \u00e8 improbabile un danno al fegato dovuto all'uso di \"Cimicifuga racemosa\". Il quadro clinico \u00e8 simile a quello di un'epatite autoimmune con necrosi delle cellule epatiche centrolobulari, che pu\u00f2 essere trattata con corticosteroidi.\nFitochimica e Farmacologia.\nI rizomi e le radici di \"Cimicifuga racemosa\" contengono diverse sostanze fitochimiche, in particolare varie saponine (saponine triterpeniche/glicosidi triterpenici come l'acteina), nonch\u00e9 acidi cimifugici e altri acidi fenolici carbossilici. La parte farmacologicamente attiva comprende l'estratto totale. In passato, propriet\u00e0 simili agli estrogeni venivano attribuite ai preparati a base di questa droga. Tuttavia, la formononetina \u2014un composto fitoestrogeno (isoflavone)\u2014 \u00e8 stata rilevata solo negli estratti metanolici e non \u00e8 stata trovata negli estratti etanolici o isopropanolici di \"Cimicifuga racemosa\". Oggi \u00e8 possibile escludere un meccanismo d'azione simile agli estrogeni. Per quanto riguarda l'attenuazione dei sintomi della menopausa, l'attivit\u00e0 sul sistema nervoso centrale \u00e8 stata sospettata gi\u00e0 nel 2003, e da allora \u00e8 stato confermato con dati preclinici e clinici."}
{"id": "4569055", "revid": "3115", "url": "https://it.wikipedia.org/wiki?curid=4569055", "title": "Massimiliano Di Lodovico", "text": "Carriera.\nInizia la sua carriera di produttore cinematografico nel 2008 quando produce lo spot per Romaforyou Onlus \"BastaPoco\" diretto da Laura Luchetti e presentato al Festival del Cinema di Roma. Nel 2011 produce il suo primo lungometraggio \"Febbre da fieno\" diretto da Laura Luchetti e distribuito da Walt Disney Italia. Il film, \u00e8 stato presentato nei festival internazionali di St. Louis, Atlanta, Sacramento, Jaipur, Albuquerque, al Cleveland International Film Festival, al Fantasporto di Oporto e al Metropolitan Film Festival di New York dove vince il titolo di miglior film.\nNel 2012 produce con la societ\u00e0 di produzione OH!PEN \"Il turno di notte lo fanno le stelle\" (\"The Nightshift Belongs to the Stars\"), un cortometraggio in lingua inglese, tratto da un racconto dello scrittore Erri De Luca e diretto dal regista italoamericano Edoardo Ponti con cui vince il Tribeca Film Festival, il Premio Speciale Nastro d'argento per il cortometraggi ed entra nella short list degli Oscar.\nNel 2012 produce \"RazzaBastarda\" opera prima alla regia di Alessandro Gassmann e adattamento del lavoro teatrale \"Roman e il suo cucciolo\" scritto da Reinaldo Povod, film che ha vinto il Nastro d'argento Premio Hamilton behind the camera, vince il Bari International film Festival e si aggiudica due candidature al David di Donatello.\nContinua la sua attivit\u00e0 di beneficenza con Romaforyou Onlus raccogliendo fondi per la realizzazione di quattro pozzi d'acqua in Africa insieme a Delfina Delettrez Fendi.\nNel 2013 fonda la casa di Produzione Cinematografica MasiFilm e produce La Voce Umana di Jean Cocteau, con la regia di Edoardo Ponti, riadattata in napoletano da Erri De Luca, protagonista Sophia Loren. La Voce Umana viene seleziona al Tribeca Film Festival di New York dove riscuote un enorme successo e subito dopo viene selezionata al Festival di Cannes nella sezione Cannes Classic 2014. Nel Settembre 2015 fonda Masicinema Srl che rileva la Ex Sala Caravaggio, da tre anni ormai chiusa e dopo 8 mesi di restauro nasce il nuovo cinema,Il Caravaggio un laboratorio di cinema polifunzionale per attivit\u00e0 culturali e cinematografiche.\nVita Privata.\nDal 2012 \u00e8 legato alla modella ed attrice rumena Catrinel Marlon; la coppia ha una figlia, nata nel febbraio 2019.\nNote.\n https://napoli.repubblica.it/cronaca/2013/07/10/news/sofia_loren_a_napoli_questo_film_un_omaggio_alla_citt_e_alle_donne-62703849/"}
{"id": "4569056", "revid": "118444782", "url": "https://it.wikipedia.org/wiki?curid=4569056", "title": "Xavier Darcos", "text": "Biografia.\n\"Professeur agr\u00e9g\u00e9\" in lettere classiche, dottore in lettere, specialista della letteratura moderna e latina, appassionato di musica, \u00e8 stato sindaco di P\u00e9rigueux (1997-2008), senatore della Dordogne (1998-2002), e anche ministro durante le presidenze di Jacques Chirac e Nicolas Sarkozy. Dirige l'Institut fran\u00e7ais dal 2010 al 2015. Il 13 giugno 2013 \u00e8 eletto al seggio 40 dell'Acad\u00e9mie fran\u00e7aise, succedendo cos\u00ec a Pierre-Jean R\u00e9my (15 voti su 26 votanti)."}
{"id": "4569066", "revid": "1904508", "url": "https://it.wikipedia.org/wiki?curid=4569066", "title": "Philip Stanhope, III conte di Chesterfield", "text": "Biografia.\nEra il figlio di Philip Stanhope, II conte di Chesterfield, e di sua moglie, Lady Elizabeth Savile.\nSuccesse al padre nella contea nel 1714.\nMatrimonio.\nSpos\u00f2, il 24 febbraio 1692, Lady Elizabeth Saville (28 agosto 1675-6 settembre 1708), figlia di George Savile, I marchese di Halifax e Gertrude Pierrepont. Ebbero tre figli:\nMorte.\nMor\u00ec il 27 gennaio 1726, a 52 anni, a Bretby, nel Derbyshire. Fu sepolto a Shelford, nel Nottinghamshire."}
{"id": "4569068", "revid": "729019", "url": "https://it.wikipedia.org/wiki?curid=4569068", "title": "Stazione di Tsukushino", "text": "La \u00e8 una stazione ferroviaria situata nella citt\u00e0 di Machida, facente parte dell'area metropolitana di Tokyo, in Giappone. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nLa stazione \u00e8 realizzata su viadotto, con fabbricato viaggiatori sottostante il piano binari; possiede due marciapiedi laterali che servono due binari passanti."}
{"id": "4569071", "revid": "110157", "url": "https://it.wikipedia.org/wiki?curid=4569071", "title": "Basilica di Nostra Signora e di Sant'Antonio", "text": "La basilica di Nostra Signora e di Sant'Antonio \u00e8 parte del complesso del Palazzo Nazionale di Mafra, comprendente convento, chiesa, palazzo reale vero e proprio e biblioteca, nel comune portoghese di Mafra.\nStoria.\nProgettata inizialmente come chiesa conventuale per i francescani, sub\u00ec la sorte del progetto generale, ingrandito enormemente rispetto alla prima stesura, grazie all'arrivo in Portogallo dell'oro proveniente dalla nuova colonia del Brasile. Per la stesura del progetto definitivo e la supervisione dei lavori venne chiamato l'orafo ed architetto tedesco Johann Friedrich Ludwig, che acquis\u00ec poi la cittadinanza portoghese e prese il nome di Jo\u00e3o Frederico Ludovice.\nDescrizione.\nFacciata.\nL'imponente facciata, al centro di quella pi\u00f9 lunga del palazzo, \u00e8 costruita in marmo, si sviluppa su due ordini ed \u00e8 fiancheggiata da due torri campanarie, a loro volta fiancheggiate simmetricamente dalle due ali del palazzo. Il re, volendo rivaleggiare con lo splendore della citt\u00e0 di Roma, si era fatto inviare dall'ambasciatore portoghese presso la Santa Sede i modellini degli edifici religiosi romani pi\u00f9 importanti. Il balcone centrale per le benedizioni \u00e8 chiaramente copiato da quello della Basilica di San Pietro a Roma, anche se fu concepito soprattutto come manifestazione del potere regale. Le due torri campanarie, ciascuna alta 68\u00a0m, sono ispirate a quelle della chiesa di Sant'Agnese in Agone a Roma, opera del Borromini. I loro due \"carillon\" contengono in totale 92 campane, fuse ad Anversa. La parte fra le torri \u00e8 costruita in due ordini, ciascuno scandito da colonne corinzie fra le quali si alternano tre aperture e due nicchie, contenento ciascuna una statua in marmo di Carrara per ogni ordine. In quello superiore le nicchie contengono le statue di San Domenico (lato nord) e di San Francesco (lato sud), in quello inferiore quelle di Santa Chiara (lato nord) e di Santa Elisabetta d'Ungheria (lato sud). La parte centrale fra le torri \u00e8 poi sovrastata da un timpano triangolare, al centro del quale si stacca un enorme medaglione in diaspro sul quale sono raffigurati in bassorilievo la Madonna con il Bambino, sant'Antonio in adorazione e i santi patroni del monastero. Il medaglione \u00e8 opera dello scultore italiano Giuseppe Lironi.\nVestibolo.\nIl vestibolo contiene un gruppo di grandi sculture rappresentanti i santi patroni di numerosi ordini religiosi: le due pi\u00f9 grandi, circa 4\u00a0m di altezza, rappresentano San Vincenzo de' Paoli e San Sebastiano, entrambe attribuite allo scultore italiano Carlo Monaldi,cui si aggiungono quelle di San Benedetto, San Bruno, attribuita allo scultore Giuseppe Lironi, San Bernardo e San Giovanni di Matha. Ottagonale, il vestibolo si prolunga lateralmente lungo le ali delle torri nord e sud e alle statue di cui sopra se ne aggiungono altre otto, tutte di scultori italiani:\nL'interno.\nL'aula, a tre navate, si estende per 58,5\u00a0m, misurati dal portale d'ingresso al fondo della chiesa, su una pianta a croce latina, i cui bracci del transetto si estendono per 43\u00a0m. Piuttosto stretta (16,5\u00a0m), l'altezza della navata centrale (21,5\u00a0m) accentua ancor pi\u00f9 questo suo aspetto. La basilica ha 11 cappelle, 45 tribune, 6 organi, 18 porte (oltre alle 63 che si trovano nelle scale interne).\nL'interno, quasi interamente rivestito in marmo, vede prevalere il colore rosa, ci si alternano marmi di vari altri colori. I disegni multicolori del pavimento sono replicati sul soffitto. La volta a botte poggia su 62 semicolonne scanalate che si ergono fra le cappelle laterali. La cappelle del transetto contengono altari in diaspro realizzati dalla Scuola di Mafra, fondata dall'italiano Alessandro Giusti, verso il 1754.\nLe navate laterali espongono 58 statue in marmo commissionate ai migliori scultori romani di quel tempo. L'altar maggiore \u00e8 fiancheggiato da due belle colonne in marmo rosa; di fronte si trova la pala d'altare, raffigurante la \"Madonna con il Bambino e sant'Antonio\" del pittore italiano Francesco Trevisani, e sopra ancora un frontone triangolare sul quale, inserito nella mandorla frontale, vi \u00e8 un gran crocifisso in diaspro di 4,2\u00a0m fiancheggiato da due angeli inginocchiati, opera dello scultore genovese Francesco Maria Schiaffino.\nLe due braccia del transetto si chiudono entrambe con una cappella: una dedicata alla Sacra Famiglia e l'altra all'Incoronazione della Vergine; le rispettive pale solo scolpite in marmo di Carrara dallo scultore italiano Alessandro Giusti, coadiuvato dall'allora allievo Machado de Castro.\nIl coro contiene un magnifico candelabro gigante con sette lampade emergenti dalle bocche di altrettanti serpenti arrotolati.\nLa crociera \u00e8 sormontata da una grossa cupola, anch'essa ispirata a quella della chiesa di Sant'Agnese in Agone a Roma; sulla sommit\u00e0 della cupola, alta 70\u00a0m e con un diametro di 13\u00a0m, e sostenuta da quattro archi finemente scolpiti, in marmo rosa e bianco, emerge una piccola lanterna.\nVi sono sei organi, quattro dei quali nel transetto, costituenti un unico insieme. Essi vennero costruiti da Joaquim Peres Fontanes e da Ant\u00f3nio Xavier Machado Cerveira fra il 1792 ed il 1807; la canna pi\u00f9 grossa \u00e8 alta 6\u00a0m ed ha un diametro di 28\u00a0cm.\nRe Giovanni V ordin\u00f2 i paramenti liturgici da maestri del ricamo di Genova e Milano quali Giuliano Saturni e Benedetto Salandri, e dalla Francia. Essi mostrano la superba qualit\u00e0 del loro ricamo con tecnica ad oro ed uso di fili di seta dello stesso colore.\nI dipinti sacri nella basilica (e nel convento) costituiscono una delle pi\u00f9 significative collezioni pittoriche del XVIII secolo in Portogallo. Essi comprendono opere degl'italiani Agostino Masucci, Corrado Giaquinto, Pompeo Batoni e di alcuni artisti portoghesi, studenti a Roma, quali Vieira Lusitano e In\u00e1cio de Oliveira Bernardes.\nOriginariamente tutti gli altari e le lunette delle cappelle della basilica erano decorati con dipinti ad olio di pittori italiani quali Francesco Trevisani, Corrado Giaquinto, Sebastiano Conca e Francesco Solimena, nonch\u00e9 del francese Pierre Antoine Quilard. Tuttavia, nel corso degli anni, l'umidit\u00e0 ha talmente rovinato queste tele, che dalla met\u00e0 del XVIII secolo essi hanno dovuto essere man mano sostituiti da opere in marmo di Carrara, con sculture in bassorilievo, a cura di artisti della Scuola di scultura di Mafra.\nLa collezione di sculture conta opere di quasi tutti i maggiori scultori attivi in Roma nella prima met\u00e0 del XVIII secolo. A quel tempo esso rappresent\u00f2 il pi\u00f9 grande, singolo ordinativo fatto da una potenza straniera a Roma ed ancor oggi \u00e8 una delle maggiori collezioni esistenti.\nIstituzioni.\nLa sede canonica della parrocchia di Mafra e la Reale e Venerabile Confraternita del Santissimo Sacramento di Mafra \u00e8 la basilica."}
{"id": "4569075", "revid": "106456", "url": "https://it.wikipedia.org/wiki?curid=4569075", "title": "Johann Friedrich Ludwig", "text": ""}
{"id": "4569076", "revid": "729019", "url": "https://it.wikipedia.org/wiki?curid=4569076", "title": "Stazione di Suzukakedai", "text": "La \u00e8 una stazione ferroviaria situata nella citt\u00e0 di Machida, facente parte dell'area metropolitana di Tokyo, in Giappone. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nLa stazione \u00e8 realizzata in superficie, con due marciapiedi laterali che servono due binari passanti, collegati da sottopassaggi."}
{"id": "4569079", "revid": "59423111", "url": "https://it.wikipedia.org/wiki?curid=4569079", "title": "Moneta complementare", "text": ""}
{"id": "4569081", "revid": "767487", "url": "https://it.wikipedia.org/wiki?curid=4569081", "title": "Ottimismo democratico", "text": "Ottimismo democratico \u00e8 un cofanetto contenente un libro fotografico e un DVD con cortometraggi, ideato e prodotto da Antonio Rezza e Flavia Mastrella e pubblicato nel 2009 dalla Kiwido di Federico Carra.\nDescrizione DVD.\nIl DVD propone un vero e proprio percorso tra i cortometraggi realizzati da Flavia Mastrella e Antonio Rezza tra il 1990 e il 1999. I film, realizzati in bianco e nero e con un basso budget, mettono in risalto una decadenza cultura accentuata ulteriormente dalla presenza scenica di Rezza e dalle espressioni e dai dialoghi grottesco-surreali. Il DVD contiene anche il documentario inedito \"Il passato \u00e8 il mio bastone\", presentato al Festival di Venezia nel 2008 con immagini del girato mai montato e con gli interventi critici di Cristiana Piccino, Steve Della Casa, Giovanni Spagnoletti, Fabio Ferzetti, Marco Dotti, Paolo D'Agostini, Morando Morandini, Enrico Ghezzi e Roberto Silvestri. I corti inseriti nel DVD sono: \"Suppietij\" (1991), \"Larva\" (1993), \"De Civitate Rei\" (1993), \"Il piantone\" (1994), \"Fiorenzo\" (1995), \"Zero a zero\" (1995), \"Schizzopatia\" (1995), \"L'handicappato\" (1997), \"Hai mangiato?\" (1997), \"Porte\" (1997), \"Virus\" (1997), \"Il Mos\u00e8 di Michelangelo\" (1999) e \"Il passato \u00e8 il mio bastone\" (2008).\nDescrizione libro.\nIl libro fotografico, curato dagli stessi autori Rezza e Mastrella, propone gli scatti di Martina Villiger anche questi in bianco e nero. Il libro \u00e8 composto da 64 pagine in formato 180x120 mm."}
{"id": "4569082", "revid": "1573940", "url": "https://it.wikipedia.org/wiki?curid=4569082", "title": "Strigocuscus", "text": "Strigocuscus \u00e8 un genere di marsupiali arboricoli della famiglia dei Falangeridi. Comprende due specie.\nDescrizione.\nIl cusco nano di Sulawesi (\"S. celebensis\") ha una lunghezza testa-corpo di 29,4-38 cm e una coda di 27-37,3 cm. Il cusco delle Banggai (\"S. pelengensis\") ha una lunghezza testa-corpo di 35-37,5 cm e una coda di 24,5-30 cm; pesa 1070-1150 g. Il primo ha una colorazione uniforme camoscio chiaro, mentre il secondo presenta le regioni superiori di colore variabile dal marroncino al rossastro e quelle inferiori di colore variabile dal marrone chiaro al giallastro.\nPur essendo denominati comunemente \u00abcuschi\u00bb, i rappresentanti del genere \"Strigocuscus\" presentano delle caratteristiche del cranio che li accomunano pi\u00f9 alle specie dei genere \"Trichosurus\" e \"Wyulda\" che a quelle di \"Phalanger\". In \"Strigocuscus\", \"Trichosurus\" e \"Wyulda\" il muso \u00e8 relativamente pi\u00f9 stretto che in altri Falangeridi, l'osso lacrimale \u00e8 retratto dal resto della faccia, l'osso ectotimpanico \u00e8 quasi completamente al di fuori del lato anteriore del processo postglenoide, e il terzo premolare superiore \u00e8 posto pi\u00f9 obliquamente rispetto ai molari di quanto non sia negli altri Falangeridi. Inoltre, \"Strigocuscus\" si accomuna a \"Trichosurus\" anche per la mancanza di una striscia mediana dorsale e per la presenza di peli su una parte della coda che \u00e8 generalmente glabra in \"Phalanger\".\nDistribuzione e habitat.\nIl cusco nano di Sulawesi \u00e8 presente, oltre che in questa isola, anche nelle isole di Sangihe e Siau, a nord, e Muna, a sud-est. Il cusco delle Banggai \u00e8 presente unicamente sulle due isole di Peleng e Taliabu, a est di Sulawesi. \nBiologia.\nLe specie di \"Strigocuscus\" hanno abitudini perlopi\u00f9 arboricole e talvolta sono presenti anche in foreste secondarie e giardini. Alcuni esemplari sono stati scorti mentre dormivano tra le foglie delle palme da cocco. Il cusco nano di Sulawesi \u00e8 un animale notturno e frugivoro che generalmente vive in coppia. Il cusco delle Banggai evidentemente si riproduce durante tutto l'arco dell'anno e quasi sempre alleva un unico piccolo.\nConservazione.\nEntrambe le specie sono tuttora abbastanza numerose, seppur cacciate per la loro carne, ma la IUCN classifica \"S. celebensis\" tra le specie vulnerabili (\"Vulnerable\").\nTassonomia.\nIl genere \"Strigocuscus\" comprende due specie:\nFino a non molto tempo fa queste specie venivano classificate nel genere \"Phalanger\"."}
{"id": "4569084", "revid": "729019", "url": "https://it.wikipedia.org/wiki?curid=4569084", "title": "Stazione di Minami-Machida", "text": "La \u00e8 una stazione ferroviaria situata nella citt\u00e0 di Machida, facente parte dell'area metropolitana di Tokyo, in Giappone. Essa \u00e8 servita dalla linea Den-en-toshi della T\u014dky\u016b Corporation e si trova ad un'altezza di 75 metri sul livello del mare, e questo la rende la stazione pi\u00f9 elevata della rete T\u014dky\u016b. \u00c8 inoltre la stazione situata pi\u00f9 a sud nel territorio dell'area metropolitana di Tokyo.\nStruttura.\nLa stazione \u00e8 realizzata in superficie, con due marciapiedi laterali che servono due binari passanti, collegati da sovrapassaggi."}
{"id": "4569089", "revid": "729019", "url": "https://it.wikipedia.org/wiki?curid=4569089", "title": "Stazione di Tsukimino", "text": "La \u00e8 una stazione ferroviaria situata nella citt\u00e0 di Yamato, facente parte della prefettura di Kanagawa, in Giappone. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nLa stazione \u00e8 realizzata in superficie, con due marciapiedi laterali che servono due binari passanti, collegati da sovrapassaggi."}
{"id": "4569095", "revid": "37401", "url": "https://it.wikipedia.org/wiki?curid=4569095", "title": "\u0160ekele\u0161", "text": "Gli \u0160ekele\u0161 (o Shekelesh) erano una popolazione facente parte della confederazione dei Popoli del Mare che appare nelle fonti scritte egizie durante il periodo del Nuovo Regno. Una loro presunta identificazione con gli antenati dei Siculi o con i Siculi stessi \u00e8, al momento, oggetto di dibattito archeologico.\nL'iscrizione egizia.\nTraslitterazione e fonetica.\nLa traslitterazione convenzionalmente usata per il nome \u0160ekele\u0161 (\"\u0160'k'rw\u0161\") deriva dal geroglifico\nLa lingua egizia scritta non presenta notazioni vocaliche esplicite, inoltre utilizza indistintamente gli stessi segni per rendere i suoni \"l\" e \"r\". Per applicare una fonetizzazione attendibile, si utilizzano metodi di linguistica comparativa, esaminando le concordanze con altre fonti in geroglifico o in altre lingue antiche, specialmente nel caso di toponimi. Alcuni esempi di questa consuetudine sono \"rb\"w, per Libu o \"rbrn\" per Lebanon.\nPer questo motivo, il segnorw, pur essendo traslitterato in \"rw\", \u00e8 stato fonetizzato in \"l\".\nSemantica e determinativi.\nNella documentazione egizia facente riferimento agli \u0160ekele\u0161, si trovano in coda al nome alcuni geroglifici contestualizzanti, chiamati \"determinativi\". Si tratta di una porzione del termine con funzione puramente semantica, che aveva lo scopo di assegnare uno \"scenario\" alla parola o al concetto espresso e che dunque non veniva \"pronunciata\". La combinazione tra elementi fonetici e logogrammatici \u00e8 una delle caratteristiche fondamentali del sistema di scrittura egizio.\nAd esempio, a Karkak T14*N25 dichiara la provenienza da un territorio straniero.\nA Medinet Habu, troviamo un uomo e una donna sopra un triplo segno orizzontale\nT14-A1*B1:Z2\n che segnalano la presenza di una moltitudine di persone di ambo i sessi, ovvero di una popolazione straniera.\nIconografia.\nLe raffigurazioni dei Popoli del mare mostrano una specifica iconografia dei guerrieri. Sono note e ampiamente verificate le sembianze Shardana (elmo a due corna) e Peleset (copricapo piumato). Molti studiosi ritengono che le restanti popolazioni fossero mischiate tra loro e assegna agli \u0160ekele\u0161 alcuni tratti distintivi: i capelli raccolti al di sotto di un panno, in alcuni casi rigonfio, fermato sul capo da un nastrino; non hanno armature, ma piuttosto caratteristiche tuniche o gonnellini; indossano un medaglione sul petto e hanno in dotazione due lance e uno scudo rotondo. \nDocumentazione archeologica.\nCronologia e datazione delle fonti.\nLe attestazioni egizie esplicitamente riferite agli \u0160ekele\u0161 sono due e afferiscono a un periodo storico relativamente contiguo. In egittologia, la datazione delle linee dinastiche viene calibrata in base a riferimenti assoluti di tipo astronomico, tuttavia sussistono proposte cronologiche diverse che godono di sufficiente riconoscimento a livello internazionale.\nLa prima attestazione si colloca nell'\"Anno 5\u00b0\" del regno di Merenptah e la seconda nell\"'Anno 8\u00b0\" del regno di Ramses III, per dichiarazione diretta delle fonti. Adottando una cronologia tradizionale (Baines-M\u00e1lek) e assumendo un'indeterminazione di \u00b115 anni, \u00e8 possibile individuare una linea temporale compresa tra 1220 e il 1175 a.C.. Poich\u00e9 la correlazione sincronica tra la referenza ugaritica \"\u0160ikalay\u016b e\" quella egizia \"\u0160ekele\u0161\" \u00e8 considerata plausibile; risulta utile visualizzarla \"sub condicione\" nel quadro complessivo.\nLa Grande iscrizione di Karnak.\nL'attestazione archeologica pi\u00f9 antica \u00e8 la grande iscrizione in geroglifico KIU 4246 posta nel Complesso templare di Karnak (a nord di Luxor), redatta al tempo del faraone egizio Merenptah (1224-1214 o 1213-1203 a.C.), il cui contenuto \u00e8 confermato anche nella contemporanea Stele di Merenptah, rinvenuta nelle adiacenze. Essa riporta l'attacco mosso all'Egitto nel 5\u00ba anno del regno del faraone da una coalizione capeggiata dai Libu, in alleanza con \u0160ekele\u0161, Shardana, Lukka, Tur\u0161a (Teresh) e Akawa\u0161a (Ekwesh). La battaglia decisiva vide la vittoria dell'esercito egizio e fu combattuta nella localit\u00e0, non ancora identificata, di Pi-yer.\nMerenptah afferma che sconfisse gli invasori, uccidendo 6.000 soldati e prendendo 9.000 prigionieri. Per essere sicuri dei numeri, si provvide a recidere il pene di tutti i cadaveri non circoncisi e le mani di tutti i circoncisi; tra questi ultimi, erano annoverati 222 \u0160ekele\u0161.\nCi\u00f2 attesterebbe quanto meno una contiguit\u00e0 con le popolazioni semite, se non addirittura la loro identit\u00e0.\nLettere di Ugarit.\nGli scavi condotti a partire dal 1928 a Ras Shamra, localit\u00e0 siriana a nord di Latakia, hanno riportato alla luce l'antica Ugarit e con essa un grande numero di preziosi reperti, documenti regi e corrispondenze in lingua ugaritica databili tra il XIV e il XII secolo a.C.. La corrispondenza complessiva dell'archivio ci indica che, intorno al 1190 a.C., tutta l'Anatolia era in fiamme e le devastazioni avevano raggiunto la costa siriana: si tratta della fase storicamente nota come \"Collasso dell'et\u00e0 del Bronzo\". Le iscrizioni di Medinet Habu, infatti, indicano che, pochi anni dopo, popolazioni straniere avevano completamente distrutto e saccheggiato la Licia (Arzawa), l'impero ittita (Hatti), Cipro (Alashiya), la Cilicia, la citt\u00e0-Stato di Karkemi\u0161 (al confine turco-siriano) e minacciavano direttamente l'Egitto. \nLa tavoletta RS 18.147, rinvenuta nell'archivio privato di Ammurapi (ultimo sovrano di Ugarit dal 1195 al 1190 a.C. circa) e concernente una lettera del re di Alashiya, segnala la presenza in mare di una flotta nemica e suggerisce al signore di Ugarit di allestire le difese della sua citt\u00e0. Ammurapi rispose comunicando che l'attacco nemico era gi\u00e0 iniziato, ma di non avere i mezzi per respingerlo. Tale nota tuttavia non fu mai spedita, per impossibilit\u00e0 sopravvenuta.\nUn'altra tavoletta (RS 34.129) indica il nome del popolo che minacciava Ugarit: i \"\u0160ikalay\u016b\", presumibilmente gli stessi \u0160ekele\u0161 dell'iscrizione di Karnak. Qui \u00e8 con grande probabilit\u00e0 il re ittita in persona \u0160uppiluliuma II a lamentarsi dell'inefficienza di Ammurapi, rivolgendosi direttamente al \"s\u00e0kin\" della citt\u00e0 per risollecitare l'invio di una certa \"Ibnadu\u0161u\" e ottenere informazioni sulla \"terra di \u0160ikala\".\n\u00c8 interessante notare come i prefissi determinativi utilizzati nella lettera attribuiscano a \"\u0160ikalay\u016b\" lo stesso duplice \"status\" di \"terra\" (kur) e \"citt\u00e0\" (uru) riconosciuto a Ugarit. Ci\u00f2 ne evidenzia il carattere non pi\u00f9 solo etnonimico, ma anche geografico, dando consistenza alle teorie che affiancano alla vita su barche anche una posizione sulla terraferma.\nTempio di Ramses III a Medinet Habu.\nUn nuovo attacco fu effettuato nell'8\u00ba anno del regno di Ramses III (1190-1180 a.C.) da un'alleanza di cinque popoli stretta presso Amurru (Siria), il regno degli Amorrei: oltre agli \u0160ekele\u0161 compaiono i Peleset, i Tjeker, i Denyen e i We\u0161e\u0161, con al seguito donne, bambini e masserizie. Esiste un'ampia cronaca egizia di questi scontri nel tempio funerario di Ramses III, presso il sito archeologico di Medinet Habu nella grande area della Necropoli di Tebe.\nI cinque gruppi etnici vengono complessivamente denominati \"Popoli del mare, del nord e delle isole\". Secondo le iscrizioni, gli Egizi vanificarono l'offensiva nemica di terra nella battaglia di Djahy (o Zahi), una localit\u00e0 al confine del regno egizio in terra siriana o cananea.\nStando alle iscrizioni, una volta ottenuta la vittoria, il faraone mostra grande preoccupazione per le sorti del regno e rientra subito in Kemet per prepararsi a un nuovo violento attacco da parte della confederazione. Ramses III rafforza la frontiera di Djahy, arma i porti, prepara i carri da guerra e descrive i suoi soldati \"come leoni che ruggiscono dalle cime delle montagne\". \u00c8 l'anteprima dell'imminente battaglia del Delta, combattuta per mare nella bocca del Nilo e altrettanto epicamente descritta e raffigurata all'interno del tempio.\nLa Grande Iscrizione dell'8\u00ba anno.\nAll'interno della prima corte del tempio, il secondo pilone presenta due imponenti bassorilievi divisi dalla porta che d\u00e0 accesso alla seconda corte. A sinistra (orientamento sud-ovest), una scena di \"investitura\" divina commentata; a destra (nord-ovest), la presentazione del conflitto.\nSezione sinistra del secondo pilone.\nNella scena di sinistra si trova Amon-Ra, alla presenza protettiva della Mut, che consegna una spada a Ramses III. Il faraone tende la mano destra ad Amon e con la sinistra tiene alla corda tre file di prigionieri. Mut officia e benedice l'incontro.\nTra le figure si trovano abbondanti iscrizioni, con duplice funzione votiva e narrativa, che rivelano l'esito della grande battaglia dell'8\u00ba anno e il destino di alcuni tra i Popoli del mare.\nSezione destra del secondo pilone.\nNella sezione destra della parete, \u00e8 possibile leggere una cronaca sulle origini della confederazione e sul contesto geopolitico della battaglia:\nMigdol. \"Shasu o \u0160ekele\u0161?\".\nA ridosso del cosiddetto \"migdol\" (un tipico arroccamento fortificato dell'antichit\u00e0), sul versante orientale della torre nord fu rinvenuto un rilievo con sei prigionieri in ginocchio e con le mani legate: si tratta dei capitani degli \"stranieri del nord\" catturati in battaglia. Se negli altri rilievi del sito i Popoli del mare non risultano sempre riconoscibili e si assiste pi\u00f9 che altro a caotiche scene di guerra, qui troviamo un'iscrizione accanto ad ogni prigioniero che ne dichiara l'identit\u00e0.\nDei sette capitani citati, per i prigionieri Shardana e Teresh viene sottolineata la provenienza marittima, probabilmente per differenziare le armate nautiche da quelle terrestri. L'ultimo prigioniero viene descritto come Peleset, ma l'immagine \u00e8 mancante. Il quinto prigioniero raffigurato \u00e8 stato identificato come uno Shasu, nonostante l'iscrizione - posta immediatamente alla sinistra dell'uomo - risulti incompleta. Il piccolo spazio vuoto a seguire fece dedurre all'\u00e9quipe di restauro e trascrizione, diretta dall'Oriental Institute (Chicago University), un esito in -\"sw\".\nProprio su questo tema, negli anni sessanta, un fervente dibattito anim\u00f2 le riviste di archeologia mediorientale: l'oggetto fu proprio l'identit\u00e0 del quinto prigioniero. Un gruppo di studiosi, capeggiati dall'inglese Gerald A. Wainwright, sostenne che si sarebbe potuto trattare pi\u00f9 verosimilmente di uno \u0160ekele\u0161. Nel 1963 scrisse diversi articoli in cui si premur\u00f2 di descrivere il proprio pensiero e difendersi dalle parole detrattorie di Edward F. Wente di Chicago. D'altra parte Wente non riconobbe mai il valore di questa alternativa, osserv\u00f2 anzi come alcuni tra i nomi di spicco di quel gruppo (come il tedesco Walter Wreszinski) avessero presto abbandonato l'ipotesi. Wainwright, principale sostenitore della teoria, mor\u00ec nel maggio dell'anno seguente e con lui si spense anche il \"caso\".\nAnnali Regi di Tiglat-Pileser III.\nSeppur in epoca decisamente successiva (VIII sec. a.C.), vi \u00e8 traccia del nome anche negli annali del sovrano assiro Tiglatpileser III, una raccolta di incisioni in lingua accadica su pietre provenienti dal Palazzo Reale di Kalhu (Nimrud, nell'attuale Iraq). L\"'Annale 13\" racconta il saccheggio di alcune citt\u00e0 ad opera del governatore assiro di Nai'ri e la contestuale cattura di \"\u0160iqil\u00e2\", \u00abcomandante di una fortezza\u00bb. Trattandosi di un esito univoco che non trova altri riscontri nei documenti contemporanei, risulta difficile storicizzare il lessema nel solco degli \u0160ekele\u0161.\nIpotesi sull'area di origine.\nAnatolia e Sagalassos.\nLe ipotesi pi\u00f9 accreditate si riferiscono principalmente all'area egeo-anatolica e indicherebbero un territorio immediatamente ad est della Licia, dipendente dall'impero ittita ma in contatto con le popolazioni semitiche, tale da giustificare la circoncisione dei guerrieri \u0160ekele\u0161 attestata dalle iscrizioni egizie. Nell'Et\u00e0 del Bronzo finale, un luogo con tali requisiti pu\u00f2 essere individuato nella Cilicia e nella vicina Panfilia.\nIn et\u00e0 arcaica, il capoluogo dell'antica regione della Pisidia era la citt\u00e0 che i greci chiamavano Sagalassos, nei pressi dell'odierna A\u011flasun, in Turchia\".\" L'egittologo francese Gaston Maspero sugger\u00ec, per assonanza, di considerare Sagalassos come possibile luogo d'origine dei \u0160ekele\u0161. Tuttavia, la citt\u00e0 viene menzionata nelle \"Gesta di Hattusili I\" e in altri testi ittiti con il nome di \"\u0160al-la-a\u1e2b-\u0161u-wa\". Inoltre, il dato altimetrico dell'antico insediamento (1450-1700 m.s.l.m.) desta forti dubbi in quanto a dimestichezza marittima, destrezza militare ed effettivo possesso di una flotta da parte di una popolazione essenzialmente montana.\nI Tjeker di Dor.\nHa trovato modesto consenso la proposta di una fase stanziale lungo le rive di Dor, antica citt\u00e0 reale canaanita a sud del Monte Carmelo nel XII secolo a.C. Tale ipotesi si basa su una possibile contiguit\u00e0 tra \u0160ekele\u0161 e Tjeker, sia di natura linguistica che culturale, che attribuirebbe a \"Sikil\" anche un valore toponimico del tratto costiero.\nUno degli aspetti fondanti di questa teoria riguarda la traslitterazione del geroglificor:, tradizionalmente fonetizzato in \"r\" e che andrebbe piuttosto reso in \"l\". Ci\u00f2 condurrebbe alla forma \"Tjkl\" o \"Skl\", foneticamente affine a \"\u0160kr'\u0161\". Uno dei maggiori sostenitori \u00e8 l'israeliano Ephraim Stern, archeologo dell'Universit\u00e0 di Gerusalemme e direttore delle campagne di scavo del sito di Tel Dor dal 1980 al 2000.\nI Tjeker vengono citati pi\u00f9 volte tra i \"popoli stranieri\" delle iscrizioni egizie e, in particolare, nel \"Papiro di Mosca 120\", all'interno del cosiddetto Viaggio di Unamon. Nel racconto, i Tjeker sono esplicitamente collocati nell'antico porto di Dor e ampiamente descritti come popolazione avvezza alla navigazione.\nSecondo Lawrence Stager, archeologo statunitense della Oxford University, i Tjeker/Sikil sarebbero i \u0160ikalay\u016b delle tavolette di Ras Shamra che, dopo il sacco di Ugarit, avrebbero navigato verso sud, stabilendosi a Dor.\nAutorevoli egittologi come Donald Redford hanno respinto tanto la soluzione fonetica quanto il possibile accostamento con i futuri \"\u03a3\u03b9\u03ba\u03b5\u03bb\u03bf\u03af\" delle cronache greche, sottolineando inoltre il brusco vuoto documentale dell'etnonimo tra il XII e il VI secolo a.C.\nLa trib\u00f9 di Issachar.\nAlcuni studiosi, tra cui Nancy Sandars e Yigael Yadin, hanno ritenuto plausibile un collegamento tra la confederazione dei popoli del Mare e quella delle dodici trib\u00f9 d'Israele e, in particolare, tra Shekelesh e trib\u00f9 di Issachar.\nIl capostipite della trib\u00f9 porta il nome di Yi\u015b\u015b\u0101k\u0101r (\u05d9\u05b4\u05e9\u05b8\u05bc\u05c2\u05e9\u05c1\u05db\u05b8\u05e8, \"ish-sakar\"), che pu\u00f2 essere tradotto come \"\"colui che \u00e8 acquistato\", \"uomo di salario\" o \"che \u00e8 un salario\"\". Il libro della Genesi ne spiega il significato, descrivendo la nascita del quintogenito Issachar come una forma di ricompensa - di \"salario\", appunto - data da JHWH alla madre Lea per aver concesso la serva Bila a suo marito Giacobbe.Cos\u00ec Issachar viene benedetto dal padre Giacobbe:Nell'occorrenza egizia \"Shekelesh\" (\"\u0160'k'rw\u0161\") e in quella ebraica Yissakar (\"ish-sakar\") verrebbe dunque individuata una concordanza di significato a partire dalla stessa radice, \"shekel\". Il siclo era un'antica unit\u00e0 di peso diffusa in tutta l'area mediorientale, utilizzata negli scambi commerciali per identificare il valore dei compensi e delle monete. Ancora oggi la valuta corrente dello stato d'Israele, lo shekel, conserva questa radice.\nIssachar ebbe quattro figli: Tola, Puva, Iasub e Simron. Secondo la narrazione biblica, tutta la famiglia di Giacobbe fu costretta da una grave carestia a lasciare Canaan e pot\u00e9 rifugiarsi presso Goscen, in Egitto, su invito del figlio Giuseppe, funzionario del Faraone. Nei quattro secoli a venire, la discendenza di quei migranti fu ridotta in schiavit\u00f9 dagli Egizi (Atti, 7.6).\nDopo l'Esodo biblico - vicenda di vaga collocazione temporale (XV-XIII sec. a.C.) e di complessa contestualizzazione storica - e la successiva conquista della Palestina, la stirpe di Issachar si stabil\u00ec nei pressi di Jezreel, diventando parte delle trib\u00f9 del Nord. L'area di stanziamento consistette nella piana di Esdraelon, tra il monte Tabor, il mar di Galilea e la valle del Giordano, in un territorio che non ha quindi sbocchi sul mare. Sussiste per\u00f2 un legame molto intenso con la trib\u00f9 di Zabulon, il cui omonimo capostipite \u00e8 il sestogenito di Lea e dunque fratello pi\u00f9 prossimo di Issachar stesso. Negli ultimi capitoli del Deuteronomio, Mos\u00e8 benedice le trib\u00f9 di Israele e si rivolge congiuntamente a Issachar e Zabulon:\nSecondo il Libro di Giosu\u00e8, il territorio di Issachar si estendeva su un comprensorio di sedici citt\u00e0 e alcuni villaggi. Tra questi, spicca la cittadina di Ibleam (\"yibhle`am\"), antica localit\u00e0 canaanita identificata con il sito di Khirbet Belama, nei pressi dell'attuale Jenin. Ibleam fu designata, insieme ad altri centri agricoli, alla nuova giurisdizione Manasseh, ma la citt\u00e0 si distinse per la sua resistenza all'assorbimento, perch\u00e9 \u00ab\"i Cananei erano decisi (continuarono) a restare in quel paese\u00bb\". Si noti come \"Ibleam\" fosse un termine largamente attestato nella Sicilia pre-greca, attirando l'attenzione su una relazione toponimica con i Siculi.\nAlla dispersione del Regno per mano assira, la stirpe di Issachar viene deportata e, al pari delle altre trib\u00f9 perdute, le notizie bibliche sul loro conto vengono definitivamente meno.\nLa teoria di una connessione tra Shekelesh e Issachar non gode di particolare credito tra gli storici contemporanei per mancanza di fonti non bibliche e di tracce archeologiche rilevanti. i figli di Issachar vengono descritti per tradizione come popolo di saggi (\"conoscitori del tempo\"), a differenza dei loro vicini Zabulon, Manasseh o Neftali, il cui valore militare \u00e8 invece ampiamente espresso nelle Scritture.\nPossibile identificazione dei \u0160ekele\u0161 con i Siculi.\nLe caratteristiche complessive dell'esercito dei Popoli del Mare - di cui i \u0160ekele\u0161 facevano parte - sembrano conformarsi a quelle dell'esercito greco-miceneo cos\u00ec come riportate nei poemi omerici: esso appare, cio\u00e8, come l'espressione di comunit\u00e0 autonome a base personale, con un proprio territorio, una propria complessa conformazione etnica, una propria interna gerarchia. Alla vigilia dell'apparizione di tali popoli ai confini egiziani, la ceramica del tipo Miceneo III B era diffusa in tutto il Mediterraneo orientale. Queste popolazioni, pur non essendo tutte originarie della Grecia facevano parte del \"Commonwealth\" greco-miceneo, quanto meno per condividerne la tipologia della ceramica. Ci\u00f2 costituisce un consistente indizio archeologico, per individuare l'espansione dei Popoli del mare nel bacino del Mediterraneo, in particolare quando i ritrovamenti della successiva ceramica del tipo Miceneo III C, all'analisi neutronica, si rivela non importata ma prodotta sul posto.\nNell'et\u00e0 del bronzo recente, la presenza micenea in Sicilia \u00e8 documentata dall'abitato costiero fortificato di Thapsos. Nell'entroterra meridionale dell'isola, fiorisce la cultura Pantalica I (1270-1050 a.C.), la quale prende il nome dall'esteso omonimo sito archeologico, patrimonio Unesco, sulle alture nord-orientali dei monti Iblei. Intorno al 1200 a.C., Thapsos viene distrutta e, nei siti della cultura di Pantalica - che come Thapsos si trova nel siracusano -, appare la ceramica micenea III C. A Monte Dessueri, nel nisseno, sono state rinvenute anfore identiche a quelle della necropoli (XI sec.) di Azor, presso Giaffa. Nella Sicilia orientale, ancora nel siracusano, nel successivo periodo (1050-850 a.C.), appare la civilt\u00e0 sicula di Cassibile o Pantalica II. Sono questi gli elementi - oltre all'assonanza dei nomi - che lascerebbero dedurre l'identificazione dei \u0160ekele\u0161 con i Siculi e un loro arrivo dal Mediterraneo orientale in Sicilia, analoga a quella degli Shardana in Sardegna.\nNon \u00e8 escluso che la loro presunta emigrazione in Sicilia possa essere stata precedente agli scontri con l'Egitto di Merenptah (considerando nel contesto anche lo stretto collegamento tra i Siculi dell'isola e l'antichissimo etnonimo di Ibla; citt\u00e0 legata all'impero accadico), se \u00e8 affidabile l'alta cronologia della cultura Pantalica I (datata a partire dal 1270 a.C.) e la testimonianza di Ellanico di Mitilene, riportata da Dionigi di Alicarnasso, secondo cui lo sbarco dei Siculi in Sicilia sarebbe avvenuto tre generazioni prima della guerra troiana, proprio intorno \u2013 quindi \u2013 al 1275 a.C.; Dionigi riporta anche la datazione fissata da Filisto (ventiquattro anni prima della Guerra di Troia) pi\u00f9 o meno contemporanea al conflitto tra il faraone Merneptah e i Popoli del mare."}
{"id": "4569103", "revid": "729019", "url": "https://it.wikipedia.org/wiki?curid=4569103", "title": "Stazione di Ch\u016b\u014d-Rinkan", "text": "La \u00e8 una stazione ferroviaria situata nella citt\u00e0 di Yamato, facente parte della prefettura di Kanagawa, in Giappone. Essa \u00e8 servita dalla linea Den-en-toshi della T\u014dky\u016b Corporation.\nStruttura.\nStazione T\u014dky\u016b.\nLa stazione ospita il capolinea occidentale della linea Den-en-toshi ed \u00e8 realizzata in sotterranea, con un marciapiede a isola che serve due binari tronchi.\nStazione Odaky\u016b.\nLa stazione Odaky\u016b \u00e8 intermedia alla linea e si trova in superficie, con due binari passanti serviti da due marciapiedi laterali."}
{"id": "4569108", "revid": "121972415", "url": "https://it.wikipedia.org/wiki?curid=4569108", "title": "Divieto di sosta (programma televisivo)", "text": "Divieto di sosta \u00e8 stato un programma televisivo di informazione prodotto dalla Rai, in onda dal 10 giugno al 26 luglio 2013 su Rai 2 e condotto da Chiara Lico.\nDescrizione.\nLo slogan del programma \u00e8 \"vietato fermarsi e vietato non interrogarsi sui tanti temi che fanno del nostro Paese un'entit\u00e0 comune tra le tante differenze e le tante contiguit\u00e0\". Il programma si occupa quindi di attualit\u00e0 e informazione, con un punto di vista particolarmente mirato al turismo e ai viaggi. \u00c8 prevista la presenza in studio di giornalisti, attori ed altri esponenti del mondo dell'informazione e dello spettacolo, nonch\u00e9 collegamenti in diretta con diverse localit\u00e0 italiane e con gli interventi di Doriana Leonardo e Maria Sara Farci.\nProgrammazione.\nIl programma \u00e8 andato in onda dal luned\u00ec al venerd\u00ec alle ore 14:00, con durata variabile a seconda del palinsesto su Rai 2, a partire dal 10 giugno fino al 26 luglio 2013, quando \u00e8 stato soppresso a causa dei bassi ascolti, nonostante fosse gi\u00e0 stato previsto nel palinsesto autunnale della rete."}
{"id": "4569110", "revid": "119754821", "url": "https://it.wikipedia.org/wiki?curid=4569110", "title": "Vja\u010deslav Vojnov", "text": ""}
{"id": "4569112", "revid": "205197", "url": "https://it.wikipedia.org/wiki?curid=4569112", "title": "FK Modrica", "text": ""}
{"id": "4569113", "revid": "205197", "url": "https://it.wikipedia.org/wiki?curid=4569113", "title": "HNK Orasje", "text": ""}
{"id": "4569116", "revid": "205197", "url": "https://it.wikipedia.org/wiki?curid=4569116", "title": "NK \u017dep\u010de", "text": ""}
{"id": "4569117", "revid": "205197", "url": "https://it.wikipedia.org/wiki?curid=4569117", "title": "NK Zepce", "text": ""}
{"id": "4569126", "revid": "1982", "url": "https://it.wikipedia.org/wiki?curid=4569126", "title": "Orlek", "text": ""}
{"id": "4569128", "revid": "59423783", "url": "https://it.wikipedia.org/wiki?curid=4569128", "title": "Vetro laminato", "text": ""}
{"id": "4569130", "revid": "1564499", "url": "https://it.wikipedia.org/wiki?curid=4569130", "title": "Monetazione del Latium", "text": "La monetazione del \"Latium\" riguarda le emissioni delle comunit\u00e0 presenti nel Latium adiectum. Le emissioni di Roma, che ricadono nello stesso territorio, sono affrontate nella monetazione romana. Tradizionalmente i numismatici trattano le monete delle comunit\u00e0 del \"Latium adiectum\" come parte della monetazione greca, nonostante siano in realt\u00e0 monete battute da colonie di diritto latino. \nContesto.\nEsistono numerosi esempi di monetazione fusa, in gran parte riferibili a Roma. Oltre a Roma un altro centro che emette aes grave potrebbe essere Praeneste, cui forse appartiene un asse fusa con una testa di leone su un lato e una testa di cavallo nell'altro. Moltissime altre monete, tutte anepigrafi, sono riferibili a quest'area in base ai ritrovamenti, ma la loro provenienza puntuale non \u00e8 identificabile.\nLe coniazioni (monetazione al martello) sono del III secolo, dopo la deduzione delle varie colonie e sono strettamente legate alla monetazione romano-campana, cio\u00e8 le prime emissioni romane che sono dello stesso periodo. Sono anche contemporanee alle emissioni delle colonie e dei \"socii\" presenti nella Campania settentrionale (Cales, Suessa, Teanum e altre) e nei bacini del Volturno (Aesernia) e del Garigliano.\nSecondo Crawford, le coniazioni di Alba Fucens, Norba e Signia, sono datate verso il 280-275 a.C. e da collegare al pagamento delle truppe durante le guerre contro Pirro.\nComunit\u00e0.\nI romani dedussero una colonia di diritto latino nel 304 o 303 a.C., in una posizione strategica, su una collina appena a nord della via Tiburtina Valeria, probabilmente prolungata oltre Tibur in questo stesso periodo. \nCentro sulla via Latina, di cui restano significativi resti nei pressi del centro attuale.\nInsediamento latino sui monti Lepini. L'attuale Cori insiste sul sito archeologico. \nFortezza naturale sui monti Lepini, in vista della via Appia, presso l'attuale Norma. Nel 492 a.C. vi fu stabilita una colonia latina.\nSi trova all'angolo nord-orientale dei monti Lepini, fuori della via Latina. Il centro moderno insiste sul sito archeologico. Nel 495 a.C. Tarquinio il Superbo vi stabil\u00ec una colonia latina.\nAlba Fucens.\nAlba Fucens conia esclusivamente monete d'argento, frazioni della dracma. L'etnico \u00e8 in latino. Due tipi, forse emessi in seguito, sono anepigrafi. \nI valori coniati sono un diobolo, un obolo con tre varianti e un emiobolo.\nIl diobolo ha al dritto la testa di Mercurio con un petaso alato. Al rovescio c'\u00e8 un grifone in volo e l'etnico ALBA.\nL'obolo ha tre varianti di cui una sola ha l'etnico (ALBA). I tipi raffigurati sono la testa di Minerva con l'elmo corinzio al dritto e un'aquila al rovescio.\nL'emiobolo ha al dritto una testa femminile con berretto frigio e al rovescio un delfino e la legenda ALBA con scrittura retrograda.\nLa monetazione \u00e8 legata alle guerre pirriche.\nAquinum.\nDi Aquinum \u00e8 nota un'unica moneta, un bronzo.\nAl dritto \u00e8 raffigurata la testa di Minerva e al rovescio un galletto con una stella accanto. L'etnico, \u00e8 a sinistra e con diverse varianti, alcune con scrittura retrograda.\nQuesto tipo \u00e8 simile alle monete coniate nel III secolo in diverse citt\u00e0 della Campania settentrionale (Cales, Suessa Aurunca, Caiatia, Telesia, Teanum ecc.), colonie romane o latine.\nQueste coincidenze, la contemporanea presenza di monete di queste citt\u00e0 nei tesori che ci sono giunti, accanto a quelle di Neapolis e Roma, le congruit\u00e0 stilistiche e altro, hanno spinto gli studiosi a ipotizzare una qualche forma di circolazione comune e l'esistenza di un'autorit\u00e0 comune per il controllo della monetazione..\nCora.\nDi Cora ci \u00e8 nota una moneta d'argento, un didracma.\nLa moneta presenta al dritto la testa laureata di Apollo volta verso sinistra; dietro un ramo di palma. \nAl rovescio c'\u00e8 un cavaliere con pileo che corre verso destra; tiene la lancia volta in basso; sotto CORANO.\nIn un testo di met\u00e0 del XIX secolo, di Gennaro Riccio, \u00e8 citato un bronzo con i tipi di Apollo e il toro androprosopo, che in seguito \u00e8 invece stato giudicato un errore nella lettura dell'etnico.\nNorba.\nDi Norba abbiamo un unico esemplare di moneta, un obolo d'argento rinvenuto sull'acropoli di Norba nell'area del tempio di Giunone, durante gli scavi archeologici condotti tra il 1901 e il 1903, assieme ad altre. La moneta pesa 0,67 g.\nLa moneta presenta al dritto la testa di Cerere volta a destra che indossa una corona di spighe. \nAl rovescio \u00e8 rappresentata una corona di spighe e la legenda .\nLa monetazione \u00e8 legata alle guerre pirriche.\nSignia.\nDa Signia abbiamo una moneta d'argento, un obolo.\nAl dritto \u00e8 raffigurata la testa di Mercurio, che indossa un petaso alato. In una variante dietro la nuca nuota un delfino e sotto il mento c'\u00e8 un caduceo.\nAl rovescio c'\u00e8 una figura composta da una maschera di Sileno a sinistra e dalla testa di cinghiale a destra. Il significato di questo tipo non \u00e8 chiaro. Sotto c'\u00e8 l'etnico, . La scrittura con il dittongo e la lettera \"g\" scritta con \"c\" \u00e8 tipica del periodo. \nGli esemplari hanno un peso che varia tra i 0,5 e i 0,7 grammi.\nLa monetazione \u00e8 legata alle guerre pirriche."}
{"id": "4569135", "revid": "634034", "url": "https://it.wikipedia.org/wiki?curid=4569135", "title": "Giro del fornice", "text": ""}
{"id": "4569139", "revid": "634034", "url": "https://it.wikipedia.org/wiki?curid=4569139", "title": "Reattivi mentali", "text": ""}
{"id": "4569142", "revid": "767487", "url": "https://it.wikipedia.org/wiki?curid=4569142", "title": "Getaway - Via di fuga", "text": "Getaway - Via di fuga (\"Getaway\") \u00e8 un film del 2013 diretto da Courtney Solomon, con protagonisti Ethan Hawke e Selena Gomez.\nTrama.\nL'ex pilota Brent Magna deve liberare la moglie rapita da un criminale anonimo, il quale controlla ogni mossa e spostamento di Magna attraverso una telecamera all'interno dell'auto che il protagonista deve utilizzare senza mai lasciare, una Shelby GT500 KR. A complicare le cose c'\u00e8 una giovane ragazza hacker rimasta coinvolta nella storia in quanto proprietaria dell'auto che guida Brent.\nProduzione.\nIl budget del film si aggira intorno ai 18 milioni di dollari.\nLe riprese del film vengono effettuate nei mese di maggio e giugno 2012 e si svolgono tra Bulgaria e Stati Uniti d'America, tra le citt\u00e0 di Sofia e Baton Rouge. Nel settembre invece vengono fatte delle riprese aggiuntive nella citt\u00e0 di Atlanta.\nPromozione.\nIl primo trailer del film viene diffuso online il 5 giugno 2013.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 30 agosto 2013. In Italia viene distribuito direct-to-video a partire dal 22 gennaio 2014.\nAccoglienza.\nIncassi.\nComplessivamente, \"Getaway - Via di fuga\" ha incassato $10.501.938."}
{"id": "4569143", "revid": "1728", "url": "https://it.wikipedia.org/wiki?curid=4569143", "title": "Monetazione di Cora", "text": ""}
{"id": "4569145", "revid": "634034", "url": "https://it.wikipedia.org/wiki?curid=4569145", "title": "Fenomeno fi", "text": ""}
{"id": "4569146", "revid": "1728", "url": "https://it.wikipedia.org/wiki?curid=4569146", "title": "Monetazione di Aquinum", "text": ""}
{"id": "4569148", "revid": "1728", "url": "https://it.wikipedia.org/wiki?curid=4569148", "title": "Monetazione di Norba", "text": ""}
{"id": "4569150", "revid": "1728", "url": "https://it.wikipedia.org/wiki?curid=4569150", "title": "Monetazione di Signia", "text": ""}
{"id": "4569155", "revid": "1382024", "url": "https://it.wikipedia.org/wiki?curid=4569155", "title": "Dennis Endras", "text": ""}
{"id": "4569159", "revid": "125803525", "url": "https://it.wikipedia.org/wiki?curid=4569159", "title": "Walter Ricciardi", "text": "Biografia.\nNato a Napoli, dopo una parentesi nel settore cinematografico si dedica alla professione medica. Ricopre la carica di direttore del dipartimento di Sanit\u00e0 Pubblica del Policlinico Agostino Gemelli di Roma e di presidente della III sezione del Consiglio superiore di sanit\u00e0, per poi ricoprire il ruolo di professore ordinario d'Igiene e Medicina Preventiva, gi\u00e0 vicepreside della Facolt\u00e0 di Medicina e Chirurgia dell'Universit\u00e0 Cattolica del Sacro Cuore dal 2012. \u00c8 stato anche presidente della Societ\u00e0 italiana medici \"manager\" (SIMM), mentre nel 2002 fonda e dirige l'Osservatorio Italiano sulla Salute nelle Regioni Italiane.\nCura l\"'Oxford handbook of public health practice\", pubblicato dalla \"Oxford University Press\", e diventa componente del \"National board of medical examiners\" degli USA; dal 2010 al 2014 \u00e8 stato presidente della \"European association of public health\".\nNel 2013-2014 ha coordinato su commissione delle Nazioni Unite la prima indagine di analisi comparativa sui rischi professionali del personale del \"World food program\", dell'UNHCR, della Banca Mondiale e del Fondo Monetario Internazionale.\nNel settembre 2014 Ricciardi e i suoi colleghi Charles Guest, Ichiro Kawachi e Iain Lang sono stati premiati dalla \"British medical association\" per l'opera \"Oxford handbook of public health practice\". Nello stesso anno ha ricevuto il premio Krogh dall'ambasciata danese a Roma, e nel 2015 il \"Takamine award\" dall'ambasciata giapponese. Sempre nel 2015 gli \u00e8 stato conferito il premio \"Edithe J. Levit distinguished service award\" per i servizi prestati come membro del consiglio dei direttori del \"National board of medical examiners\" degli Stati Uniti d'America. Nel febbraio 2015, a Calcutta, \u00e8 stato eletto rappresentante dell'Europa nel consiglio di governo della \"World federation of public health association\" (WFPHA), la Federazione Mondiale delle Societ\u00e0 di Sanit\u00e0 Pubblica.\nNel luglio 2014 \u00e8 stato nominato dal governo Renzi commissario straordinario per l'Istituto superiore di sanit\u00e0; nel corso del suo mandato, Ricciardi provvide, in un'ottica di \"spending review\", ad un riordino delle strutture dell'ente, che port\u00f2 allo smantellamento del Centro nazionale di epidemiologia, sorveglianza e promozione della salute, nonostante l'appello contrario di 234 operatori di sanit\u00e0 pubblica.\nNel settembre 2015, con decreto del Presidente del Consiglio dei Ministri, Ricciardi \u00e8 stato nominato presidente dell'Istituto Superiore di Sanit\u00e0.\nIl 2 giugno 2017 il presidente della Repubblica italiana Sergio Mattarella, su proposta del Presidente del Consiglio Gentiloni, lo ha nominato Commendatore della Repubblica in considerazione di particolari benemerenze in campo scientifico e sanitario. Nel novembre 2017, il governo Gentiloni lo ha designato a rappresentare l'Italia nel consiglio d'amministrazione dell'OMS per il triennio 2017-2020.\nNel gennaio 2019 ha annunciato le dimissioni da presidente dell'Istituto superiore di sanit\u00e0, in polemica con la presunta scarsa collaborazione instaurata a suo dire dal governo Conte I e con le posizioni assunte dagli esponenti dell'esecutivo.\nNel maggio 2019 gli \u00e8 stata conferita la Laurea Honoris Causa dalla Thomas Jefferson University di Philadelphia \"per i risultati raggiunti e il contributo dato al mondo della sanit\u00e0 pubblica\". Nell'ottobre del stesso anno, sotto gli auspici del governo Conte II, \u00e8 divenuto membro del \"Mission board for cancer\", sostituendo il dimissionario Harald zur Hausen.\nDal novembre 2019 \u00e8 tra i membri del comitato che ha promosso la nascita di Azione, partito politico social-liberale guidato dall'ex Ministro dello sviluppo economico ed europarlamentare del Partito Democratico Carlo Calenda.\nNel 2020 \u00e8 stato nominato consigliere del Ministro della salute Roberto Speranza per l'emergenza COVID-19; il suo ruolo in riferimento all'Organizzazione mondiale della sanit\u00e0 \u00e8 stato chiarito da Ranieri Guerra, direttore aggiunto dell'organizzazione, che ha precisato come Ricciardi sia \u00abil rappresentante italiano presso il consiglio dell'OMS [...] non parla a nome dell'Agenzia\u00bb. L'OMS, tramite nota stampa ufficiale, ha invitato i giornali italiani a \u00abevitare espressioni che suggeriscano che il professor Ricciardi lavori per l'OMS o che la rappresenti\u00bb.\nIl 14 febbraio 2021, appena dopo l'insediamento del nuovo governo Draghi, nel quale Roberto Speranza \u00e8 confermato Ministro della salute, Ricciardi ha chiesto pubblicamente un nuovo \"lockdown\" generalizzato, come quello attuato nel marzo-maggio 2020, per contrastare il COVID-19, richiesta che ha reiterato due settimane dopo.\nNel febbraio 2021 Papa Francesco lo nomina membro della Pontificia Accademia per la Vita.\nA maggio 2021 \u00e8 entrato a far parte del comitato scientifico del \"Sant\u00e9 publique France\", equivalente francese dell'ISS.\nAttivit\u00e0 cinematografica.\nNegli anni sessanta, da bambino, ha avuto una parentesi come attore nella serie televisiva \"I ragazzi di padre Tobia,\" per poi prendere parte a sceneggiati televisivi come \"Dramma d'amore\", \"Un eroe del nostro tempo\", \"Nostra madre\", \"La freccia nel fianco;\" prosegue per tutti gli anni ottanta con ruoli di primo piano a fianco di Giuliana De Sio, Alida Valli, Michele Placido, Stefania Sandrelli e Maria Schneider.\nRecita nei film \"Io sono mia\" (1978) di Sofia Scandurra, \"L'ultimo guappo\" (1978), \"Il mammasantissima\" e \"Napoli... la camorra sfida, la citt\u00e0 risponde\" (1979) diretti da Alfonso Brescia e interpretati da Mario Merola."}
{"id": "4569169", "revid": "634034", "url": "https://it.wikipedia.org/wiki?curid=4569169", "title": "Scissura parietoccipitale", "text": ""}
{"id": "4569172", "revid": "305330", "url": "https://it.wikipedia.org/wiki?curid=4569172", "title": "Storia di una ragazza di campagna", "text": "Storia di una ragazza di campagna (\"Histoire d'une fille de ferme\") \u00e8 un racconto di Guy de Maupassant, appartenente alla raccolta \"La casa Tellier\" pubblicato per la prima volta nel 1881.\nTrama.\nLa protagonista, Rose, \u00e8 una ragazza che lavora come serva nella fattoria di M. Vallin. Viene sedotta da Jacques, il garzone della fattoria, il quale la abbandona quando apprende che la ragazza \u00e8 incinta. Rose continua a lavorare; nasconde a tutti il suo stato. Ritorna a casa per salutare la madre morente; partorisce un bambino prematuro che tuttavia sopravvive e che Rosa lascia ad alcuni vicini perch\u00e9 ne abbiano cura dicendo loro di essere sposata ma di non potersi occupare del piccolo. Ritorna alla fattoria, lavora con maggior accanimento per guadagnare di pi\u00f9 e mantenere il figlio lontano che va a trovare per brevi periodi ogniqualvolta diventa possibile assentarsi dalla fattoria. Intanto il padrone, un vedovo quarantacinquenne, vuole sposarla. Rosa rifiuta a lungo; cede solo dopo lunghe insistenze. Sposata, vedeva il suo bambino un paio di volte l'anno. Col tempo il marito comincia a offenderla e a maltrattarla perch\u00e9 non gli d\u00e0 un figlio. Un giorno esasperata Rosa gli svela il suo segreto: ha avuto un figlio da Jacques sei anni fa, e appunto per questo non voleva sposarlo. Il marito, contento, \u00e8 entusiasta di prendere in casa il piccolo.\nCritica.\n\"Storia di una ragazza di campagna\" fu pubblicata sul numero del 26 marzo 1881 della rivista \"Revue Politique et litt\u00e9raire\", detta anche \"Revue Bleue\". Poco dopo apparve nella prima edizione della raccolta \"La Maison Tellier\" pubblicata il 21 aprile 1881 dall'editore Havard; sub\u00ec qualche modifica nella seconda edizione di dieci anni dopo. In questa novella \u00absi afferma magistralmente il Maupassant rustico, descrittore sano e robusto della vita di campagna\u00bb."}
{"id": "4569173", "revid": "634034", "url": "https://it.wikipedia.org/wiki?curid=4569173", "title": "Scissura limbica", "text": ""}
{"id": "4569176", "revid": "640277", "url": "https://it.wikipedia.org/wiki?curid=4569176", "title": "Cordillera Oriental (Ecuador)", "text": ""}
{"id": "4569178", "revid": "634034", "url": "https://it.wikipedia.org/wiki?curid=4569178", "title": "Insula di Reil", "text": ""}
{"id": "4569187", "revid": "339392", "url": "https://it.wikipedia.org/wiki?curid=4569187", "title": "Est\u00e1dio Vila Belmiro", "text": ""}
{"id": "4569190", "revid": "123837628", "url": "https://it.wikipedia.org/wiki?curid=4569190", "title": "Policlinico militare Celio", "text": "Il Policlinico Militare del Celio \"S.Ten. MOVM Attilio Friggeri\", \u00e8 un ospedale militare a connotazione interforze, con sede a Roma, del Corpo sanitario dell'Esercito Italiano. Dal 2006 dipende direttamente dal Comando logistico dell'Esercito.\n\u00c8 intitolato alla medaglia d'oro al valor militare (MOVM) Attilio Friggeri, ufficiale medico morto in combattimento, in Slovenia, durante la seconda guerra mondiale.\nSi trova all'interno del comprensorio militare \u201cVilla Fonseca\u201d, sito in via Santo Stefano Rotondo, sede anche dell'Ispettorato generale della sanit\u00e0 militare.\nStoria.\nIl complesso ospedaliero fu costruito nel rione Celio fra il 1885 e il 1891, su progetto di Salvatore Bianchi e del colonnello del Genio Luigi Durand de la Penne, al centro di una vasta zona espropriata dal demanio militare sull'area precedentemente occupata dalla villa Casali, in prossimit\u00e0 del sito medioevale di Santo Stefano Rotondo, che aveva anch'esso un ospedale annesso al monastero. Durante gli scavi per la costruzione furono ritrovate un gruppo di ricche dimore romane, tra le quali quella dei \"Simmachi\", e i resti della Basilica Ilariana.\nHa operato in tutti i principali teatri di guerra cui ha preso parte l'Italia, dalla guerra di Libia, alla prima e alla seconda guerra mondiale. \nNel 1952 l\u2019Ospedale Militare venne intitolato ad \u201cAttilio Friggeri\u201d MOVM.\nDal 1982 interviene anche nelle missioni militari italiane all'estero, prestando assistenza in molti teatri operativi cui partecipano militari italiani. Dalla fine degli anni '80 ha assunto la denominazione di \"Policlinico Militare\" di Roma.\nIl 21 aprile 2013, in occasione delle celebrazioni del 2.766\u00b0 Natale di Roma, \u00e8 stata conferita al Policlinico Militare \u201cCelio\u201d la cittadinanza onoraria di Roma.\nCompiti.\nIl ricovero o le visite specialistiche presso il policlinico sono riservate di norma alle forze armate italiane e ai parenti dei militari aventi diritto al \"Servizio sanitario militare\", ma anche a quelli del SSN, previa autorizzazione della Direzione del policlinico militare.\nAl policlinico vengono ricoverati anche i militari italiani feriti in missioni all'estero.\nAll'estero attualmente opera in Afghanistan, Libano e Kosovo.\nOrganizzazione.\n\u00c8 suddiviso in 13 dipartimenti, una Direzione, Amministrazione, Farmacia, Servizio \"Day Hospital\" e un Nucleo Carabinieri Celio. \nPresso questa struttura vengono inviati gli Ufficiali medici, Ufficiali farmacisti, e Marescialli Infermieri dell'Esercito italiano, dell'Arma dei Carabinieri, della Marina Militare e dell'Aeronautica Militare. Circa un decimo degli allievi ufficiali dell'Esercito Italiano dell'Accademia di Modena che conseguono la laurea in medicina all'Universit\u00e0 di Modena vengono, al termine dell'iter formativo, assegnati al Policlinico Militare. \nCollegamenti esterni.\n\u00c8 un ospedale perfetto"}
{"id": "4569191", "revid": "1573940", "url": "https://it.wikipedia.org/wiki?curid=4569191", "title": "Scotophilus tandrefana", "text": "Scotophilus tandrefana \u00e8 un pipistrello della famiglia dei Vespertilionidi endemico del Madagascar.\nDescrizione.\nDimensioni.\nPipistrello di piccole dimensioni, con la lunghezza totale di 111\u00a0mm, la lunghezza dell'avambraccio tra 44 e 47\u00a0mm, la lunghezza della coda tra 43 e 46\u00a0mm, la lunghezza del piede tra 7 e 7,5\u00a0mm, la lunghezza delle orecchie di 13\u00a0mm e un peso fino a 14,2\u00a0g.\nAspetto.\nLa pelliccia \u00e8 lunga e soffice. Le parti dorsali sono marroni scure, mentre le parti ventrali sono marroni. Il muso \u00e8 corto e tozzo, le narici sono leggermente allungate e a forma di mezzaluna, con l'apertura laterale e in avanti. Il labbro superiore \u00e8 cosparso in maniera regolare di piccoli peli. Le orecchie sono corte e nerastre. Il trago \u00e8 lungo, inclinato in avanti, con la punta arrotondata e con un complesso peduncolo. Le membrane alari sono nero-brunastre scure. La coda \u00e8 lunga ed inclusa completamente nell'ampio uropatagio.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto in due localit\u00e0 del Madagascar, presso la Riserva naturale integrale Tsingy di Bemaraha nella parte occidentale e a Sarodrano a sud. Un terzo individuo fotografato presso la foresta di Kirindy, ad ovest dell'isola, potrebbe essere il terzo esemplare conosciuto. \nVive probabilmente nelle foreste secche decidue in presenza di attivit\u00e0 umana.\nStato di conservazione.\nLa IUCN Red List, considerato che questa specie \u00e8 conosciuta soltanto da due individui catturati fino al 2003 e non ci sono informazioni circa lo stato della popolazione e le eventuali minacce, classifica \"S.tandrefana\" come specie con dati insufficienti (DD)."}
{"id": "4569193", "revid": "263989", "url": "https://it.wikipedia.org/wiki?curid=4569193", "title": "Slava Voynov", "text": ""}
{"id": "4569194", "revid": "188116", "url": "https://it.wikipedia.org/wiki?curid=4569194", "title": "Ospedale militare del Celio", "text": ""}
{"id": "4569195", "revid": "125175130", "url": "https://it.wikipedia.org/wiki?curid=4569195", "title": "Robursport Volley Pesaro 2012-2013", "text": "Questa voce raccoglie le informazioni riguardanti il Robursport Volley Pesaro nelle competizioni ufficiali della stagione 2012-2013.\nStagione.\nLa stagione 2012-13 \u00e8 per il Robursport Volley Pesaro la decima consecutiva in Serie A1: il nuovo assetto societario, caratterizzato dall'abbandono dello storico sponsor della Scavolini, sostituto dal consorzio Kgs, porta ad un rimodellamento della squadra, a partire dall'allenatore, viene scelto Andrea Pistola, seguito poi dalle giocatrici, con l'ingaggio dell'esperta Valentina Tirozzi e delle giovani Cristina Chirichella, Lauren Gibbemeyer, Daiana Mure\u0219an e Noemi Signorile, subentrata a Francesca Ferretti; tra le conferme: Elisa Manzano, Monica De Gennaro e Serena Ortolani, quest'ultima poi ritiratasi per gravidanza e sostituita da Kenny Moreno.\nIl campionato si apre con due sconfitte, seguite poi da due vittorie: il resto del girone d'andata \u00e8 un alternarsi tra successi e gare perse, che comunque portano la squadra all'ottavo posto in classifica, l'ultimo utile per qualificarsi alla Coppa Italia. Anche il girone di ritorno procede come quello d'andata, per poi concludersi con una serie di tre vittorie consecutive, che spingono il club al settimo posto in classifica: nei \"play-off\" scudetto, il Robursport Volley Pesaro incontra negli ottavi di finale il , che supera in due gare, mentre nei quarti di finale la sfida \u00e8 contro il River Volley Piacenza, il quale per\u00f2 vince entrambe le gare necessarie per il passaggio del turno.\nL'ottavo posto al termine del girone d'andata permette alla societ\u00e0 marchigiana di qualificarsi per la Coppa Italia, che nei quarti di finale incontra la capolista Futura Volley Busto Arsizio: la squadra lombarda vince sia la gara d'andata che quella di ritorno, estromettendo le pesaresi dalla competizione.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4569196", "revid": "155634", "url": "https://it.wikipedia.org/wiki?curid=4569196", "title": "Swedish Open 1971 - Singolare maschile", "text": "Il singolare maschile del torneo di tennis Swedish Open 1971, facente parte della categoria Grand Prix, ha avuto come vincitore Ilie N\u0103stase che ha battuto in finale Jan Leschly 6-7 6-2 6-1 6-4."}
{"id": "4569200", "revid": "1573940", "url": "https://it.wikipedia.org/wiki?curid=4569200", "title": "Strigocuscus celebensis", "text": "Il cusco nano di Sulawesi (Strigocuscus celebensis ) \u00e8 un marsupiale arboricolo della famiglia dei Falangeridi.\nDescrizione.\nIl cusco nano di Sulawesi \u00e8 un piccolo marsupiale simile a un opossum ricoperto da una morbida pelliccia di colore camoscio chiaro. Ha una lunghezza testa-corpo di 29,4-38 cm e una coda di 27-37,3 cm; pesa circa 1 kg. Come le altre 25 specie di cuschi e opossum che costituiscono la famiglia dei Falangeridi, ha un muso breve, con occhi sporgenti e un naso glabro. Le zampe hanno cinque dita, tutte munite di robusti artigli, a eccezione delle prime dita delle zampe posteriori. Queste dita prive di unghie sono opponibili rispetto alle altre dita delle zampe posteriori, cos\u00ec come lo sono le due prime dita delle zampe anteriori rispetto alle altre tre. Questo consente al cusco di afferrare con forza i rami degli alberi; tale caratteristica, unita alla prensilit\u00e0 della lunga coda, rende il cusco nano di Sulawesi un eccellente arrampicatore. La femmina ha un marsupio ben sviluppato aperto sul davanti che contiene da due a quattro capezzoli.\nBiologia.\nIl cusco nano di Sulawesi vive nelle cavit\u00e0 degli alberi, dalle quali pu\u00f2 avere facile accesso alla volta della foresta, dove si spinge in cerca di cibo. Si nutre principalmente di frutta ed \u00e8 maggiormente attivo durante la notte. Diversamente dalla maggior parte delle specie di Falangeridi, che si ritengono essere promiscue, questo animale forma coppie monogame. Tuttavia, sembra che tutti i membri della famiglia condividano caratteristiche riproduttive simili, con femmine che partoriscono una o due cucciolate all'anno. Dei tre o quattro piccoli minuscoli e privi di pelo che nascono dopo un periodo di gestazione di appena 20 giorni, solo uno viene generalmente allevato dalla madre. Questo piccolo trascorre i primi cinque-otto mesi di vita dentro al marsupio materno.\nDistribuzione e habitat.\nEndemico dell'Indonesia, questo cusco \u00e8 presente unicamente a Sulawesi e nelle vicine isole di Sangihe, Siau e Muna.\nQuasi esclusivamente arboricolo, questo animale vive nelle foreste pluviali primarie, e talvolta secondarie, di pianura.\nTassonomia.\nSono state riconosciute tre sottospecie:\nConservazione.\nLa caccia datale per la carne e la deforestazione dovuta all'agricoltura e all'industria del legname sono le principali minacce per la specie. Dato il rapido tasso con il quale le foreste di Sulawesi stanno scomparendo e l'aumento della popolazione umana dell'isola, \u00e8 probabile che il numero di esemplari sia notevolmente diminuito rispetto al passato. La IUCN classifica \"S. celebensis\" tra le specie vulnerabili (\"Vulnerable\")."}
{"id": "4569206", "revid": "767487", "url": "https://it.wikipedia.org/wiki?curid=4569206", "title": "C'era una volta un'estate", "text": "C'era una volta un'estate (\"The Way, Way Back\") \u00e8 un film del 2013 scritto, diretto, interpretato e prodotto da Nat Faxon e Jim Rash, con protagonista Liam James.\nTrama.\nDuncan \u00e8 un quattordicenne timido e riservato, vessato dal nuovo compagno della madre, che mina le sue certezze e la sua autostima. Un'estate, durante una vacanza con la madre, il compagno e la figlia di quest'ultimo, Duncan stringe amicizia col direttore di uno scadente parco acquatico e con tutti gli addetti ai lavori.\nProduzione.\nIl budget del film si aggira intorno ai 4,6 milioni di dollari.\nRiprese.\nLe riprese del film iniziano il 28 luglio 2012 e si svolgono nello stato del Massachusetts, tra le citt\u00e0 di East Wareham, Onset, Marshfield e Wareham.\nCast.\nL'attore Jake Gyllenhaal fu considerato per il ruolo del protagonista, andato poi a Steve Carell.\nDistribuzione.\nIl primo trailer del film viene diffuso l'11 aprile 2013.\nIl film viene presentato al Sundance Film Festival il 21 gennaio 2013, ed in seguito in altri festival cinematografici come il Newport Beach Film Festival, il Sydney Film Festival ed il Los Angeles Film Festival.\nLa pellicola verr\u00e0 distribuita nelle sale cinematografiche statunitensi a partire dal 5 luglio 2013, mentre in Italia dal 5 dicembre.\nDivieto.\nIl film viene vietato ai minori di 13 anni negli Stati Uniti d'America per la presenza di \"contenuti sessuali, uso di droghe e linguaggio non adatto\"."}
{"id": "4569207", "revid": "2184720", "url": "https://it.wikipedia.org/wiki?curid=4569207", "title": "Liquid Lunch", "text": "Liquid Lunch \u00e8 il secondo singolo estratto dall'album \"The Shocking Miss Emerald\", il secondo album in studio di Caro Emerald.\nIl singolo entra in rotazione nelle stazioni radiofoniche italiane il 14 giugno 2013.\nLa canzone \u00e8 stata scelta per la pubblicit\u00e0 italiana dei Mon ch\u00e9ri, inoltre \u00e8 stata scelta come sigla di apertura nei primi mesi del 2015 per la trasmissione di Rai 1 L'eredit\u00e0."}
{"id": "4569208", "revid": "1543377", "url": "https://it.wikipedia.org/wiki?curid=4569208", "title": "Strato di Dua", "text": "Lo strato di Dua \u00e8 una parte della cornea umana. Ha uno spessore di appena 15 micrometri e si trova tra lo stroma della cornea e la membrana di Descemet. Nonostante lo spessore sottile, lo strato \u00e8 molto forte ed impermeabile all'aria. \u00c8 abbastanza resistente da poter sopportare una pressione di 200 kilopascal.\nLo strato di Dua \u00e8 stato scoperto nel 2013 da una squadra di ricercatori sotto la guida del professor Harminder Singh Dua presso l'Universit\u00e0 di Nottingham. I ricercatori stavano conducendo una ricerca sul trapianto di occhi provenienti da donatori."}
{"id": "4569210", "revid": "1305772", "url": "https://it.wikipedia.org/wiki?curid=4569210", "title": "Tokyo Verdy 1969 2005", "text": "Questa voce raccoglie le informazioni riguardanti il Tokyo Verdy 1969 nelle competizioni ufficiali della stagione 2005.\nStagione.\nDopo le prime giornate, che videro il Tokyo Verdy navigare nelle posizioni di classifica medio-bassa, la squadra sub\u00ec un crollo delle prestazioni che si tradusse con un'eliminazione nelle fasi iniziali della Coppa di Lega e in una striscia di nove gare senza vincere, con 23 reti al passivo (di cui 14 subite negli incontri con Gamba Osaka e Urawa Red Diamonds, disputati nell'arco di quattro giorni). In seguito a questi risultati, alla fine del girone di andata la dirigenza decise di esonerare l'allenatore Ardiles, sostituendolo con il brasiliano Vad\u00e3o: ciononostante il Tokyo Verdy non riuscir\u00e0 mai a tenere il passo delle altre concorrenti alla salvezza e, dopo una serie di dodici gare consecutive senza vittoria, la squadra otterr\u00e0 la prima retrocessione della sua storia con due gare d'anticipo. La stagione si concluder\u00e0 con un'immediata eliminazione dalla Coppa dell'Imperatore, avvenuta per mano dell'Oita Trinita.\nMaglie e sponsor.\nLa Nike inserisce sulle divise degli inserti gialli. Sui lati anteriore e posteriore campeggia lo sponsor CyberAgent, sulla manica il logo della TOMAS, mentre sui calzoncini Fielding."}
{"id": "4569211", "revid": "6923", "url": "https://it.wikipedia.org/wiki?curid=4569211", "title": "Stazione della Metropolitana di Ekbatan", "text": ""}
{"id": "4569212", "revid": "1442080", "url": "https://it.wikipedia.org/wiki?curid=4569212", "title": "British Hard Court Championships 1970 - Singolare", "text": "Il singolare del torneo di tennis British Hard Court Championships 1970, facente parte della categoria Grand Prix, ha avuto come vincitore Mark Cox che ha battuto in finale Bob Hewitt 6-1, 6-2, 6-3."}
{"id": "4569219", "revid": "228587", "url": "https://it.wikipedia.org/wiki?curid=4569219", "title": "Des wahnsinns fette beute", "text": ""}
{"id": "4569220", "revid": "1442080", "url": "https://it.wikipedia.org/wiki?curid=4569220", "title": "British Hard Court Championships 1970 - Doppio", "text": "Il doppio del torneo di tennis British Hard Court Championships 1970, facente parte della categoria Grand Prix, ha avuto come vincitori Tom Okker e Tony Roche che hanno battuto in finale Bill Bowrey e Owen Davidson 2\u20136, 6\u20134, 6\u20134, 6\u20134."}
{"id": "4569222", "revid": "953154", "url": "https://it.wikipedia.org/wiki?curid=4569222", "title": "Rifugio San Giuliano", "text": "Il rifugio San Giuliano si trova a 1960\u00a0m s.l.m nel gruppo dell'Adamello, nel comune di Caderzone Terme (TN) in val Rendena. \u00c8 situato nei pressi degli omonimi laghetti.\nAccesso.\nSi pu\u00f2 salire al rifugio partendo da Caderzone e passando per la localit\u00e0 Pozza delle Vacche (1.485\u00a0m)."}
{"id": "4569225", "revid": "599013", "url": "https://it.wikipedia.org/wiki?curid=4569225", "title": "Hitoyasu Izutsu", "text": "Carriera.\nEsordisce nel campionato mondiale Superbike nel 1996 a Sugo in qualit\u00e0 di wildcard, ottenendo la 19\u00aa posizione.\nNel 1999 e nel 2000 partecipa ancora al mondiale Superbike come wildcard sempre a Sugo e ottiene due vittorie. Sempre nel 2000 vince il campionato giapponese Superbike con una Kawasaki ZX-7RR.\nDopo questi risultati, l'anno successivo partecipa ad alcune tappe del mondiale Superbike e ottiene due podi sempre a Sugo.\nNel 2002 invece partecipa a pi\u00f9 gare, anche se \u00e8 costretto a saltare il Gran Premio del Giappone.\nNel 2003 torna a partecipare al mondiale Superbike solo come wildcard a Sugo ed ottiene due sesti posti.\nVince per la seconda volta il campionato giapponese Superbike nel 2004 con una Honda CBR1000RR, nella stessa stagione vince anche la 8 Ore di Suzuka, alternandosi alla guida della Honda CBR1000RRW del team Seven Stars Honda 7 con T\u014dru Ukawa.\nAl termine della stagione 2004, non trovando un ingaggio per correre in competizioni mondiali, decide di ritirarsi dall'agonismo, salvo rientrare cinque anni dopo, nel 2009, tornando a correre nel campionato giapponese. "}
{"id": "4569237", "revid": "729019", "url": "https://it.wikipedia.org/wiki?curid=4569237", "title": "Viktor Fasth", "text": ""}
{"id": "4569242", "revid": "729019", "url": "https://it.wikipedia.org/wiki?curid=4569242", "title": "Stazione di Shukugawa", "text": "La \u00e8 una stazione delle Ferrovie Hanky\u016b situata nella citt\u00e0 di Nishinomiya, nella prefettura di Hy\u014dgo, e serve le linee K\u014dbe e K\u014dy\u014d delle Ferrovie Hanky\u016b.\nStruttura.\nLa stazione \u00e8 dotata di due marciapiedi laterali per la linea principale Kobe, e un binario singolo, perpendicolare a essi, per la linea K\u014dy\u014d, che qui termina."}
{"id": "4569243", "revid": "1718925", "url": "https://it.wikipedia.org/wiki?curid=4569243", "title": "Matchbook Romance/Motion City Soundtrack", "text": "Matchbook Romance/Motion City Soundtrack \u00e8 uno split tra i due gruppi della Epitaph Records Matchbook Romance e Motion City Soundtrack, pubblicato il 6 settembre 2004. Ogni band ha contribuito con una canzone originale (\"In Transit (For You)\" per i Matchbook Romance e \"Sunday Warning\" per i Motion City Soundtrack) ed una versione acustica di una loro canzone (\"Playing for Keeps\" dall'album di debutto \"Stories and Alibis\" per i Matchbook Romance e \"When \"You're\" Around\" da \"I Am the Movie\" per i Motion City Soundtrack)."}
{"id": "4569244", "revid": "547034", "url": "https://it.wikipedia.org/wiki?curid=4569244", "title": "Ospedale militare", "text": "L'ospedale militare \u00e8 un ospedale che riserva di norma l'assistenza sanitaria agli appartenenti alle forze armate. \u00c8 generalmente costituito da un complesso architettonico in cui personale militare specializzato (ufficiali medici e infermieri militari) fornisce trattamenti per curare pazienti affetti da malattie allo stadio acuto e i feriti in operazioni militari.\nCi sono poi gli \"ospedali militari da campo\", strutture sanitarie, di solito mobili, attrezzate in aree di guerra, di operazioni militari in genere, ma anche per emergenze di protezione civile. In alcuni paesi come Gran Bretagna e Germania, gli ospedali militari sono stati dismessi e i militari vengono ricoverati in ale a loro destinate degli ospedali civili.\nStoria.\nIl primo ospedale militare, stabilimento destinato esclusivamente al ricovero e alla cura dei militari malati e feriti, fu aperto dai francesi a Pinerolo nel 1629, durante l'assedio della citt\u00e0 di Casale, per consiglio e opera del cardinale Richelieu..\nIn Italia.\nNel Regno di Sardegna, nel 1746 furono costituiti i cosiddetti \"ospedali reali\", con la creazione della figura di un colonnello sovrintendente. Nel 1831 furono istituiti da Carlo Alberto gli ospedali militari divisionali.\nDurante il Regno d'Italia, nel 1891, nacque il principale ospedale militare italiano odierno, l'ospedale militare del Celio, mentre la Regia Marina gi\u00e0 nel 1867 istitu\u00ec l'ospedale di Marina Sant'Anna a Venezia e nello stesso anno quello di Piedigrotta a Napoli, nel 1874 l'ospedale militare di La Spezia, e nel 1913 fu completato l'ospedale principale di Taranto.\nNel corso della prima guerra mondiale furono istituiti 447 ospedali da campo , oltre agli Ospedali militari (Divisionali o d\u2019Armata) e gli ospedali territoriali della C.R.I., presenti su tutto il territorio delle retrovie.\nAllo scoppio della seconda guerra mondiale, insieme agli ospedali militari territoriali furono approntati 11 Ospedali attendati da cento letti e 35 Ospedali attendati da cinquanta letti, gestiti dalla CRI. Gli ospedali territoriali furono a Modugno - Brindisi - Lecce - Taranto per il fronte greco albanese, Palermo - Messina - Catania - Siracusa - Agrigento, per quello africano,oltre agli ospedali di Roma - Bologna - Apuania - Massa - Arezzo - Lucca - Grosseto - Pisa - Firenze, per gli altri fronti.\nNel dopoguerra gli ospedali militari sono stati distribuiti per ogni Comando militare territoriale (Comiliter).\nDalla fine degli anni ottanta al 2013, in seguito ad un ampio rinnovamento della organizzazione del Servizio Sanitario Militare, gli ospedali sono stati progressivamente chiusi e oggi sono rimasti in funzione il policlinico militare Celio (interforze) e i centri ospedalieri militari di Milano (E.I.) e di Taranto (MARISPEDAL)."}
{"id": "4569246", "revid": "744331", "url": "https://it.wikipedia.org/wiki?curid=4569246", "title": "Klubi Futbollit Tirana 2012-2013", "text": ""}
{"id": "4569248", "revid": "838137", "url": "https://it.wikipedia.org/wiki?curid=4569248", "title": "Berblinger", "text": ""}
{"id": "4569249", "revid": "767487", "url": "https://it.wikipedia.org/wiki?curid=4569249", "title": "The Wife of a Genius", "text": "The Wife of a Genius \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 16 febbraio 1912."}
{"id": "4569255", "revid": "599013", "url": "https://it.wikipedia.org/wiki?curid=4569255", "title": "Il grande orso", "text": ""}
{"id": "4569258", "revid": "92723", "url": "https://it.wikipedia.org/wiki?curid=4569258", "title": "Palazzo Manganelli", "text": "Palazzo Manganelli \u00e8 un antico edificio di Catania, tra i pi\u00f9 notevoli della citt\u00e0.\nStoria.\nIl palazzo venne costruito su commissione della famiglia Tornambene nel XV secolo. Questo primo nucleo possedeva solo il piano nobile ed era quasi privo di decorazioni e fregi. Nel 1505 fu venduto ad Alvaro Patern\u00f2 e Isabella, baroni di Sigona.\nIl terremoto del 1693 lo danneggi\u00f2 pesantemente, ma le mura perimetrali rimasero in piedi. Da queste il Palazzo Manganelli fu riattato da Antonio Patern\u00f2, che incaric\u00f2 gli architetti Alonzo Di Benedetto e Felice Palazzotto di redigere un progetto di ricostruzione e ampliamento. Il cantiere inizi\u00f2 il 1694.\nNel 1873 il terreno dell'attuale via di Sangiuliano venne portato al di sotto del livello del palazzo, che a causa di questo dovette subire un altro processo di ristrutturazione e assestamento ad opera di Ignazio Landolina. Risale a tale operazione l'aggiunta dell'ultimo piano.\nIl mobilio settecentesco and\u00f2 perduto a seguito di saccheggi provocati dai garibaldini.\nL'ultima operazione all'interno della struttura avvenne negli anni settanta del XIX secolo, quando una parte del secondo piano venne ridecorato secondo nuove concezioni architettoniche, dove lavorarono il pittore zafferanese Giuseppe Sciuti e il pittore fiorentino Ernesto Bellandi, noto per aver affrescato il Teatro Massimo Bellini di Catania.\nOggi si presenta come un'architettura in stile tardo barocco, con un notevole giardino pensile disposto su due livelli collegati da una scalinata, il tutto poggiante sulle antiche mura della citt\u00e0, avente due fontane e un ninfeo. Dai Patern\u00f2, principi di Sperlinga e Manganelli, \u00e8 pervenuto in successione ai Principi Borghese di Roma per il matrimonio di donna Angela Patern\u00f2, VII principessa di Sperlinga dei Manganelli (dama di corte della Regina d'Italia Maria Jos\u00e9 di Savoia) con don Flavio Borghese, XII principe di Sulmona (avvenuto nel 1927)."}
{"id": "4569262", "revid": "599013", "url": "https://it.wikipedia.org/wiki?curid=4569262", "title": "Ray Bourque", "text": " Ha vinto un'unica Stanley Cup, nel 2001, con i Colorado Avalanche. \u00c8 considerato uno dei migliori difensori nella storia di questo sport, avendo vinto 5 volte il James Norris Memorial Trophy, il premio assegnato al miglior difensore stagionale dell'NHL. Nel 1992, inoltre, ha ricevuto il King Clancy Memorial Trophy per le sue qualit\u00e0 umane. \u00c8 al quarto posto nella classifica dei migliori assist man dell'NHL con 1169 passaggi vincenti. Dal 2004 \u00e8 membro della Hockey Hall of Fame."}
{"id": "4569263", "revid": "729019", "url": "https://it.wikipedia.org/wiki?curid=4569263", "title": "Stazione di Nishinomiya-Kitaguchi", "text": "La \u00e8 una stazione delle Ferrovie Hanky\u016b situata nella citt\u00e0 di Nishinomiya, nella prefettura di Hy\u014dgo, e serve le linee K\u014dbe e Imazu delle Ferrovie Hanky\u016b.\nStruttura.\nLa stazione \u00e8 dotata di 4 binari principali con due marciapiedi laterali e due a isola per la linea principale Kobe, un binario singolo, perpendicolare a essi, per la linea Imazu verso Imazu e uno a isola centrale per la direzione Takarazuka."}
{"id": "4569265", "revid": "767487", "url": "https://it.wikipedia.org/wiki?curid=4569265", "title": "The Biter Bitten", "text": "The Biter Bitten \u00e8 un cortometraggio muto del 1912 diretto da Gilbert M. 'Broncho Billy' Anderson\nProduzione.\nIl film fu prodotto dalla Essanay Film Manufacturing Company. Venne girato in California, a San Rafael.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi il 20 febbraio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, la commedia \"Curiosity\"."}
{"id": "4569267", "revid": "304077", "url": "https://it.wikipedia.org/wiki?curid=4569267", "title": "Tour de Force (The Poodles)", "text": "Tour de Force \u00e8 un album della band hard rock The Poodles, pubblicato nel 2013 prodotto dall'etichetta discografica Frontiers Records. L'album \u00e8 il quarto album in studio della band svedese, dopo \"Metal Will Stand Tall\", \"Sweet Trade\" e \"Performocracy\"."}
{"id": "4569274", "revid": "767487", "url": "https://it.wikipedia.org/wiki?curid=4569274", "title": "Curiosity (film 1912)", "text": "Curiosity \u00e8 un cortometraggio muto del 1912 diretto da Arthur Mackley.\nTrama.\nUn uomo dall'aspetto sospetto con una borsa altrettanto sospetta viene inseguito per le vie della citt\u00e0 da una folla che si \u00e8 messa a corrergli dietro perch\u00e9 lo crede un pericoloso anarchico. Quando per\u00f2 gli inseguitori lo raggiungono, trovano che si sta disperando perch\u00e9 la sua folle corsa non \u00e8 servita a fargli prendere il treno. E la borsa, che aveva suscitato tante illazioni, si rivela essere solo una valigia piena di indumenti.\nProduzione.\nIl film fu prodotto dalla Essanay Film Manufacturing Company. Venne girato in California, a San Rafael.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 20 febbraio 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, la commedia \"The Biter Bitten\"."}
{"id": "4569275", "revid": "287204", "url": "https://it.wikipedia.org/wiki?curid=4569275", "title": "Societ\u00e0 Sportiva Serenissima 1931-1932", "text": "Questa pagina raccoglie i dati riguardanti la Societ\u00e0 Sportiva Serenissima nelle competizioni ufficiali della stagione 1931-1932."}
{"id": "4569277", "revid": "110157", "url": "https://it.wikipedia.org/wiki?curid=4569277", "title": "Premijer Liga 2004-2005", "text": "La Nogometna Premijer liga Bosne i Hercegovine 2004-2005, abbreviata in \"Premijer liga BiH 2004-2005\", \u00e8 stata la quinta edizione del campionato della Bosnia Erzegovina ed \u00e8 stata vinta dallo , al suo primo titolo di Premijer.\nCapocannoniere del torneo fu Zoran Rajovi\u0107 () con 17 reti.\nFormula.\nCome nella stagione precedente le squadre partecipanti alla competizione furono 16 e disputarono un girone di andata e ritorno per un totale di 30 partite con le ultime due retrocesse in Prva liga Federacija Bosne i Hercegovine o Prva liga Republike Srpske (a seconda della locazione).\nLe squadre ammesse alle coppe europee furono tre: La squadra campione disput\u00f2 la UEFA Champions League 2005-2006 mentre altre due compagini furono ammesse alla Coppa UEFA 2005-2006. Per l'ammissione a questa competizione furono selezionati i migliori club dal punto di vista finanziario senza tener presente del risultato sul campo.\nNessuna squadra fu ammessa alla Coppa Intertoto 2005.\nClassifica.\n Al Borac \u00e8 stato inflitto un punto di penalizzazione per non essersi presentato in campo all'11\u00aa giornata contro lo Slavija.\nLegenda:\nNote:"}
{"id": "4569280", "revid": "184755", "url": "https://it.wikipedia.org/wiki?curid=4569280", "title": "Timmy T. Turner", "text": ""}
{"id": "4569281", "revid": "205197", "url": "https://it.wikipedia.org/wiki?curid=4569281", "title": "FK Buducnost Banovici", "text": ""}
{"id": "4569285", "revid": "606039", "url": "https://it.wikipedia.org/wiki?curid=4569285", "title": "Castorini (zoologia)", "text": ""}
{"id": "4569287", "revid": "606039", "url": "https://it.wikipedia.org/wiki?curid=4569287", "title": "Castorida", "text": ""}
{"id": "4569289", "revid": "599013", "url": "https://it.wikipedia.org/wiki?curid=4569289", "title": "Carur\u00fa (gastronomia)", "text": ""}
{"id": "4569297", "revid": "290275", "url": "https://it.wikipedia.org/wiki?curid=4569297", "title": "Nodo americano", "text": ""}
{"id": "4569301", "revid": "22475", "url": "https://it.wikipedia.org/wiki?curid=4569301", "title": "Attilio Fierro", "text": "Segretario provinciale della Democrazia Cristiana di Avellino fino al 1988, \u00e8 stato tra i fondatori e maggiori esponenti della corrente della DC detta \"Sinistra di base\" (o anche \"La Base\") insieme a Ciriaco De Mita, del quale fu stretto collaboratore.\nBiografia.\nAttilio Fierro nasce a Montella da una famiglia benestante: il padre Salvatore era costruttore e proprietario di una delle prime sale cinematografiche della provincia (aperta nel 1932 ed attiva fino al 2014). Il cugino Aurelio Fierro \u00e8 stato un noto cantante di musica napoletana.\nSi laurea in Ingegneria Civile nel 1950. Inizia la sua carriera nella Democrazia Cristiana al fianco dell'onorevole Fiorentino Sullo, che sar\u00e0 anche suo testimone di nozze. Nel 1969 si allontana da Sullo e si avvicina all'ala demitiana, divenendo amico e stretto collaboratore del leader di Nusco. \u00c8 per due volte sindaco di Montella negli anni '60 e '70.\nDiventa Segretario provinciale della DC avellinese negli anni in cui dalla provincia di Avellino provenivano i massimi esponenti nazionali del Partito, riuniti attorno a Ciriaco De Mita. Braccio destro del \"leader di Nusco\", ebbe parte decisiva nella vittoria congressuale dei \"basisti\" sulla corrente vicina a Fiorentino Sullo al quindicesimo Congresso Nazionale della Democrazia Cristiana di Roma del 1982. Alla corrente basista appartenevano, tra gli altri, il presidente della regione Campania dell'epoca e poi ministro Nicola Mancino, il vicepresidente della Camera Gerardo Bianco e il presidente della RAI Biagio Agnes, tutti provenienti dalla provincia di Avellino. Nel 1977 viene nominato Presidente del CORECO di Avellino rimanendo in carica fino al 1985.\nMuore prematuramente nel giugno del 1988, un anno dopo la nascita del governo presieduto dall'amico Ciriaco De Mita alla cui ascesa aveva collaborato."}
{"id": "4569302", "revid": "709406", "url": "https://it.wikipedia.org/wiki?curid=4569302", "title": "Coulter counter", "text": ""}
{"id": "4569304", "revid": "729019", "url": "https://it.wikipedia.org/wiki?curid=4569304", "title": "Linea It\u014d", "text": "La \u00e8 una breve linea ferroviaria giapponese a carattere regionale gestita dalla JR East a scartamento ridotto che collega le stazioni di Atami nella citt\u00e0 di omonima e di It\u014d, anch'essa nella citt\u00e0 omonima, entrambe nella prefettura di Shizuoka. La ferrovia, presso quest'ultimo capolinea continua sulla linea Izu Ky\u016bk\u014d a gestione privata, che continua verso la parte meridionale della penisola di It\u014d. Queste due ferrovie, insieme, sono molto importanti per il turismo, in quanto la penisola di It\u014d, con le sue terme, il mare e i suggestivi paesaggi, richiama tutto l'anno numerosi giapponesi e non.\nStoria.\nInizialmente le Ferrovie Nazionali Giapponesi (JNR) avevano in progetto la realizzazione di una diramazione proveniente dalla linea principale T\u014dkaid\u014d che unisse Atami con Shimoda, tuttavia nel periodo degli anni trenta i fondi non erano sufficienti, anche a causa della grande depressione sotto il governo di Osachi Hamaguchi. Oltre a questioni puramente economiche, vi erano anche difficolt\u00e0 ingegneristiche, essendo il versante orientale della penisola estremamente montuoso, e quindi erano richieste diverse opere quali tunnel e ponti. Durante i lavori si incontrarono diverse sorgenti termali sotterranee, e questo port\u00f2 a ritardare di molto i lavori, come nel caso del tunnel di Tannam che \u00e8 stato completato solo diversi anni dopo e con un costo notevolmente superiore a quanto previsto.\nIl 30 marzo 1935 vennero finalmente inaugurati i primi 8,7\u00a0km della linea, fra Atami e Ajiro, la seconda tratta, di 8,3\u00a0km fra Aijro e It\u014d venne completata nel 1938. La successiva espansione venne interrotta dallo scoppio della Seconda guerra mondiale, e i lavori ripresero solamente nel 1961 quando la societ\u00e0 privata T\u014dky\u016b Corporation decise di acquisire i diritti per completare la ferrovia da It\u014d a Shimoda, e fond\u00f2 la sussidiaria Izuky\u016b per la costruzione e l'esercizio della nuova linea.\nMateriale rotabile.\nLa linea vede transitare diversi tipi di elettrotreni"}
{"id": "4569305", "revid": "767487", "url": "https://it.wikipedia.org/wiki?curid=4569305", "title": "Positive Proof", "text": "Positive Proof \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 27 febbraio 1912."}
{"id": "4569307", "revid": "298229", "url": "https://it.wikipedia.org/wiki?curid=4569307", "title": "Chiesa cattolica alle Seychelles", "text": ""}
{"id": "4569311", "revid": "767487", "url": "https://it.wikipedia.org/wiki?curid=4569311", "title": "Banovina del Litorale", "text": "La banovina del Litorale (in serbo-croato Primorska banovina) era una delle banovine in cui era suddiviso il Regno di Jugoslavia.\nVenne istituita nel 1929 e si estendeva sulla parte centro-settentrionale della Dalmazia (esclusa la citt\u00e0 di Zara, appartenente al Regno d'Italia) e sulla regione dell'Erzegovina.\nLa banovina venne abolita nel 1939, e il suo territorio assegnato alla nuova e pi\u00f9 vasta Banovina di Croazia.\nAl termine della seconda guerra mondiale il territorio venne spartito fra la Repubblica Popolare di Croazia e la Repubblica Popolare di Bosnia-Erzegovina."}
{"id": "4569312", "revid": "709406", "url": "https://it.wikipedia.org/wiki?curid=4569312", "title": "Diametro di Feret", "text": ""}
{"id": "4569313", "revid": "709406", "url": "https://it.wikipedia.org/wiki?curid=4569313", "title": "Diametro di Martin", "text": ""}
{"id": "4569314", "revid": "673733", "url": "https://it.wikipedia.org/wiki?curid=4569314", "title": "Licomede di Sciro", "text": ""}
{"id": "4569316", "revid": "59426225", "url": "https://it.wikipedia.org/wiki?curid=4569316", "title": "Primorska banovina", "text": ""}
{"id": "4569317", "revid": "59426230", "url": "https://it.wikipedia.org/wiki?curid=4569317", "title": "Primorska Banovina", "text": ""}
{"id": "4569318", "revid": "886693", "url": "https://it.wikipedia.org/wiki?curid=4569318", "title": "Halloween H20 - Venti anni dopo", "text": ""}
{"id": "4569319", "revid": "1904508", "url": "https://it.wikipedia.org/wiki?curid=4569319", "title": "Philip Stanhope, IV conte di Chesterfield", "text": "Biografia.\nEra il figlio di Philip Stanhope, III conte di Chesterfield, e di sua moglie, Lady Elizabeth Savile. Studi\u00f2 al Trinity Hall, di Cambridge, e in seguito fece un Grand Tour del continente.\nCarriera politica.\nNel 1715 entr\u00f2 nella Camera dei Comuni come Lord Stanhope.\nIl suo primo discorso \u00e8 stato giovanile, fluente e dogmatica. Chesterfield lasci\u00f2 la camera dei comuni con un profondo inchino e part\u00ec per il continente. Da Parigi mandava le preziose informazioni al governo riguardo alla trama giacobita, e nel 1716 torn\u00f2 in Gran Bretagna, riprese il suo posto e prese parte ai dibattiti. In quell'anno inizi\u00f2 la lite tra il re e suo figlio Giorgio, il principe di Galles (il futuro Giorgio II). Egli rimase fedele al principe, anche se era troppo prudente per rompere del tutto con il partito del re. Lui era in rapporti amichevoli con l'amante del principe, Henrietta, contessa di Suffolk, e mantenne una corrispondenza con lei, che gli \u00e8 valso l'odio della principessa del Galles.\nNel 1728 fu inviato a L'Aia come ambasciatore. Il suo tatto e temperamento, la sua destrezza e la discriminazione, gli hanno permesso di fare un buon servizio, e fu ricompensato con diventare amico di Robert Walpole, venne nominato cavaliere dell'Ordine della Giarrettiera nel 1730 e Lord Steward.\nQuando nel 1731 Francesco I di Lorena venne richiamato a Vienna dall'imperatore, durante il viaggio fu iniziato in Massoneria in una cerimonia segreta che si tenne all'Aia, in una casa di propriet\u00e0 di Philip Stanhope.\nNella sua qualit\u00e0 d'ambasciatore ha negoziato il secondo Trattato di Vienna nel 1731, aprendo la strada ad una alleanza anglo-austriaca, e l'anno dopo, la sua salute e fortuna peggiorarono, si dimise come ambasciatore e torn\u00f2 in Gran Bretagna.\nFu uno dei fondatori del Foundling Hospital. Nel 1741 ha firmato la protesta per il licenziamento di Walpole ed and\u00f2 all'estero a causa della sua salute.\nVisit\u00f2 Voltaire a Bruxelles e ha trascorso qualche tempo a Parigi, dove frequent\u00f2 Claude-Prosper Jolyot de Cr\u00e9billon, Fontenelle e Montesquieu.\nMatrimonio.\nSpos\u00f2, il 14 maggio 1733, Melusina von der Schulenburg, figlia illegittima di Giorgio I di Gran Bretagna e Melusina von der Schulenburg. Non ebbero figli.\nEbbe un figlio da Madelina Elizabeth du Bouchet:\nIl 5 settembre 1733 adott\u00f2 il figlio di un suo cugino, Philip Stanhope (1755-1815), come erede del titolo e possedimenti. Lasci\u00f2 ai suoi nipoti Charles (1761-1845) e Philip (1763-1801), i figli di suo figlio illegittimo Philip, una rendita di 100 \u00a3 ciascuno e un ulteriore \u00a3 10.000 tra di loro.\nMorte.\nMor\u00ec il 24 marzo 1773 a Chesterfield House, a Londra."}
{"id": "4569320", "revid": "858648", "url": "https://it.wikipedia.org/wiki?curid=4569320", "title": "Halloween II - Il signore della morte", "text": ""}
{"id": "4569321", "revid": "1305772", "url": "https://it.wikipedia.org/wiki?curid=4569321", "title": "Bring 'Em Out", "text": ""}
{"id": "4569325", "revid": "287204", "url": "https://it.wikipedia.org/wiki?curid=4569325", "title": "Marina di Olbia", "text": "Marina di Olbia \u00e8 un approdo turistico, inaugurato nel maggio 2009, che fa parte del comune di Olbia, in provincia di Sassari, nel nord est della Sardegna.\nGeografia.\nCostruito all'interno del fiordo di Olbia, a pochi minuti dal centro cittadino ed a meno di 2\u00a0km dall'aeroporto Olbia\u00a0\u2013 Costa Smeralda, \u00e8 stato realizzato seguendo lo sviluppo naturale della costa e la sua posizione garantisce un approdo sicuro in ogni condizione meteo marina.\nDescrizione.\nIl marina, aperto tutto l'anno, \u00e8 dotato di torre di controllo, stazione di rifornimento, un centro di assistenza tecnica e burocratica e di 270 posti barca per imbarcazioni fino a 60 metri di lunghezza.\nOltre ai servizi garantiti dal marina, una strutturata rete di assistenza per la nautica ed i numerosi cantieri specializzati presenti ad Olbia sono in grado di sopperire a qualsiasi esigenza di equipaggi ed armatori.\nIl fronte del porto \u00e8 interessato da un articolato progetto di sviluppo immobiliare che prevede, oltre alla realizzazione di strutture residenziali anche la realizzazione di ampi spazi commerciali, dedicati alla ristorazione ed ai servizi per la nautica.\nLa gestione del marina \u00e8 affidata a MOYS, societ\u00e0 di servizi che si occupa della locazione dei posti barca e dell'assistenza ai diportisti.\nDati tecnici.\nCanale VHF: CH 9\nTipologia: Porto turistico\nComune: OLBIA\nProfondit\u00e0: 3,50/5,20\u00a0m\nPosti barca: 270\nLunghezza massima: 60\u00a0m\nAvvicinamento e ingresso: Semplice e ben segnalato, riparato.\nPericoli e avvertenze: Niente da segnalare.\nOrmeggio: Pontili con tutti i servizi. Servizi in banchina luce e acqua, guardiania 24H.\nCarburante: Carburante in banchina con benzina, gasolio e gasolio agevolato.\nCapitaneria di porto, Direzione Marittima di Olbia: tel. +39.0789.21243 VHF CH 16\nBibliografia.\nAA.VV, \"Il Portolano dei mari d'Italia\" ed.2012, Pagine Azzurre Editrice. "}
{"id": "4569326", "revid": "124699829", "url": "https://it.wikipedia.org/wiki?curid=4569326", "title": "Gorka Aguinagalde", "text": "Biografia.\nSebbene sia principalmente noto come attore in film spagnoli, ha preso parte anche in film stranieri, come \"Ol\u00e9\", in cui interpreta un poliziotto accanto a Massimo Boldi e Vincenzo Salemme."}
{"id": "4569328", "revid": "1442080", "url": "https://it.wikipedia.org/wiki?curid=4569328", "title": "Cosimo Trinci", "text": "Biografia.\nLasci\u00f2 dei saggi di pratica agricola avendola vissuta direttamente e descritta da profondo conoscitore della materia. Il suo capolavoro, dato alle stampe in Lucca nel 1726 fu \"L'Agricoltore Sperimentato\" che venne ristampato in molte edizioni. Questo volume per oltre un secolo fu l'abbecedario degli agricoltori che lo tenevano in stima e fiducia per le loro faccende sul terreno. L'Accademia dei Georgofili di Firenze, nelle \"Veglie appartenenti all'economia della Villa\" del 1767 e 1768, menziona il Trinci, in quanto risultava aggregato all'Accademia dal 30 settembre 1756.\nIgnazio Ronconi, nel suo \"Dizionario di Agricoltura\", t.II, Venezia, 1771, alla voce vino, riporta interamente il capitolo XXXIII del \"Trattato sulle viti\" di Cosimo Trinci.\nGiuseppe Tavanti, nel suo \"Trattato teorico pratico completo sull'olivo\", p.\u00a0105 e seguenti, Firenze, 1819, richiama il trattato sugli olivi di Cosimo Trinci al capitolo III.\nSe tali maestri hanno reputato riportare e citare i precetti di Cosimo Trinci fu pi\u00f9 che altro dovuto alla divulgazione pratica delle faccende agricole, spiegate in maniera facile agli agricoltori, che resero celebre l'autore.\nAltra sua opera fu il \"Trattato dei lavori, semente, potature, ed altre cose, che accadono mese per mese\".\nL'opera viene ristampata a cura di Galileo Magnani, saggista pesciatino e ordinario del Dipartimento di Scienze Agrarie alimentari e agro-ambientali dell'Universit\u00e0 di Pisa, ed edito per i tipi \" Gli Ori di Pistoia\" nel 2013."}
{"id": "4569329", "revid": "104829721", "url": "https://it.wikipedia.org/wiki?curid=4569329", "title": "Licomede (figlio di Creonte)", "text": "Licomede \u00e8 un personaggio della mitologia greca.\nIl mito.\nLicomede, figlio di Creonte, re di Tebe, \u00e8 un personaggio minore nell'\"Iliade\", schierato dalla parte degli Achei.\nLicomede viene menzionato tra i pi\u00f9 giovani capitani greci giunti a Troia ed ha nella guerra un ruolo secondo piano. Svolse il ruolo di sentinella nel libro IX dell'Iliade. Nei combattimenti successivi, uccise Apisaone, un valoroso guerriero della Peonia, per vendicare la morte di Leiocrito, suo fedele compagno.\nSecondo Pausania, egli sopravvisse alla guerra, pur venendo ferito al polso dalla lancia di Agenore."}
{"id": "4569337", "revid": "1775883", "url": "https://it.wikipedia.org/wiki?curid=4569337", "title": "Million Voices", "text": "Million Voices \u00e8 un singolo del DJ e produttore svedese Otto Knows. La canzone \u00e8 stata pubblicata in Belgio come download digitale il 31 maggio 2012 ed \u00e8 entrata nelle classifiche di Belgio, Paesi Bassi, Regno Unito e Svezia. \u00c8 stato scritto e prodotto da Otto Knows, ma nei crediti viene usato il suo vero nome Otto Jettman.\nTracce.\nDownload digitale"}
{"id": "4569341", "revid": "1613689", "url": "https://it.wikipedia.org/wiki?curid=4569341", "title": "Parker Luciani", "text": ""}
{"id": "4569343", "revid": "665277", "url": "https://it.wikipedia.org/wiki?curid=4569343", "title": "Discografia di Fibra", "text": ""}
{"id": "4569344", "revid": "76963", "url": "https://it.wikipedia.org/wiki?curid=4569344", "title": "Andrea Langi", "text": "Suo padre \u00e8 originario del Caucaso e sua madre della Polinesia.\nHa debuttato come attrice nel 2001 ed \u00e8 nota per aver interpretato Janet in \"Ol\u00e9\"."}
{"id": "4569345", "revid": "1632387", "url": "https://it.wikipedia.org/wiki?curid=4569345", "title": "Halo of Blood", "text": "Halo of Blood \u00e8 l'ottavo album in studio pubblicato dalla band melodic death metal finlandese Children of Bodom. \u00c8 stato pubblicato in Europa il 6 giugno 2013 e nel Nordamerica l'11 giugno 2013 dall'etichetta discografica Nuclear Blast Records. Sono stati estratti due singoli: \"Transference\" e la titletrack \"Halo of Blood\".\nProduzione.\nCome precedentemente annunciato dal batterista Jaska Raatikainen l'album \u00e8 molto \"oscuro\" e con delle leggere influenze black metal.\nIl tastierista Janne Wirman dichiar\u00f2 verso la fine del 2012 che il lavoro sarebbe uscito tra l'Aprile e il Maggio del 2013. Il 19 maggio 2013 fu annunciato il titolo dell'album \"Halo of Blood\".\nTracce.\nNell'edizione limitata si possono ottenere altre due tracce, \"Crazy Nights\" e \"Sleeping in My Car\", rispettivamente cover di Loudness e Roxette."}
{"id": "4569346", "revid": "729019", "url": "https://it.wikipedia.org/wiki?curid=4569346", "title": "Tupolev ANT-31", "text": "Il Tupolev ANT-31 (in cirillico \u0422\u0443\u043f\u043e\u043b\u0435\u0432 \u0410\u041d\u0422-31) era un aereo da caccia monoplano, progettato intorno alla met\u00e0 degli anni trenta in Unione Sovietica dallo TsAGI, all'epoca diretto da Andrej Nikolaevi\u010d Tupolev.\nViene indicato anche con la sigla I-14 (dal cirillico \u0418-14: \u0418\u0441\u0442\u0440\u0435\u0431\u0438\u0442\u0435\u043b\u044c -Istrebitel\u02b9- letteralmente \"combattente\" numero 14), relativa alla destinazione prevista nell'impiego con la Sovetskie Voenno-vozdu\u0161nye sily.\nViene talvolta indicato come Sukhoi I-14, in ragione del fatto che all'interno dell'articolata struttura dello TsAGI il progetto venne seguito direttamente dal gruppo guidato da Pavel Osipovi\u010d Suchoj.\nStoria del progetto.\nNel 1932 i vertici dell'aviazione sovietica indicarono i requisiti tecnici per la realizzazione di un nuovo velivolo da caccia con il quale dotare i propri reparti: monoplano interamente metallico, il nuovo aereo doveva avere una velocit\u00e0 massima compresa fra i 340 ed i 400 km/h, autonomia di volo di 500 km, capacit\u00e0 di salire a 5\u00a0000 m di quota nel tempo massimo di 7 minuti; l'armamento in dotazione doveva essere costituito da due cannoni.\nSulla base di tali specifiche furono realizzati tre progetti: oltre a quello dell'ANT-31, due furono concepiti in seno allo TsKB (\"Tsentralnoye Konstruktorskoye Byuro\", traducibile con \"Ufficio Centrale di Progettazione\") uno dei quali, identificato come TsKB-12, avrebbe dato vita al Polikarpov I-16.\nIl progetto dell'ANT-31 era, per l'epoca, all'avanguardia: si tratt\u00f2 del primo velivolo da caccia al mondo a combinare la formula monoplana con il carrello d'atterraggio retrattile, gli ammortizzatori idraulici, le ruote frenate e la cabina di pilotaggio completamente chiusa.\nIl prototipo cos\u00ec realizzato, motorizzato con un radiale Bristol Mercury, venne portato in volo per la prima volta il 27 maggio del 1933, equipaggiato con carrello fisso dotato di sci.\nL'esito delle prove non fu considerato soddisfacente e pertanto, sulla scorta delle risultanze ottenute, venne realizzato un secondo prototipo (la cui denominazione viene a seconda dei casi indicata come ANT-31bis I-14bis o I-142) modificato nel rivestimento, nella cabina (secondo alcuni con tettuccio scorrevole, ma altre fonti indicano che avesse solo un parabrezza fisso), dotato di carrello d'atterraggio con carreggiata pi\u00f9 stretta ed equipaggiato con unit\u00e0 motrice di maggior potenza, nello specifico un Wright R-1820 Cyclone (motore che veniva prodotto in Unione Sovietica su licenza, con la denominazione M-25).\nIl nuovo prototipo fu pronto nel febbraio del 1934 e, dopo i primi test presso l'impianto che ne cur\u00f2 la costruzione, prese parte alla parata aerea del 1\u00ba Maggio durante la quale fu portato in volo in formazione con un esemplare dei contemporanei caccia I-15 ed I-16.\nLe prestazioni del nuovo velivolo risultarono considerevolmente migliorate e le valutazioni espresse nei rapporti dell'epoca classificarono l'aereo come in grado di competere con i pi\u00f9 noti caccia allora in servizio, per quanto il presentarsi di nuovi problemi di stabilit\u00e0 (in modo particolare nelle virate verso destra compiute a velocit\u00e0 elevate) richiesero la modifica nel disegno della zona posteriore della fusoliera.\nIl risultato finale delle migliorie apportate all'ANT-31 venne con l'ordine da parte della V-VS di un lotto di 55 velivoli le cui consegne ebbero inizio nel corso del 1935.\nTecnica.\nCellula.\nIl Tupolev ANT-31 era un monoplano ad ala bassa realizzato esclusivamente in materiali metallici; la fusoliera era di tipo monoscocca costruita con l'impiego di una particolare lega di alluminio definita \"Kol'\u010dugalluminio\" e dotata di rivestimento lavorante di tipo liscio; aveva ampia sezione circolare, per raccordarsi alla linea del motore di tipo radiale. Nel primo prototipo l'abitacolo, disposto in corrispondenza del bordo d'uscita alare, era completamente chiuso da una cappottina vetrata, soluzione accantonata nel caso del secondo prototipo; in questo secondo caso, tuttavia, le fonti reperite non indicano in modo univoco la configurazione utilizzata (si trovano indicazioni circa l'impiego sia di abitacolo aperto con parabrezza fisso che di abitacolo con capottatura scorrevole).\nL'ala era a sbalzo con angolo di diedro positivo a partire dalla sezione centrale e presentava rivestimento realizzato con l'impiego di lamiera ondulata, abbandonato per\u00f2 con il prototipo ANT-31bis in favore (anche in questo caso) della lamiera liscia. L'impennaggio era di tipo cruciforme con gli elementi orizzontali controventati per mezzo di cavetti d'acciaio.\nIl carrello d'atterraggio era di tipo triciclo posteriore, con le gambe di forza principali ammortizzate idraulicamente; era disposto nella parte centrale (ai limiti della sezione della fusoliera), si ritraeva verso l'esterno (le ruote alloggiavano, di piatto, nello spessore alare) ed era caratterizzato dalla carreggiata di misura piuttosto ridotta. All'estremit\u00e0 posteriore della fusoliera era presente un pattino d'atterraggio.\nMotore.\nIl prototipo dell'ANT-31 era equipaggiato con il radiale a 9 cilindri, di produzione britannica Bristol Mercury: si trattava di un motore dotato di compressore meccanico, in grado di sviluppare la potenza di 580\u00a0hp.\nIl Mercury, tuttavia, durante le prime prove evidenzi\u00f2 problemi di surriscaldamento e, malgrado durante i test il velivolo avesse fatto registrare la velocit\u00e0 pi\u00f9 elevata mai raggiunta da un velivolo sovietico in volo livellato (384\u00a0km/h), venne deciso che il secondo esemplare sarebbe stato equipaggiato con il motore statunitense Wright R-1820 Cyclone 9 (anch'esso radiale a 9 cilindri) che era dotato di maggior potenza (712\u00a0hp) ed aveva, tra l'altro, il vantaggio di essere prodotto su licenza dalle industrie di stato sovietiche.\nSui velivoli prodotti in serie venne quindi impiegata la versione sovietica del Cyclone, lo Shvetsov M-25, capace di sviluppare la potenza di 700\u00a0hp, con l'intenzione di passare alla versione M-25A (da 730\u00a0hp) appena questa fosse stata disponibile.\nArmamento.\nAnche circa l'armamento da impiegare, lo sviluppo dell'ANT-31 sub\u00ec un considerevole processo evolutivo: il primo equipaggiamento era costituito da due cannoni senza rinculo APK-11 (calibro 37\u00a0mm), disposti al di sotto delle ali e da una mitragliatrice PV-1 (calibro 7,62\u00a0mm) installata nella fusoliera e sparante (tramite dispositivo di sincronizzazione) attraverso il disco dell'elica.\nI problemi di messa a punto del cannone da 37\u00a0mm (opera di Leonid Vasil\u2019evi\u010d Kur\u010devskij) portarono alla sua sostituzione con un'arma calibro 20\u00a0mm; le fonti, tuttavia, non concordano sulla dotazione delle macchine di serie, per cui da un lato vengono fornite indicazioni relative all'utilizzo di due cannoni (nelle ali) e due mitragliatrici (in fusoliera) ma dall'altro viene riportata l'installazione di un solo cannone e di una sola mitragliatrice.\nImpiego operativo.\nI primi esemplari di serie dell'ANT-31, impiegati con la denominazione I-14, vennero consegnati alla V-VS nel 1935 ma nel frattempo il concorrente Polikarpov I-16 aveva dimostrato di essere una macchina formidabile sulla cui produzione furono concentrate le risorse delle autorit\u00e0 militari.\nLa produzione dell'ANT-31 fu pertanto interrotta dopo il diciottesimo (o ventiduesimo) esemplare ed anche questi velivoli furono ben presto dismessi dai reparti dell'aviazione sovietica."}
{"id": "4569347", "revid": "263989", "url": "https://it.wikipedia.org/wiki?curid=4569347", "title": "Raymond Bourque", "text": ""}
{"id": "4569349", "revid": "59426720", "url": "https://it.wikipedia.org/wiki?curid=4569349", "title": "Radmannsdorf", "text": ""}
{"id": "4569351", "revid": "59426723", "url": "https://it.wikipedia.org/wiki?curid=4569351", "title": "Radolza", "text": ""}
{"id": "4569353", "revid": "339392", "url": "https://it.wikipedia.org/wiki?curid=4569353", "title": "Postogna", "text": ""}
{"id": "4569354", "revid": "73843", "url": "https://it.wikipedia.org/wiki?curid=4569354", "title": "Nordio", "text": ""}
{"id": "4569355", "revid": "332094", "url": "https://it.wikipedia.org/wiki?curid=4569355", "title": "Tupolev I-14", "text": ""}
{"id": "4569356", "revid": "332094", "url": "https://it.wikipedia.org/wiki?curid=4569356", "title": "Sukhoi I-14", "text": ""}
{"id": "4569359", "revid": "1543377", "url": "https://it.wikipedia.org/wiki?curid=4569359", "title": "Mola idatiforme", "text": "La mola idatiforme (conosciuta anche come mola vescicolare o mola idatidea o mola idatidosa) oppure gravidanza molare, \u00e8 una forma anomala di gravidanza in cui un ovulo fecondato non vitale si impianta nell'utero e comporta l'instaurarsi di una gravidanza anormale (che non riuscir\u00e0 ad essere portata a termine).\nUna gravidanza molare \u00e8 una malattia gestazionale trofoblastica, ovvero si manifesta in una crescita abnorme del trofoblasto che determina lo svilupparsi di una massa in utero. Questa massa si forma a seguito del rigonfiamento di villi coriali, che si accrescono in gruppi e strutture cistiche che assomigliano a grappoli rigonfi di liquido.\nUna gravidanza molare pu\u00f2 svilupparsi quando un ovulo privo di nucleo viene fecondato. Quest'ovulo non \u00e8 poi in grado di convertirsi a tessuto fetale.\nLe gravidanze molari sono suddivise in \"parziali\" e \"complete\".\nIl termine mola, per come viene usato in questo contesto, indica semplicemente una \"crescita\" di tessuto.\nUna mola completa \u00e8 causata dalla penetrazione di un singolo spermatozoo (90% dei casi) oppure di due spermatozoi (restante 10% della casistica) all'interno di un ovulo che ha perso il suo DNA (lo spermatozoo poi si duplica formando un set \"completo\" di 46 cromosomi).\nIl genotipo \u00e8 tipicamente 46, XX (diploide) a seguito di successiva mitosi dello spermatozoo fecondante, ma pu\u00f2 essere anche 46, XY (diploide). Il genotipo 46, YY (diploide) non \u00e8 stato mai osservato.\nAl contrario, una mola parziale si verifica quando un ovulo normale viene fecondato da due spermatozoi o da uno spermatozoo che duplica se stesso dando luogo ai genotipi 69, XXY (triploide) o 92, XXXY (tetraploide).\nUna mola idatiforme completa presenta un rischio pi\u00f9 elevato di evolvere in coriocarcinoma - un tumore maligno delle cellule del trofoblasto - rispetto ad una mola parziale.\nUna mola idatiforme pu\u00f2 essere considerata come un \"mancato aborto spontaneo\" in quanto la gravidanza \u00e8 divenuta non vitale ma il prodotto del concepimento non \u00e8 stato espulso, cio\u00e8 abortito.\nEtimologia.\nIl termine deriva dal greco \"hydat\u00eds-\u00eddos\" (che sta a significare \"una goccia d'acqua\"), con riferimento al contenuto acquoso delle cisti, e dalla lingua latina \"mole\" (ovvero masso, riferendosi al falso concepimento).\nIl termine, secondo altri, deriva dalla somiglianza esistente tra la mola vescicolare e le cisti idatidee proprie dell'echinococcosi.\nEpidemiologia.\nLa mola idatiforme \u00e8 una complicanza comune della gravidanza, che negli Stati Uniti e nella maggior parte dei paesi si verifica con un'incidenza di circa 1 ogni 1000 gravidanze. In altri paesi, ed in particolare nel continente asiatico, si registrano tassi molto pi\u00f9 alti (ad esempio, in Indonesia, fino a 1 caso ogni 100 gravidanze).\nIn Europa l'incidenza \u00e8 leggermente pi\u00f9 bassa rispetto agli Stati Uniti, e nel nord Italia (nel periodo 1979-1982) \u00e8 ammontata a 62 casi ogni 100.000 gravidanze.\nGli studi epidemiologici evidenziano che la gravidanza molare \u00e8 molto pi\u00f9 comune agli estremi d'et\u00e0: le donne con meno di 20 anni od al di sopra dei 40 presentano infatti un rischio maggiore.\nQuando una donna ha gi\u00e0 avuto una mola idatiforme la probabilit\u00e0 di avere un'ulteriore successiva gravidanza molare \u00e8 pari a circa l'1-2%.\nEziologia.\nL'eziologia di questa condizione non \u00e8 completamente nota.\nI potenziali fattori di rischio possono includere difetti dell'ovulo, anomalie all'interno dell'utero, oppure carenze nutrizionali.\nAltri fattori di rischio verosimilmente includono le diete a basso contenuto di proteine, vitamina B12, acido folico e carotene.\nIn letteratura medica \u00e8 stato segnalato che anche elevati livelli plasmatici di omocisteina potrebbero giocare un ruolo nello sviluppo del disturbo.\nStoria naturale.\nUna mola idatiforme \u00e8 una gravidanza, una forma di concepimento, nella quale la placenta si caratterizza per il contenere delle vescicole simili ad acini d'uva, solitamente visibili ad occhio nudo. Le vescicole derivano dalla distensione dei villi coriali ad opera del fluido. Quando il tessuto viene ispezionato al microscopio, balza all'occhio l'iperplasia del tessuto trofoblastico.\nSe non trattata, una mola idatiforme evolver\u00e0 quasi sempre in un aborto spontaneo (interruzione di gravidanza).\nSulla base dell'aspetto morfologico, una mola idatiforme pu\u00f2 essere suddivisa in due tipi:\nLa diagnosi differenziale tra mola completa ed incompleta si avvale dell'immunoistochimica, tramite ricerca della proteina p57, che viene fisiologicamente inattivata nel genoma paterno. Se tale proteina non viene espressa, vuol dire che tutto il patrimonio genetico \u00e8 paterno (mola completa).\nIn rari casi, una mola idatiforme coesiste in utero con un feto normale e vitale. Questi casi sono dovuti al fenomeno dei gemelli.\nL'utero contiene due prodotti del concepimento: uno con una placenta anomala e nessun feto vitale (la mola idatiforme), e uno con una placenta normale e un feto vitale.\nSe mantenuta sotto attento controllo medico \u00e8 spesso possibile per la donna gravida riuscire a dare alla luce il bambino normale e contemporaneamente ricevere un trattamento adeguato per la gravidanza molare.\nIl set diploide di DNA proveniente dai soli spermatozoi sta a significare che tutti i cromosomi hanno una soppressione dei geni modellata sullo schema dello spermatozoo ed ottenuta tramite metilazione.\nQuesto fatto porta alla crescita eccessiva del sinciziotrofoblasto mentre la metilazione dell'ovocellula conduce ad una predilezione nell'utilizzo delle risorse a favore dell'embrione, con un sinciziotrofoblasto sottosviluppato.\nQuesto fenomeno si ritiene sia il risultato di una competizione evolutiva con i geni maschili che portano ad investire un gran numero di risorse a favore del feto, mentre i geni femminili indirizzano verso una restrizione delle risorse volta a massimizzare il numero della prole.\nOrigine parentale.\nNella maggior parte delle mole complete, tutti i geni del nucleo vengono ereditati solo dal padre (androgenesi). Il meccanismo pi\u00f9 probabile e che d\u00e0 conto di circa l'80% di queste mole androgenetiche \u00e8 che la cellula uovo vuota (priva di nucleo) sia fecondata da uno spermatozoo, e successivamente si verifichi una duplicazione di tutti i cromosomi e geni (un processo chiamato \"endoriduplicazione\").\nNel restante 20% delle mole complete, il meccanismo pi\u00f9 probabile \u00e8 che una cellula uovo vuota (priva di nucleo) venga fecondata da due spermatozoi.\nIn entrambi i casi, le mole sono diploidi (cio\u00e8 nelle cellule vi \u00e8 la presenza di due copie di ogni cromosoma).\nIn tutti questi casi, i geni mitocondriali sono ereditati dalla madre, come al solito.\nLa maggior parte delle mole parziali sono invece triploidi (tre set cromosomici). Il nucleo contiene un set di geni materni e due set di geni paterni.\nIl meccanismo, anche in questo caso, \u00e8 di solito il raddoppio del set aploide paterno derivante da un unico spermatozoo, ma pu\u00f2 anche essere la conseguenza di una fecondazione dell'ovocellula da parte di due spermatozoi.\nIn rari casi, le mole idatiformi sono tetraploidi (possiedono quattro set di cromosomi) o hanno altre anomalie cromosomiche.\nUna piccola percentuale di moli idatidiformi presenta genomi diploidi biparentali, come nelle persone normali in vita. Presenta cio\u00e8 due set di cromosomi, ciascuno ereditato da ogni genitore biologico. Alcune di queste moli si verificano in donne che presentano mutazioni nel gene NLRP7. Questa mutazione sembra predisporre verso una gravidanza molare. Queste rare varianti di mola idatiforme possono essere complete o parziali.\nPresentazione clinica.\nLe gravidanze molari di solito esordiscono con sanguinamento vaginale indolore nel quarto-quinto mese di gravidanza.\nL'utero pu\u00f2 essere pi\u00f9 grande del previsto, oppure le ovaie possono essere ingrandite. Alcune donne accusano vomito estremamente intenso (iperemesi); talvolta vi \u00e8 un aumento della pressione arteriosa e presenza di proteine nelle urine (proteinuria): questo \u00e8 il fenomeno della preeclampsia o gestosi (in questo caso gestosi bisintomatica di tipo PH).\nLa mola produce hCG in eccesso rispetto ad una gravidanza normale e gli esami del sangue mostrano concentrazioni estremamente elevate di gonadotropina corionica.\nTalvolta le donne con mola idatiforme accusano sintomi tipici di ipertiroidismo. Questa sintomatologia \u00e8 una conseguenza diretta dei livelli estremamente elevati di hCG; questo ormone pu\u00f2 infatti mimare l'azione dell'ormone stimolante la tiroide, il TSH, comportandosi dunque come un debole agonista dei recettori della tireotropina (TSH).\nIn questi soggetti, le concentrazioni estremamente elevate di gonadotropina corionica (hCG) ed i livelli soppressi di tireotropina suggeriscono e confermano l'attivit\u00e0 tireotropica di hCG.\nDiagnosi.\nLa diagnosi \u00e8 fortemente suggerita dalla semplice esecuzione di un esame ad ultrasuoni (ecografia) dell'utero.\nLa diagnosi definitiva e di certezza richiede l'effettuazione di un esame istopatologico.\nIl quadro ecografico della mola idatiforme ricorda nell'aspetto un grappolo d'uva (si parla anche di aspetto di \"utero a nido d'ape\" o utero con \"tempesta di neve\".\nIl trofoblasto prolifera molto pi\u00f9 del normale e vi \u00e8 un marcato ampliamento dei villi coriali. L'angiogenesi nei trofoblasti appare gravemente compromessa.\nTrattamento.\nLa mola idatiforme deve essere trattata con la completa rimozione dall'utero mediante la sua aspirazione uterina (isterosuzione) oppure ricorrendo al curettage chirurgico il pi\u00f9 presto possibile dopo la diagnosi, al fine di evitare i rischi di evoluzione in coriocarcinoma. Le pazienti sono seguite fino a quando la concentrazione ematica di gonadotropina corionica (hCG) non raggiunge un livello cos\u00ec basso da divenire non pi\u00f9 rilevabile.\nLe mole invasive o metastatiche (tumore) possono richiedere l'esecuzione della chemioterapia specifica e spesso rispondono bene al metotrexate.\nDal momento che contengono antigeni paterni, la risposta al trattamento \u00e8 quasi del 100%.\nLe pazienti sono invitate a non concepire per un anno, dopo aver sviluppato una gravidanza molare.\nL'intervento di raschiamento uterino \u00e8 generalmente fatto sotto l'effetto dell'anestesia spinale e preferibilmente in pazienti emodinamicamente stabili. I vantaggi dell'anestesia spinale sono rappresentati dalla tecnica relativamente facile, dagli effetti polmonari e respiratori favorevoli, dalla possibilit\u00e0 di essere utilizzata con sicurezza nelle pazienti che presentano segni di ipertiroidismo, ed infine dalle propriet\u00e0 farmacologiche non tocolitiche.\nInoltre, dal momento che la paziente resta cosciente, \u00e8 pi\u00f9 facile diagnosticare eventuali complicanze, come la perforazione uterina, il distress cardiopolmonare e la tempesta tiroidea in una fase precoce rispetto a quanto avviene quando la paziente \u00e8 sedato o sotto anestesia generale.\nLa gestione \u00e8 decisamente pi\u00f9 complicata quando la mola si verifica associata alla presenza in utero di uno o pi\u00f9 feti normali. Carboprost (PGF2\u03b1) \u00e8 un farmaco che pu\u00f2 essere utilizzato per determinare la contrazione uterina.\nPrognosi.\nPi\u00f9 dell'80% delle mole idatiforme sono benigne. Il risultato che si ottiene dopo il trattamento \u00e8 di solito eccellente.\nUn \"follow-up\" frequente \u00e8 essenziale. Le donne debbono adottare un metodo contraccettivo molto efficace e viene raccomandato loro di evitare la gravidanza per almeno 6 mesi o meglio per 1 anno.\nNel 10-15% dei casi la mola idatiforme pu\u00f2 svilupparsi in una forma di mola estremamente invasiva.\nQuesta condizione prende il nome di \"malattia trofoblastica persistente\" (PTD).\nLe mole possono infiltrarsi cos\u00ec profondamente nella parete uterina che ne pu\u00f2 conseguire una grave emorragia oppure altre complicanze. Questo \u00e8 il motivo per cui, una volta completato l'intervento chirurgico, i medici tendono a richiedere l'esecuzione di una radiografia addominale completa e di una radiografia del torace.\nNel 2-3% dei casi, una mola idatiforme pu\u00f2 svilupparsi in coriocarcinoma, una forma di tumore maligno, caratterizzato da una rapida crescita e dalla tendenza a diffondere (metastatizzare) con facilit\u00e0.\nNonostante queste caratteristiche, che normalmente depongono per una prognosi sfavorevole, la percentuale di guarigione, dopo un adeguato trattamento chemioterapico, \u00e8 alta.\nOltre il 90% delle donne affette da tumore maligno, non metastatizzato, sono in grado di sopravvivere e di mantenere la loro capacit\u00e0 di concepire e avere figli.\nNelle donne con cancro e metastasi, la percentuale di remissione si attesta comunque tra il 75 e l'85%, anche se, di norma, viene persa irreversibilmente la capacit\u00e0 di concepire.\nLa prognosi della mola idatiforme pu\u00f2 essere stimata ricorrendo ad un sistema di punteggio, come ad esempio il Modified WHO Prognostic Scoring System, nel quale si sommano punteggi variabili da 1 a 4 tenendo in considerazione diversi parametri.\nLe donne con un punteggio pari o superiore a 7 debbono essere considerate ad alto rischio."}
{"id": "4569361", "revid": "30349", "url": "https://it.wikipedia.org/wiki?curid=4569361", "title": "Liceo Artistico Niccol\u00f2 Barabino", "text": ""}
{"id": "4569363", "revid": "767487", "url": "https://it.wikipedia.org/wiki?curid=4569363", "title": "Her Masterful Man", "text": "Her Masterful Man \u00e8 un cortometraggio muto del 1912 diretto da Archer MacMackin (non confermato).\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 29 febbraio 1912."}
{"id": "4569364", "revid": "1154737", "url": "https://it.wikipedia.org/wiki?curid=4569364", "title": "Liceo Artistico Nicol\u00f2 Barabino", "text": "Il Liceo Artistico Linguistico Nicol\u00f2 Barabino, oggi Liceo Artistico Klee-Barabino dopo l'accorpamento con il Liceo artistico Paul Klee, \u00e8 una scuola secondaria di Genova.\nStoria.\nLa scuola nacque a Genova nel 1928, sotto l'egida del Comune, con il nome di \"Ufficio Civico di Belle Arti e Storia\" (con sede in piazza Fossatello) e successivamente prese la denominazione definitiva nel 1932 in occasione del centenario delle nascita del pittore e scenografo Nicol\u00f2 Barabino. Nello stesso anno la sede della scuola venne trasferita presso Villa Imperiale a San Fruttuoso. Nel 1938 ottenne il riconoscimento legale da parte del ministero della Pubblica Istruzione .\nNel 1955 fu trasferito in via Liri e, successivamente all'aumento degli studenti, fu alloggiato presso il Palazzo dell'Accademia in piazza De Ferrari e in alcuni stabili in corso Europa. Nel 1958 il comune di Genova decise di rendere pi\u00f9 stabile la struttura e l'organico della scuola.\nDal 1968 il liceo ebbe una nuova sede in viale Sauli, progettata da Luciano Grossi Bianchi e Cesare Fera, e dotata di standard alti per l'epoca.\nIl progetto resta uno degli esempi di edilizia scolastica realizzati a Genova nel dopoguerra ed \u00e8 caratterizzato da spazi luminosi e dall'alternarsi di aule vetrate sia verso l'esterno che verso i larghi corridoi interni.\nDurante gli anni che seguirono il 1968 il Barabino fu tra i luoghi \"caldi\" della contestazione studentesca e fu oggetto occupazioni e dei relativi sgomberi da parte delle forze dell'ordine.\nNel 1978 fu allestita una mostra per i quarant'anni dell'istituzione, riunendo gli artisti che vi insegnarono.\nNel 1999 il liceo venne riconosciuto come scuola paritaria, mentre nel 2005 venne aggregato con il liceo artistico statale \"Paul Klee\", sotto il nome di Liceo Klee-Barabino."}
{"id": "4569370", "revid": "1769556", "url": "https://it.wikipedia.org/wiki?curid=4569370", "title": "Gianni Partanna", "text": "Biografia.\nIl suo vero nome era Giovanni Grifeo di Partanna ed era un conte. \u00c8 presente in molti film di Tot\u00f2, tra i quali si ricorda l'interpretazione del ma\u00eetre del Grand Milan in \"Tot\u00f2, Peppino e la... malafemmina\".\n\u00c8 stato il fondatore nel 1949 del Teatro dei Satiri a Roma, dal 1990 affiancato nella direzione artistica da Benedetto Margiotta. Il teatro gli ha dedicato la sala da ottanta posti.\nMuore a Roma il 5 febbraio 2014."}
{"id": "4569375", "revid": "1573940", "url": "https://it.wikipedia.org/wiki?curid=4569375", "title": "Strigocuscus pelengensis", "text": "Il cusco delle Banggai (Strigocuscus pelengensis ) \u00e8 un marsupiale arboricolo della famiglia dei Falangeridi.\nDescrizione.\nIl cusco delle Banggai \u00e8 un piccolo marsupiale simile a un opossum ricoperto da una morbida pelliccia di colore variabile dal marroncino al rossastro sulle regioni superiori e di colore variabile dal marrone chiaro al giallastro su quelle inferiori. Ha una lunghezza testa-corpo di 35-37,5 cm e una coda di 24,5-30 cm; pesa 1070-1150 g kg. Come le altre 25 specie di cuschi e opossum che costituiscono la famiglia dei Falangeridi, ha un muso breve, con occhi sporgenti e un naso glabro. Le zampe hanno cinque dita, tutte munite di robusti artigli, a eccezione delle prime dita delle zampe posteriori. Queste dita prive di unghie sono opponibili rispetto alle altre dita delle zampe posteriori, cos\u00ec come lo sono le due prime dita delle zampe anteriori rispetto alle altre tre. Questo consente al cusco di afferrare con forza i rami degli alberi; tale caratteristica, unita alla prensilit\u00e0 della lunga coda, rende il cusco delle Banggai un eccellente arrampicatore. La femmina ha un marsupio ben sviluppato aperto sul davanti che contiene da due a quattro capezzoli.\nBiologia.\nIl cusco delle Banggai vive nelle cavit\u00e0 degli alberi, dalle quali pu\u00f2 avere facile accesso alla volta della foresta, dove si spinge in cerca di cibo. Si nutre principalmente di frutta ed \u00e8 maggiormente attivo durante la notte. La femmina d\u00e0 alla luce un unico piccolo.\nDistribuzione e habitat.\nLa specie \u00e8 endemica delle piccole isole di Mangole, Taliabu e Peleng (Molucche occidentali). Vive nelle foreste pluviali, nelle piantagioni di palme da cocco e nei giardini rurali, dal livello del mare fino a oltre 1000 m di quota.\nTassonomia.\nSono state riconosciute due sottospecie:"}
{"id": "4569377", "revid": "797136", "url": "https://it.wikipedia.org/wiki?curid=4569377", "title": "Manuel Onwu", "text": "Carriera.\nHa giocato nella massima serie spagnola per tre stagioni consecutive con l'Osasuna.\nIl 26 gennaio 2015 si trasferisce alla Dinamo Tbilisi, club della prima divisione georgiana."}
{"id": "4569378", "revid": "1428919", "url": "https://it.wikipedia.org/wiki?curid=4569378", "title": "George Henry Hamilton Tate", "text": "Lavor\u00f2 a lungo come mammalogo all'American Museum of Natural History di New York.\nNacque a Londra e durante la seconda guerra mondiale guid\u00f2 una spedizione in Brasile per conto della American Rubber Development Corporation. Scrisse vari libri, compresi alcuni sugli opossum murini del Sudamerica o sui mammiferi del Pacifico e dell'Asia orientale."}
{"id": "4569388", "revid": "716642", "url": "https://it.wikipedia.org/wiki?curid=4569388", "title": "David Timor", "text": "Carriera.\nHa giocato nella prima divisione spagnola per tre stagioni consecutive con l', con cui ha esordito in gare ufficiali il 23 aprile 2011 in una partita persa per 2-0 in casa contro il ; nell'estate del 2013, dopo aver giocato complessivamente 41 partite di massima serie con la squadra basca, \u00e8 stato ceduto al , squadra di Segunda Division (la seconda serie spagnola). In seguito ha giocato nuovamente in prima divisione dal 2019 al gennaio del 2022 con il ."}
{"id": "4569390", "revid": "606039", "url": "https://it.wikipedia.org/wiki?curid=4569390", "title": "Fiber (zoologia)", "text": ""}
{"id": "4569391", "revid": "767487", "url": "https://it.wikipedia.org/wiki?curid=4569391", "title": "The Ranch Girl's Mistake", "text": "The Ranch Girl's Mistake \u00e8 un cortometraggio muto del 1912 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nGilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), cominci\u00f2 a girare i suoi western in California. \"The Ranch Girl's Mistake\" fu girato a Lakeside.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 2 marzo 1912."}
{"id": "4569392", "revid": "606039", "url": "https://it.wikipedia.org/wiki?curid=4569392", "title": "Mamcastorus", "text": ""}
{"id": "4569393", "revid": "767487", "url": "https://it.wikipedia.org/wiki?curid=4569393", "title": "Erwin Blask", "text": "Biografia.\nPrese parte ai Giochi olimpici di Berlino 1936 vincendo la medaglia d'argento nella sua specialit\u00e0 grazie ad un lancio di 55,04\u00a0m, corrispondente al record olimpico, battuto pochi minuti dopo dal lancio del connazionale Karl Hein che, con 56,49\u00a0m, si posizion\u00f2 sul gradino pi\u00f9 alto del podio.\nPartecip\u00f2, nel 1938, ai campionati europei, ma ancora una volta si piazz\u00f2 alle spalle di Karl Hein, accontentandosi della medaglia d'argento. Fu in varie occasioni campione tedesco del lancio del martello e getto della pietra e detentore del record del mondo in queste due specialit\u00e0.\nSpos\u00f2 la velocista Dora Voigt, sorella dell'atleta Harry Voigt, medaglia di bronzo nella staffetta 4\u00d7400 metri alle Olimpiadi di berlino del 1936."}
{"id": "4569401", "revid": "767487", "url": "https://it.wikipedia.org/wiki?curid=4569401", "title": "Getting a Hired Girl", "text": "Getting a Hired Girl \u00e8 un cortometraggio muto del 1912. Il nome del regista non viene riportato nei credit del film che, prodotto dalla Essanay Film Manufacturing Company, aveva come interpreti Harry Cashman, Howard Missimer e Eleanor Blanchard.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 7 marzo 1912."}
{"id": "4569406", "revid": "767487", "url": "https://it.wikipedia.org/wiki?curid=4569406", "title": "Trombone Tommy", "text": "Trombone Tommy \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi l'8 marzo 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"The Baby of the Boarding House\"."}
{"id": "4569408", "revid": "59427822", "url": "https://it.wikipedia.org/wiki?curid=4569408", "title": "Vrbaska banovina", "text": ""}
{"id": "4569412", "revid": "599013", "url": "https://it.wikipedia.org/wiki?curid=4569412", "title": "Duncan White", "text": " Fu il primo medagliato olimpico dello Sri Lanka (che all'epoca era conosciuto come Ceylon) conquistando l'argento nei 400 metri ostacoli ai Giochi olimpici di Londra 1948.\nNel 1950 conquist\u00f2 la medaglia d'oro ai Giochi dell'Impero Britannico (gli attuali Giochi del Commonwealth)."}
{"id": "4569419", "revid": "599013", "url": "https://it.wikipedia.org/wiki?curid=4569419", "title": "The Baby of the Boarding House", "text": ""}
{"id": "4569421", "revid": "228587", "url": "https://it.wikipedia.org/wiki?curid=4569421", "title": "Beniamino Brocca", "text": "Biografia.\nLaureato in pedagogia all'Universit\u00e0 di Padova, \u00e8 stato insegnante e dirigente scolastico.\nHa militato nelle file del partito della Democrazia Cristiana ed \u00e8 stato eletto deputato, per la prima volta, nel 1976: \u00e8 stato confermato per le successive tre legislature (VIII, IX e X).\nHa ricoperto la carica di Sottosegretario di Stato per la pubblica istruzione ininterrottamente dal 1987 al 1992, nei governi Goria, De Mita, Andreotti VI e Andreotti VII. Durante il suo periodo al governo, ha indetto e organizzato la Conferenza nazionale sulla Scuola e ha istituito e guidato la commissione per la revisione dei piani di studio e dei programmi della scuola media superiore (progetto \"Brocca\").\n\u00c8 professore di pedagogia presso la facolt\u00e0 di scienze della formazione dell'Universit\u00e0 di Bolzano e di nozioni del Sistema Formativo Italiano presso la facolt\u00e0 di Scienze dell'educazione e della formazione della Sapienza - Universit\u00e0 di Roma. Inoltre \u00e8 autore di numerosi saggi in materia di politica scolastica.\nNel 2004 gli \u00e8 stata conferita la medaglia d'oro ai benemeriti della scuola, della cultura e dell'arte."}
{"id": "4569422", "revid": "154639", "url": "https://it.wikipedia.org/wiki?curid=4569422", "title": "De veritate (Anselmo d'Aosta)", "text": "Il De veritate (\"Sulla verit\u00e0\") \u00e8 un saggio di teologia in forma di dialogo che il teologo e filosofo cattolico Anselmo d'Aosta scrisse nel 1080-1085. Fa parte, insieme al \"De libertate arbitrii\" (\"Sulla libert\u00e0 dell'arbitrio\") e al \"De casu diaboli\" (\"La caduta del diavolo\"), di una trilogia dedicata ai problemi della verit\u00e0, della rettitudine, del male, dell'onnipotenza divina e del libero arbitrio.\nIl \"De veritate\" (primo in ordine logico, anche se non \u00e8 chiaro in che ordine cronologico furono composte le tre opere) analizza in particolare il rapporto sussistente tra la virt\u00f9 morale, la verit\u00e0 e la giustizia.\nLa verit\u00e0 come rectitudo.\nLa comprensione della nozione di \"rectitudo\" risulta fondamentale per una comprensione attiva dei testi anselmiani. Anselmo riesce a delineare la visione di verit\u00e0 e la sua compartecipazione con la vita di ogni ente fisico presente sulla terra, la dimensione entro la quale qualsiasi essere deve seguire la strada \"corretta\", ossia la \"rectitudo\" formale, per cui tutto ci\u00f2 che gode di quest'ultima \u00e8 esattamente conforme alla volont\u00e0 divina in cui l'uomo assume il titolo di vero durante la sua libera compartecipazione alla forma di Dio. Un termine o una proposizione sono veri quando esprimono correttamente l'accordo tra il pensiero e la \"res\" corrispondente.\nil monaco benedettino, ormai maestro, rimase al monastero del Bec dove prese spunto dalle opere fondamentali dei padri della chiesa (in particolare Agostino nel suo \"De Trinitate\"), fondendo le nozioni da loro apprese e riformulandone una propria, in cui mette in risalto l'utilizzo, volendo utilizzare un linguaggio moderno, \"puro\" della ragione espressa con l'impiego delle discipline dalle arti liberali, prediligendo in particolari quelle del trivio, in cui si studiano le fondamenta delle \"artes discendi\": grammatica, retorica, logica, quest'ultima applicata dallo stesso Anselmo attraverso una concezione speculativa di matrice platonizzante e agostiniana in cui rientrano le nozioni della verit\u00e0 di \"intelligere\" inteso come ordine cosmico voluto dal libero atto di Dio che attraverso il Logos, il suo pensiero, che subito diventa atto e parola, il Verbo che tutto genera e ordina le realt\u00e0 molteplici, ciascuna contenente parte del Sommo Bene principio generatore. \nLa dialettica assume il ruolo di scienza della \"rectitudo\" delle cose conosciute, garantendo cos\u00ec una corretta e assoluta corrispondenza tra la \"res\", l'\"intellectus\" cio\u00e8 il pensiero interiore che la rappresenta, e la \"vox\", ossia le \"voces\" o \"signa\" che devono esprimere il modo di essere delle \"res\" perfette da cui derivano tutte le cose vere, per essere \"tradotte\" sotto forma di pensieri di rappresentazione della verit\u00e0, con i mezzi dettati dallo stato finito dell'uomo, prende il nome di \"intellectus\".\nAttraverso un processo che prende inizio con l'atto di fede, con il quale \u00e8 possibile solo per colui che rivolge la propria fiducia alle parole della Rivelazione che Dio ha voluto fare come dono per dar possibilit\u00e0 all'uomo di giungere a comprendere, attraverso i suoi mezzi, la sua infinita conoscenza.\nCompiuto l'atto di fede, determinato l'ordine che ha principio prima dalla fede e poi con la ragione, la mente umana \u00e8 predisposta a ricevere e comprendere l'oggetto del suo credere.\nAnselmo, durante la stesura dei suoi scritti mette da parte la fede, ma attraverso essa giunge, con la ragione, a compiere uno sforzo filosofico atto a essere indipendente da ogni dottrina cristiana e facilmente esplicabile anche ai non credenti nel voler infine emettere nel Proslogion la definitiva prova dell'esistenza di Dio attraverso un'intuizione a priori."}
{"id": "4569424", "revid": "54193", "url": "https://it.wikipedia.org/wiki?curid=4569424", "title": "Aurelio Ambrogio", "text": ""}
{"id": "4569427", "revid": "287204", "url": "https://it.wikipedia.org/wiki?curid=4569427", "title": "De veritate", "text": "De veritate (\"Sulla verit\u00e0\") \u00e8 il titolo di diverse opere nella storia della filosofia:"}
{"id": "4569432", "revid": "767487", "url": "https://it.wikipedia.org/wiki?curid=4569432", "title": "The Baby of the Boarding House (film 1912)", "text": "The Baby of the Boarding House \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche statunitensi l'8 marzo 1912. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio, \"Trombone Tommy\"."}
{"id": "4569447", "revid": "606039", "url": "https://it.wikipedia.org/wiki?curid=4569447", "title": "Cimicifuga racemosa", "text": ""}
{"id": "4569452", "revid": "486946", "url": "https://it.wikipedia.org/wiki?curid=4569452", "title": "Delta Force 2 - Colombian Connection", "text": ""}
{"id": "4569453", "revid": "1543377", "url": "https://it.wikipedia.org/wiki?curid=4569453", "title": "Jossu", "text": "Jossu \u00e8 un singolo del rapper finlandese Cheek, pubblicato il 31 maggio 2013 dalla Liiga Music Oy, in collaborazione con Jukka Poika. Il brano ha anticipato la pubblicazione dell'album \"Kuka muu muka\", prevista per il 20 settembre 2013.\nIl ritornello di \"Jossu\" \u00e8 preso da un brano del 1994 di Taikapeili, \"Jos sulla on toinen\".\nIl singolo \u00e8 entrato nelle classifiche e ha raggiunto la prima posizione nella classifica dei singoli pi\u00f9 scaricati e di quelli pi\u00f9 venduti.\nVideo.\nIl video musicale \u00e8 stato pubblicato sull'account ufficiale della casa discografica il 1\u00ba giugno 2013.\nRiprende Cheek in un salotto mentre rappa e Jukka Poika gelataio, intervallati da scene di una coppia che viene rovinata dall'amante.\nCritiche.\nIl brano \u00e8 stato ampiamente criticato, a partire dal blog \"Sinin punainen ajatus\", il quale ha riportato che il brano incita ad avere un comportamento negativo nei confronti della sessualit\u00e0 femminile. Vi sono state infatti attacchi contro il brano su YouTube e su Facebook."}
{"id": "4569454", "revid": "606039", "url": "https://it.wikipedia.org/wiki?curid=4569454", "title": "Actaea gyrostachya", "text": ""}
{"id": "4569455", "revid": "606039", "url": "https://it.wikipedia.org/wiki?curid=4569455", "title": "Actaea monogyna", "text": ""}
{"id": "4569456", "revid": "606039", "url": "https://it.wikipedia.org/wiki?curid=4569456", "title": "Actaea orthostachya", "text": ""}
{"id": "4569457", "revid": "606039", "url": "https://it.wikipedia.org/wiki?curid=4569457", "title": "Botrophis actaeoides", "text": ""}
{"id": "4569458", "revid": "606039", "url": "https://it.wikipedia.org/wiki?curid=4569458", "title": "Botrophis pumila", "text": ""}
{"id": "4569461", "revid": "606039", "url": "https://it.wikipedia.org/wiki?curid=4569461", "title": "Botrophis serpentaria", "text": ""}
{"id": "4569462", "revid": "606039", "url": "https://it.wikipedia.org/wiki?curid=4569462", "title": "Cimicifuga americana", "text": ""}
{"id": "4569463", "revid": "110157", "url": "https://it.wikipedia.org/wiki?curid=4569463", "title": "Vokov (T\u0159ebe\u0148)", "text": "Vokov (in tedesco \"Wogau\") \u00e8 una frazione di T\u0159ebe\u0148, comune ceco del distretto di Cheb, nella regione di Karlovy Vary.\nGeografia fisica.\nVokov \u00e8 situato sulla riva sinistra del fiume Eger, a circa 4,5\u00a0km a sud est di T\u0159ebe\u0148 e 7\u00a0km a nord est di Cheb, ad un'altitudine di 422 metri s.l.m..\nAltri comuni limitrofi sono Nov\u00fd Drahov, Tr\u0161nice, Jind\u0159ichov ed Horn\u00ed Ves ad ovest, Dvore\u010dek, Hn\u011bv\u00edn, Starost, Milhostov, Kate\u0159ina e D\u011bv\u00edn a nord, Vackovec, Hartou\u0161ov e Sebenbach ad est e Poto\u010di\u0161t\u011b, Ava, Doln\u00ed Dvory e Reichersdorf a sud.\nStoria.\nLa prima menzione del villaggio risale ad un testo storico del 1216. Nel XVII secolo la fortezza locale fu distrutta, ed oggi rimane solo qualche muro. Nel 1666 Vokov pass\u00f2 sotto il dominio della citt\u00e0 di Cheb.\nNegli anni 1869-1978 il villaggio appartenne al comune di T\u0159ebe\u0148, mentre dal 1978 pass\u00f2 a Franti\u0161kovy L\u00e1zn\u011b. Dal il 1980 Vokov divenne indipendente, ricadendo, dal 1998, di nuovo sotto T\u0159ebe\u0148.\nOggi vi \u00e8 un esiguo numero di residenze. Tra le opere artistiche, sono presenti una cappella, una statua di san Giovanni Nepomuceno del 1780 ed una statua di santa Maria Maddalena del XVIII secolo."}
{"id": "4569464", "revid": "767487", "url": "https://it.wikipedia.org/wiki?curid=4569464", "title": "Cattedrali in Senegal", "text": "Questa \u00e8 una lista delle cattedrali in Senegal."}
{"id": "4569466", "revid": "606039", "url": "https://it.wikipedia.org/wiki?curid=4569466", "title": "Cimicifuga serpentaria", "text": ""}
{"id": "4569468", "revid": "606039", "url": "https://it.wikipedia.org/wiki?curid=4569468", "title": "Thalictrodes racemosa", "text": ""}
{"id": "4569471", "revid": "298229", "url": "https://it.wikipedia.org/wiki?curid=4569471", "title": "Franjo Mihali\u0107", "text": "Partecip\u00f2 ai Giochi olimpici di Melbourne 1956 conquistando la medaglia d'argento nella maratona, alle spalle del francese Alain Mimoun."}
{"id": "4569472", "revid": "59428466", "url": "https://it.wikipedia.org/wiki?curid=4569472", "title": "Nuthin' but a &quot;G&quot; Thang", "text": ""}
{"id": "4569477", "revid": "767487", "url": "https://it.wikipedia.org/wiki?curid=4569477", "title": "A Ranch Widower's Daughters", "text": "A Ranch Widower's Daughters \u00e8 un cortometraggio muto del 1912 scritto, prodotto e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nGilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), cominci\u00f2 a girare i suoi western in California. \"A Ranch Widower's Daughters\" fu girato a Lakeside.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 12 marzo 1912."}
{"id": "4569488", "revid": "499531", "url": "https://it.wikipedia.org/wiki?curid=4569488", "title": "Benedetto De Lisi (1831)", "text": "Biografia.\nNacque da Stefano De Lisi e Rosalia Romano. Studi\u00f2 nelle botteghe di due scultori palermitani neoclassici: Valerio Villareale e Nunzio Morello. Ottenendo impressioni positive come disegnatore e operatore plastico, l'amministrazione di Palermo gli consegn\u00f2 un pensionato che gli permise di soggiornare prima a Napoli e poi a Roma, dove si applic\u00f2 nella conoscenza dei modelli antichi, scultura greco-romana, ma anche di seguire le moderne correnti di rinnovamento artistico, come l'opera di Tenerani.\nRimpatri\u00f2 nel 1859, iniziando a lavorare in proprio e via via facendosi un nome come ritrattista, di busti e monumenti funerari per la nobilt\u00e0 isolana, e dove irradi\u00f2 la sua presenza in molteplici mostre ed esposizioni tipiche e nazionali. Nel 1861, per la Prima Esposizione Italiana di Firenze, realizz\u00f2 due manufatti marmorei: \"Generale Garibaldi\", oggi posizionato in Piazza Marina, nella citt\u00e0 natale; e l'\"Ingenuit\u00e0\" (perduto).\nNel pieno della sua carriera e della fama raggiunta, Benedetto De Lisi mor\u00ec. Pur non avendo mai dato prova di sintesi e novit\u00e0, la sua opera fu a lungo celebrata e la sua figura lodata dai romantici della Penisola.\nTra le postume presentazioni pubbliche dedicate alla sua produzione: l'Esposizione Nazionale di Napoli del 1877; la II Mostra del Sindacato siciliano fascista degli artisti del 1929.\nDue dei suoi figli (Stefano e Domenico), cos\u00ec come l'omonimo nipote Benedetto De Lisi, seguirono le sue orme.\nTra le figure che form\u00f2 da maestro il genero Antonio Ugo, Domenico Trentacoste, Giuseppe Frattallone e Benedetto Civiletti."}
{"id": "4569489", "revid": "21880", "url": "https://it.wikipedia.org/wiki?curid=4569489", "title": "Triaenops furculus", "text": ""}
{"id": "4569490", "revid": "73843", "url": "https://it.wikipedia.org/wiki?curid=4569490", "title": "Malcolm Spence", "text": "Biografia.\nPartecip\u00f2 ai Giochi olimpici di Melbourne 1956 ottenendo il sesto piazzamento nei 400 metri piani. Riprov\u00f2 nell'edizione successiva, Roma 1960, conquistando la medaglia di bronzo nella specialit\u00e0 e il quarto posto nella staffetta 4\u00d7400 metri con Edward Jefferys, Edgar Davis e Gordon Day.\nNel 1958 aveva gi\u00e0 preso parte ai Giochi dell'Impero Britannico (gli attuali Giochi del Commonwealth): vinse la medaglia d'argento nelle 440 iarde e la medaglia d'oro nella staffetta 4\u00d7440 iarde con Gert Potgieter, Gordon Day, e Gerald Evans.\nI suoi trisavoli erano originari del Kent, in Inghilterra."}
{"id": "4569497", "revid": "21880", "url": "https://it.wikipedia.org/wiki?curid=4569497", "title": "Triaenops auritus", "text": ""}
{"id": "4569499", "revid": "599013", "url": "https://it.wikipedia.org/wiki?curid=4569499", "title": "George Kerr", "text": "Partecip\u00f2 a numerose competizioni internazionali con notevoli risultati."}
{"id": "4569504", "revid": "1442080", "url": "https://it.wikipedia.org/wiki?curid=4569504", "title": "Primera Divisi\u00f3n Uruguaya 2007-2008", "text": "Questa fu la 104 \u00b0 edizione del campionato.\nIl campionato era formato da sedici squadre e il Defensor vinse il titolo.\nClausura.\nPe\u00f1arol Campione Torneo di Clausura.\nComplessivo.\nPlay-off.\nRitorno.\nDefensor Sporting, avendo vinto il Play-off semi-finale, e anche la tabella aggregata, diventa campione uruguaiano."}
{"id": "4569512", "revid": "1226", "url": "https://it.wikipedia.org/wiki?curid=4569512", "title": "Il barone di Munchausen", "text": ""}
{"id": "4569528", "revid": "59429579", "url": "https://it.wikipedia.org/wiki?curid=4569528", "title": "Telefono mobile", "text": ""}
{"id": "4569536", "revid": "287204", "url": "https://it.wikipedia.org/wiki?curid=4569536", "title": "Codex Carolinus", "text": "Il Codex Carolinus (o \"Codice Carolingio\") \u00e8 un manoscritto onciale del Nuovo Testamento, scritto in lingua gotica e latina, comunemente datato al VI-VII secolo. Il testo gotico, rilevato dalla sigla \"Car\"; e quello latino, identificato dalla sigla \"gue\" (secondo una tradizionale convenzione) oppure da \"79\", riproducono il testo della \u201c\"Vetus latina\"\u201d, che a sua volta \u00e8 traduzione della fonte greca. Questo manoscritto, parte di un voluminoso complesso di altri codici, \u00e8 un palinsesto. Le sue 4 pagine erano gi\u00e0 state usate per altri testi, i quali furono inizialmente decifrati ad opera di Franz Anton Knittel.\nDescrizione.\nIl \"Codex Carolinus\" \u00e8 uno dei rarissimi documenti della Bibbia gotica. Presenta un testo molto parziale e frammentato, solo i capitoli 11-15 (Romani 11,33-12,5; 12,17-13,5; 14,9-20; 15,3-13) della lettera ai Romani di San Paolo, redatti su quattro facciate di pergamena di dimensioni di 26,5 x 21,5\u00a0cm. I contenuti si presentano su due colonne, ciascuna delle quali composta da 27 righe, con il testo gotico a sinistra, e quello latino a destra.\nIl testo non \u00e8, certamente, diviso per capitoli e versetti e le abbreviazioni dei sacri nomi, impiegate nella stessa maniera sia per il latino che per il gotico, sono segnalati sul lato sinistro dello scritto.\nIl pi\u00f9 esterno dei fogli contiene il \"Codex Guelferbytanus 64 Weissenburgensis\", mentre quello pi\u00f9 in profondit\u00e0 le Etymologiae di Isidoro di Siviglia con sei lettere di quest'ultimo, il Codex Guelferbytanus A e Codex Guelferbytanus B.\nStoria del Codex Carolinus.\nIl Codex Carolinus \u00e8 paleograficamente databile al sesto o settimo secolo (secondo Tischendorf non oltre il sesto), probabilmente in Italia Niente tuttavia si sa della sua storia pi\u00f9 recente. Nel XII o XIII secolo quattro suoi fogli furono usati come supporto per altro testo con sottoiscrizioni latine. La sua storia \u00e8 legata a quella dei codici presenti nello stesso fascicolo, cio\u00e8 il Codex Guelferbytanus A ed il Codex Guelferbytanus B.\nGli esperti del settore cos\u00ec ricostruiscono il \"tragitto di servizio\" del Codex Carolinus: Bobbio (Italia), Weissenburg (Baviera), Magonza (Germania), e Praga (Cechia). Infine, secondo i citati autori, esso venne comprato 1689 dal duca di Brunswick.\nIl Codex Carolinus venne scoperto da alcuni ricercatori nella met\u00e0 del XVIII secolo nella Biblioteca Ducale di Wolfenb\u00fcttel (Germania). La prima descrizione apparve in una conferenza di Jacob Friederich Heusinger.\nFranz Anton Knittel decifr\u00f2 anche il testo latino del \"Codex Carolinus\" insieme ad alcuni testi greci e ne pubblic\u00f2 la versione qualche anno dopo.\nTuttavia Knittel nell'estensione delle parole (e frasi) abbreviate incapp\u00f2 in diversi errori, specialmente nel testo latino, in cui aveva lasciato diverse lacune nella ricostruzione del testo, come si pu\u00f2 constatare nel ripristino dei brani 11,35; 12,2; 15,8 della Lettera ai Romani. Tischendorf rivide la ricostruzione del testo che complet\u00f2 anche con la rilettura delle abbreviazioni dei \u201cNomina Sacra\u201d, pubblicando la nuova versione nel 1855.\nAttualmente il Codex Carolinus occupa il posto n. 4148 nella Herzog August Bibliothek di Wolfenb\u00fcttel."}
{"id": "4569547", "revid": "1442080", "url": "https://it.wikipedia.org/wiki?curid=4569547", "title": "Aberto de S\u00e3o Paulo 2013 - Singolare", "text": "Il singolare dell'Aberto de S\u00e3o Paulo 2013 \u00e8 stato un torneo di tennis facente parte dell'ATP Challenger Tour 2013.\nThiago Alves era il detentore del titolo ma \u00e8 stato battuto ai quarti di finale da Gast\u00e3o Elias.\nHoracio Zeballos ha battuto in finale Rog\u00e9rio Dutra da Silva per 7\u20136(7\u20135), 6-2."}
{"id": "4569551", "revid": "6923", "url": "https://it.wikipedia.org/wiki?curid=4569551", "title": "Aberto de S\u00e3o Paulo 2013 - Doppio", "text": "Il doppio dell'Aberto de S\u00e3o Paulo 2013 \u00e8 stato un torneo di tennis facente parte dell'ATP Challenger Tour 2013.\nFernando Romboli e J\u00falio Silva erano i detentori del titolo ma Romboli non ha partecipato quindi Silva ha partecipato con Thiago Alves.\nJames Cerretani e Adil Shamasdin hanno battuto in finale Federico Delbonis e Renzo Olivo per 6\u20137(5\u20137), 6\u20131, [11\u20139]."}
{"id": "4569552", "revid": "576201", "url": "https://it.wikipedia.org/wiki?curid=4569552", "title": "Vincenzio Galilei", "text": "Biografia.\nVincenzio Galilei nacque dalla relazione del padre Galileo con la veneziana Marina Gamba che lo allev\u00f2 e lo avvi\u00f2 agli studi nel corso dei quali il giovane mostr\u00f2 una particolare attitudine per la musica, la meccanica e il disegno.\nNel 1612 Vincenzio torn\u00f2 a vivere con il padre che si decise a legittimarlo nel 1619, assicurandogli cos\u00ec i diritti esclusivi ereditari e che lasci\u00f2 invece le altre due sorelle nella condizione di figlie naturali al fine di evitare la necessit\u00e0 di fornir loro gravose doti. Nel 1613, grazie all'interessamento del Cardinale Francesco Maria Del Monte, Galilei ottenne che la figlia primogenita Virginia fosse accolta nel convento delle Clarisse di San Matteo in Arcetri, dove il 4 ottobre 1616, appena sedicenne, prese i voti come monaca di clausura con il nome di suor Maria Celeste. L'altra sorella, Livia, accett\u00f2 malvolentieri di prendere i voti nel 1617 nello stesso convento.\nVincenzio nel 1625 fu iscritto all'Universit\u00e0 di Pisa dove si laure\u00f2 in giurisprudenza nel 1628. Il padre l'anno prima si era interessato di procurargli tramite l'intervento del \"cardinal nipote\" Francesco Barberini una pensione ecclesiastica, condizionata cio\u00e8 alla sua entrata nella vita religiosa ma, come riferisce Benedetto Castelli in una lettera del 21 maggio 1627 al padre, il giovane manifest\u00f2 \u00abun odio avvelenato, non una semplice aversione d'animo, al clericato\u00bb che gli cost\u00f2 la rinunzia alla pensione che fu dirottata al nipote, figlio di Michelangelo Galilei (1575-1629). \nNel 1629 Vincenzio si spos\u00f2 con la giovane di buona famiglia Sestilia Bocchineri di Prato. Ai preparativi per la festa di nozze che si tenne a Prato, parteciparono le due sorelle dello sposo Suor Maria Celeste e Suor Arcangela. Dal matrimonio nacquero tre figli: Carlo, Cosimo e il primogenito Galileo che visse con il nonno, rimasto a Firenze, durante l'epidemia di peste mentre Vincenzio e la moglie si erano rifugiati nel 1630 a Montemurlo per scampare al contagio.\nNegli anni successivi Vincenzio ebbe gravi contrasti per questioni economiche con il padre nonostante che questi gli avesse fatto ottenere nel 1631 la cancelleria di Poppi da dove, nonostante gli sforzi di Galilei per impedirlo, fu trasferito per inadempienze e negligenza alla cancelleria di Montevarchi, dove rimase sino al 1635 per passare poi, sempre con l'ufficio di cancelliere, all'arte dei mercanti e della Zecca di Firenze che tenne sino alla morte. \nAcquistata una certa serena stabilit\u00e0, si riconcili\u00f2 con il padre, con il quale inizi\u00f2 a collaborare, lavorando in particolare all'applicazione del pendolo all'orologio. Suoi e di Vincenzo Viviani sono i disegni sulla base dei quali Eustachio Porcellotti, nella seconda met\u00e0 dell'Ottocento, realizz\u00f2 i primi modelli di applicazione del pendolo all'orologio secondo l'invenzione dello scienziato toscano. Fu inoltre abile inventore e costruttore di strumenti musicali.\nNominato erede universale fu costretto a intentare una causa per ottenere l'eredit\u00e0 paterna che gli veniva contestata per la sua condizione di figlio illegittimo riconosciuto.\nMor\u00ec nelle ristrettezze economiche il 16 maggio 1649."}
{"id": "4569554", "revid": "324673", "url": "https://it.wikipedia.org/wiki?curid=4569554", "title": "Roberto Rinaldi", "text": "Biografia.\nDopo gli studi da grafico pubblicitario, Rinaldi ha debuttato a 18 anni disegnando delle strip per \"Famiglia TV\" (allegato di \"Famiglia Cristiana\" edito da San Paolo), quindi ha iniziato una collaborazione con il settimanale \"Il Giornalino\", per cui tra le altre cose ha creato le serie \"Pallino\" (pubblicato ininterrottamente dal 1988) e \"I ragazzi del Don\". Nel 1994 \u00e8 stato nominato responsabile del settore fumetti della rivista. \nRinaldi collabora inoltre con la casa editrice Bonelli per la quale ha disegnato svariati albi di \"Dylan Dog\" e \"Martin Myst\u00e8re\", e con la \"Gazzetta dello Sport\"."}
{"id": "4569558", "revid": "478814", "url": "https://it.wikipedia.org/wiki?curid=4569558", "title": "Isolamento detentivo", "text": ""}
{"id": "4569560", "revid": "606039", "url": "https://it.wikipedia.org/wiki?curid=4569560", "title": "Papilio ecclipsis", "text": ""}
{"id": "4569571", "revid": "694292", "url": "https://it.wikipedia.org/wiki?curid=4569571", "title": "Monastero della visitazione di Santa Maria", "text": ""}
{"id": "4569573", "revid": "694292", "url": "https://it.wikipedia.org/wiki?curid=4569573", "title": "Chiesa del monastero della Visitazione di Santa Maria", "text": ""}
{"id": "4569577", "revid": "247222", "url": "https://it.wikipedia.org/wiki?curid=4569577", "title": "Cibalia Vinkovci", "text": ""}
{"id": "4569580", "revid": "400694", "url": "https://it.wikipedia.org/wiki?curid=4569580", "title": "View-Master Ideal", "text": ""}
{"id": "4569581", "revid": "400694", "url": "https://it.wikipedia.org/wiki?curid=4569581", "title": "Ideal Novelty and Toy Company", "text": ""}
{"id": "4569585", "revid": "38120", "url": "https://it.wikipedia.org/wiki?curid=4569585", "title": "William Joyce (scrittore)", "text": "Biografia.\nAutore, illustratore e filmaker, Joyce ha illustrato molte copertine del The New Yorker e le sue opere sono esposte in molti musei e gallerie. Ha scritto e illustrato oltre 50 libri per bambini. \nJoyce ha ricevuto diversi riconoscimenti nel corso della sua carriera, tra cui tre Daytime Emmy Award per \"Rolie Polie Olie\". Ha vinto un Oscar al miglior cortometraggio d'animazione nel 2012 con Brandon Oldenburg per \"The Fantastic Flying Books of Mr. Morris Lessmore\", tratto da un suo libro."}
{"id": "4569588", "revid": "400694", "url": "https://it.wikipedia.org/wiki?curid=4569588", "title": "Ideal Toy Company", "text": "Ideal Toy Company \u00e8 stata una azienda di giocattoli statunitense fondata con il nome di \"Ideal Novelty and Toy Company\" a New York nel 1907 da Morris e Rose Michtom. Dal 1987, in seguito a un passaggio di propriet\u00e0 alla View-Master International (VMI), \u00e8 divenuta \"View-Master Ideal Group\". Quest'ultima \u00e8 stata infine assorbita dalla Tyco Toys nel 1989.\nStoria.\nNel 1903 i coniugi Michtom furono i primi a commercializzare l'orsacchiotto di stoffa, divenuto popolare in seguito alle vignette del disegnatore satirico Clifford K. Berryman, popolate di orsacchiotti, in riferimento ad un celebre episodio intercorso al presidente Theodore Roosevelt, soprannominato \"Teddy\". Esposero infatti l'orsacchiotto con il nome \"Teddy Bear\" nella vetrina del proprio negozio nel New Jersey affermando di aver avuto il permesso di utilizzare quel nome dal presidente stesso. Nel 1907 fondarono cos\u00ec la Ideal Novelty and Toy Company che, nel 1938 mut\u00f2 il proprio nome in Ideal Toy Company.\nLa Ideal inizi\u00f2 a fabbricare bambole nel 1907. La loro prima bambola fu \"Yellow Kid\", ispirata al fumetto omonimo di Richard Felton Outcault. In seguito venne realizzata una linea di bambolotti e di altre bambole quali Naughty Marietta, ispirata all'operetta omonima di Victor Herbert, e Admiral Dot. La Ideal reclamizzava le proprie bambole, realizzate in materiale composito di segatura e colla, come infrangibili. La Ideal produsse oltre 200 tipi di bambole durante l'era di diffusione di questo materiale.\nNel 1939 la Ideal ottiene i diritti per commercializzare il merchandising legato al film \"Il mago di Oz\", realizzando cos\u00ec in numerose varianti la bambola del personaggio di Dorothy Gale e altro materiale legato alla pellicola.\nDurante il \"Baby Boom\", la Ideal divenne la pi\u00f9 grossa compagnia che fabbricava bambole negli Stati Uniti e inizi\u00f2 a venderne su licenza anche in Canada, Australia e Regno Unito. Tra le bambole pi\u00f9 celebri prodotte dalla Ideal c'erano Betsy Wetsy, Toni, Saucy Walker, Shirley Temple, Miss Revlon, Patti Playpal, Tammy, Thumbelina e Crissy.\nDato il successo dell\"action figure\" G.I. Joe prodotta dalla Hasbro, nel 1966 la Ideal commercializza l\"'action figure\" Captain Action. Un personaggio snodabile con un costume tra il supereroistico e il fantascientifico che pu\u00f2 essere trasformato grazie a una serie di \"outfit\" e di maschere, in svariati personaggi dei fumetti tra cui Superman, Batman, L'Uomo Ragno, L'Uomo Mascherato, Lone Ranger e molti altri. Il giocattolo, divenuto un richiesto oggetto da collezione, \u00e8 stato riprodotto nel 1998 dalla Playing Mantis. Negli anni dieci del XIX secolo la Captain Action Enterprises ha infine acquisito i diritti del personaggio realizzandone una nuova versione aggiornata.\nNel 1982 la compagnia venne venduta alla CBS Toy Company, che a sua volta cedette il marchio Ideal alla Viewmaster International nel 1987, che rinomin\u00f2 s\u00e9 stessa View-Master Ideal. La stessa nel 1989 venne acquistata dalla Tyco Toys, Inc. di Mt. Laurel, che aveva sede nel New Jersey. Il marchio Ideal rimase parte della Tyco finch\u00e9 questa non venne fusa con la Mattel nel 1997. La parte britannica dell'azienda venne invece acquisita dalla Hasbro, che distribu\u00ec i giochi Mouse Trap e KerPlunk sotto il proprio marchio MB Giochi. Altri marchi e giocattoli originalmente della Ideal, continuarono a venir prodotti dalla Mattel, quali ad esempio il Cubo di Rubik, il Magic 8 ball o il View-Master.\nDopo la fusione con View-Master International, molti prodotti vengono commercializzati con il marchio View-Master, pur non avendo nulla a che vedere con il visore stereoscopico, con la stereoscopia stessa, n\u00e9 con i soggetti presentati nei dischetti per il sistema. Esemplare in tal senso \u00e8 il sistema di visione interattiva View-Master Interactive Vision, commercializzato nel 1988."}
{"id": "4569591", "revid": "293713", "url": "https://it.wikipedia.org/wiki?curid=4569591", "title": "ClassTV MSNBC", "text": ""}
{"id": "4569593", "revid": "436907", "url": "https://it.wikipedia.org/wiki?curid=4569593", "title": "Macchina da guerra", "text": "Macchina da guerra \u00e8 l'ottavo album discografico del gruppo musicale italiano Uochi Toki, autoprodotto e pubblicato nel 2013.\nDescrizione.\nDopo tre album pubblicati per La Tempesta Dischi, la scelta degli Uochi Toki di passare all'autoproduzione fa parte di un tentativo dichiarato di \"azzerare quel meccanismo che va dalla promozione al \"booking\" \u2013 un meccanismo che non fa altro che prestarti credibilit\u00e0\". Una decisione che in prima istanza sembra non venire incontro al pubblico, cos\u00ec come la scelta iniziale dell'esclusivo supporto in vinile a tiratura limitata, non ristampabile, ma che risulta perfettamente in linea con lo stile e l'approccio dell'album e con gli intenti del gruppo che \"sembra ora procedere risoluto verso la disgregazione, tanto della forma quanto dei contenuti.\"\nPubblicazione.\n\"Macchina da guerra\" \u00e8 stato inizialmente distribuito in formato vinile, in tiratura limitata a 300 copie ed acquistabili esclusivamente ai concerti del gruppo. Il 4 aprile 2014 il disco \u00e8 stato reso disponibile anche per download digitale."}
{"id": "4569595", "revid": "610351", "url": "https://it.wikipedia.org/wiki?curid=4569595", "title": "Spezia Foot Ball Club 1931-1932", "text": "Questa pagina raccoglie i dati riguardanti lo Spezia Foot Ball Club nelle competizioni ufficiali della stagione 1931-1932."}
{"id": "4569601", "revid": "181699", "url": "https://it.wikipedia.org/wiki?curid=4569601", "title": "Romolo Brunelli", "text": "Biografia.\nRomolo Brunelli nacque a Bagnoregio (Viterbo) intorno al 1545 dove la famiglia si era trasferita dalla vicina Lubriano gi\u00e0 dal 1463. Padre di due famosi musicisti: Antonio Brunelli e Lorenzo Brunelli. Fu avviato allo studio e alla pratica della musica dal padre Pier Domenico presso la cappella musicale del Duomo di Orvieto. Presso la stessa cappella musicale egli fu \"puer cantus\" sotto la guida di Francesco Fabbri. Successivamente Romolo lascia il servizio di cantore per passare con molta probabilit\u00e0 ad altra scuola in area laziale. Secondo alcuni riscontri, in questa occasione avrebbe conosciuto Giovanni Maria Nanino. Ancora da verificare \u00e8 la sua nomina a Maestro di Cappella presso la Pieve di S.Croce in San Miniato (SI), luogo dove battezz\u00f2 il pi\u00f9 grande dei suoi sei figli, nati dal matrimonio con Jacopa Spinelli. Dal 1579 ritorna a Civita dove fu insegnante di musica nel locale seminario annesso alla sede vescovile. Ha ricoperto incarichi di docente di Grammatica, Arpicordo e Canto."}
{"id": "4569605", "revid": "15756", "url": "https://it.wikipedia.org/wiki?curid=4569605", "title": "Campi di prigionieri di guerra in Germania", "text": "Prima guerra mondiale.\nDurante la prima guerra mondiale i campi erano gestiti dai 25 distretti di Corpo d'Armata in cui la Germania era suddivisa.\nTipi di campi.\nI \"Kriegsgefangenenlager\" (KGFL, \"Campi per prigionieri di guerra\") erano suddivisi in:\nLista dei campi per distretti di Corpo d'Armata.\nI Corpo d'Armata (K\u00f6nigsberg).\nNessuno trovato.\nSeconda guerra mondiale.\nLa Germania era uno dei firmatari della Terza Convenzione di Ginevra (1929), che stabilisce le disposizioni relative al trattamento dei prigionieri di guerra.\nL'articolo 10 prevede che i prigionieri di guerra devono essere alloggiati in edifici sufficientemente riscaldati e illuminati, alle condizioni delle stesse truppe tedesche.\nArticoli 27-32 dettaglia le condizioni di lavoro. Erano tenuti ad eseguire qualunque lavoro richiesto e in grado di fare, a patto che non fosse pericoloso e non sostenesse lo sforzo \"bellico\" tedesco. Il lavoro da svolgere doveva essere in gran parte agricolo o industriale. I Prigionieri di Guerra potevano essere dati in locazione ad appaltatori civili e militari e compensati monetariamente. Era spettante avere almeno un giorno di riposo alla settimana.\nL'articolo 76 determinava che i prigionieri di guerra deceduti in prigionia dovevano onorevolmente essere sepolti in fossa segnata.\nNomenclatura.\nAll'inizio della Seconda Guerra Mondiale, l'esercito tedesco era diviso in 17 distretti militari (\"Wehrkreis\"),a ciascuno dei quali era assegnato un numero romano. I campi erano numerati in base al distretto militare. Una lettera dopo il numero romano segnalava i diversi Stalag all'interno di uno stesso quartiere militare.\nAd esempio: Stalag II-D \u00e8 il quarto Stalag del Distretto Militare II (\"Wehrkreis II\").\nI Sotto-Campi avevano un suffisso \"/ Z\" (per \"Zweiglager\" - sub-campo). Il campo principale aveva un suffisso di \"/ H\" (per \"Hauptlager\" - campo principale).\nAd esempio: \"Oflag VII-C / H\" significa che questo \u00e8 il campo principale. \"Oflag VII-C / Z\" significava che questo \u00e8 un sotto-campo di un campo principale.\nAlcuni di questi sotto-campi non erano i campi di prigionieri di guerra tradizionali con recinzioni di filo spinato e torri di guardia, ma solo centri di accoglienza."}
{"id": "4569607", "revid": "913245", "url": "https://it.wikipedia.org/wiki?curid=4569607", "title": "Leonardo Capotosti", "text": "Biografia.\nLeonardo Capotosti inizia a mettersi in evidenza nei 400 ostacoli nel 2006 a 18 anni con il tempo di 53\"12, allenato da Learco Monti, gi\u00e0 allenatore di Tonino Viali. Partecipa senza molta fortuna ai Campionati del mondo juniores di Pechino nei 400 hs e nella staffetta 4\u00d7400 m, non superando le batterie.\nL'anno successivo si porta a 52\"43, ottenendo la possibilit\u00e0 di partecipare ai Campionati europei juniores di Hengelo, fermandosi per\u00f2 alle batterie dei 400 hs. Col termine delle scuole superiori (consegue nel 2007 il diploma di ragioniere programmatore) pu\u00f2 dedicare pi\u00f9 impegno all'attivit\u00e0 sportiva ed inizia una buona progressione che lo porta nel 2008 al tempo di 51\"46 e ad un promettente 5\u00ba posto ai Campionati italiani assoluti di atletica leggera. Nello stesso anno viene ammesso col grado di finanziere nelle Fiamme Gialle e si iscrive alla facolt\u00e0 universitaria di Scienze Politiche.\nNel 2009 porta il suo primato personale a 51\"40 ed ottiene la prima medaglia d'argento nella finale dei 400 hs ai campionati italiani assoluti. Partecipa anche ai Campionati europei under 23 svoltisi a Kaunas, ma in questa occasione non supera le batterie.\nNel 2010 si porta a 51\"19 e vince la medaglia di bronzo nei 400 hs ai campionati italiani assoluti di Grosseto. Nel 2011, allenato da questo momento in poi a Rieti da Roberto Bonomi, scende sotto i 51 secondi e si porta a 50\"49 di personale. Si conferma medaglia di bronzo ai campionati italiani assoluti di Torino.\nPartecipa alle Universiadi, arrivando alle semifinali ed, in finale di stagione, coglie la medaglia di bronzo a Rio de Janeiro ai Giochi mondiali militari con il tempo di 50\"86. Il 2012 \u00e8 un anno di transizione, in cui si ferma a 50\"60, anche per via della prosecuzione degli studi universitari per la laurea in scienze politiche. Ottiene per la seconda volta la medaglia d'argento ai Campionati italiani assoluti di Bressanone con un tempo di 50\"61, dietro a Jos\u00e9 Reynaldo Bencosme de Leon.\nNel 2013 migliora la tecnica di passaggio dell'ostacolo, e si mette subito in evidenza con 50\"59. Il 6 giugno partecipa al Golden Gala di Roma in una gara che vede alcuni degli atleti migliori al mondo nella specialit\u00e0, migliorando il primato personale a 50\"48.\nAi Bislett Games di Oslo vince la serie extra dei 400 hs (non valida per la Diamond League), migliorando ancora il record personale a 50\"33. Per i suoi risultati, \u00e8 convocato in nazionale assoluta per rappresentare l'Italia ai Campionati europei a squadre di Gateshead (Regno Unito) per il 22 giugno, dove porta il primato personale a 50\"30 con il quarto posto nella sua serie.\nAl IV Trofeo Citt\u00e0 di Orvieto il finanziere lima ancora una volta il primato personale e arriva a 50.06, inserendosi al quattordicesimo posto delle liste italiane all-time e confermando l'ottimo stato di forma. In seguito, un infortunio di media entit\u00e0 gli impedisce di cogliere risultati migliori nel resto del 2013.\nRipresosi in buona forma nel 2014, ottiene la miglior prestazione italiana dell'anno al \"Trofeo Marche 9,14\" di Osimo (AN) con 50\"47 e viene convocato nuovamente in nazionale per il Campionato Europeo per Nazioni: disputa la gara a Braunschweig (GER) finendo con un discreto 50\"72 al quinto posto nella sua serie, con il sesto posto assoluto (su 12) nella graduatoria finale. In luglio a Rovereto conclude una rincorsa durata cinque anni, vincendo la medaglia d'oro ai Campionati Italiani con il tempo di 50\"17. Per questi risultati viene convocato in Nazionale per i campionati Europei di Zurigo, dove supera le batterie (4\u00ba in 50\"45), arrivando fino alla semifinale (5\u00ba in 50\"21), risultando al 15\u00ba posto tra i gareggianti europei. In settembre al Meeting Internazionale di Rieti corre in 50\"05, migliorando il primato personale.\nAll'esordio internazionale 2015 nel Golden Gala di Roma il 4 giugno, nella gara vinta da Johnny Dutch in 48\"13 migliora il primato personale portandolo a 50\"01. Poco dopo, al Campionato Europeo per Nazioni coglie finalmente un primo risultato importante, con il terzo posto assoluto alle spalle di Kudryatsev (48\"66) e Dobek (49\"04), ma con il primato personale sotto la barriera dei 50\", con il tempo di 49\"93.\nAi campionati nazionali assoluti di Torino il 25 luglio si conferma il migliore d'Italia, rimontando nel finale Eusebio Haliti e vincendo per la seconda il titolo di campione italiano, scendendo per la seconda volta sotto i 50\" con il tempo di 49\"95.\nNel 2016 la condizione atletica non \u00e8 quella dell'anno precedente e, nonostante ripetuti tentativi, non riesce a fare meglio di 50\"58 (ottenuto a Roma in giugno) con un 50\"62 a Lignano Sabbiadoro al terzo posto nella gara in cui Mario Lambrughi scende a 49\"35.\nNel 2017 si presenta ai Campionati Italiani di Trieste con un primato stagionale di 51\"24 per qualificarsi per la 10\u00aa volta consecutiva in finale: raggiunge questo obiettivo il 2 luglio e per la settima volta ottiene una medaglia (di bronzo) con il record stagionale portato a 50\"71 dietro a Vergani e Bencosme. Si aggiunge in questo modo ai pochi atleti che hanno raggiunto per 10 volte per 10 anni consecutivi la finale ai Campionati Italiani assoluti, con 7 medaglie (tra oro, argento e bronzo) conquistate.\nNel 2018 si mantiene sempre a buon livello italiano, esordendo a Rieti con 50\"76 a maggio, e migliorandosi a Ginevra, nella gara in cui Vergani ottiene il minimo 'europeo', con un discreto 50\"67 al 7\u00ba posto. Successivamente ad Orvieto viene regolato allo sprint da Gerber Blanco e con il 2\u00ba posto in 50\"91 \u00e8 il migliore degli italiani in gara. Ai campionati Italiani assoluti di Pescara, svoltisi a settembre, anche se in condizione fisica non brillante come un tempo, trova le risorse per qualificarsi per la undicesima finale consecutiva, piazzandosi onorevolmente al 5\u00ba posto in 51\"55.\nDal 2019 passa dalle Fiamme Gialle alla Ca.ri.ri Rieti per la quale, a causa dei cresciuti impegni di lavoro, pu\u00f2 gareggiare poco e senza un adeguato allenamento. Nonostante ci\u00f2, gareggia in Coppa dei Campioni a Tampere in Finlandia ed ai CdS (Campionati di Societ\u00e0), dove si classifica al primo posto a Roma a maggio nelle eliminatorie ed al terzo posto nella finale ORO di Firenze a giugno, concludendo la stagione con il miglior tempo a 52\"45.\nCampionati nazionali.\n ai Campionati italiani assoluti (Milano), 400 metri hs - 51\"57\n ai Campionati italiani assoluti (Grosseto), 400 metri hs - 51\"49\n ai Campionati italiani assoluti (Torino), 400 metri hs - 51\"22\n ai Campionati italiani assoluti (Bressanone), 400 metri hs - 50\"61\n ai Campionati italiani assoluti (Bressanone), 4\u00d7400 metri - 3'11\"29\n ai Campionati italiani assoluti (Rovereto), 400 metri hs - 50\"17\n ai Campionati italiani assoluti (Rovereto), 4\u00d7400 metri - 3'08\"81\n ai Campionati italiani assoluti (Torino), 400 metri hs - 49\"95\n ai Campionati italiani assoluti (Trieste), 400 metri hs - 50\"71\nAltre competizioni internazionali.\n ai Bislett Games (serie extra) ( Oslo), 400 metri hs - 50\"33 "}
{"id": "4569610", "revid": "287204", "url": "https://it.wikipedia.org/wiki?curid=4569610", "title": "Alen Stevanovic", "text": ""}
{"id": "4569612", "revid": "1573940", "url": "https://it.wikipedia.org/wiki?curid=4569612", "title": "Neoromicia malagasyensis", "text": "Neoromicia malagasyensis () \u00e8 un pipistrello della famiglia dei Vespertilionidi endemico del Madagascar.\nDescrizione.\nDimensioni.\nPipistrello di piccole dimensioni, con la lunghezza totale tra 82 e 84\u00a0mm, la lunghezza dell'avambraccio tra 30 e 32\u00a0mm, la lunghezza della coda tra 27 e 37\u00a0mm, la lunghezza del piede tra 4 e 6\u00a0mm, la lunghezza delle orecchie tra 11 e 12\u00a0mm e un peso fino a 9\u00a0g.\nAspetto.\nLa pelliccia \u00e8 lunga e molto densa. Le parti dorsali sono marroni, mentre le parti ventrali sono bruno-olivastre. La base dei peli \u00e8 ovunque pi\u00f9 scura. Le orecchie sono marroni e semi-trasparenti. Il trago \u00e8 lungo pi\u00f9 della met\u00e0 del padiglione auricolare ed \u00e8 falciforme, con l'estremit\u00e0 arrotondata. La coda \u00e8 lunga ed inclusa completamente nell'ampio uropatagio. Il calcar \u00e8 provvisto di una robusta carenatura.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 60,3\u2013100\u00a0kHz, finale di 32,4-45,5\u00a0kHz e massima energia a 41,4\u201351\u00a0kHz. \nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto nella valle dell'Isalo, nella parte centro-meridionale del Madagascar.\nVive tra i 450 e i 700 metri di altitudine.\nTassonomia.\nLe popolazioni malgasce di questa specie furono originariamente descritte come sottospecie di \"Eptesicus somalicus\" (Petersen et al. 1995). Assegnata successivamente al genere \"Neoromicia\", come sottospecie di \"Neoromicia somalica\" (\"N. somalica malagasyensis\"), ne \u00e8 stata recentemente proposta la elevazione al rango di specie a s\u00e9 stante; tale collocazione \u00e8 stata confermata da due successive revisioni del genere \"Neoromicia\".\nConservazione.\nLa IUCN Red List, considerato l'areale limitato soltanto al massiccio Isalo dove probabilmente l'habitat \u00e8 a rischio, classifica \"N.malagasyensis\" come specie in pericolo (\"Endangered\")."}
{"id": "4569613", "revid": "1048993", "url": "https://it.wikipedia.org/wiki?curid=4569613", "title": "Antonio Morabito", "text": "Biografia.\nDopo il diploma di regia (Maldoror, Roma) frequenta il corso di sceneggiatura al Conservatoire Europ\u00e9en d'\u00c9criture Audiovisuelle (CEEA) di Parigi. Ha realizzato numerosi cortometraggi presentati in diversi festival internazionali, tra cui \"Ulna e Ragno\" e \"Cecilia\". Da \"Cecilia\", vincitore del secondo premio nello Spazio Italia del Torino Film Festival nel 1999, \u00e8 stato poi sviluppato un lungometraggio omonimo, distribuito nel 2003 dalla Pablo. Ha lavorato per Sky e Rai come regista di format e documentari.\nNel 2007 esce in sala il documentario sul movimento anarchico carrarese \"Non son l'uno per cento\". Ha lavorato come sceneggiatore per la Sagrera Audiovisual, diventata poi Miramares Studios, con cui ha scritto il film tv \"Ullals\" per la catalana TV3. Ha collaborato con Il Manifesto, Umanit\u00e0 Nova, Greenpeace e Union Latine. \u00c8 del 2013 il film documentario \"Che cos'\u00e8 un Manrico\". Un anno dopo esce in sala \"Il venditore di medicine\" con Claudio Santamaria e Isabella Ferrari, distribuito da Cinecitt\u00e0 Luce. Nel maggio 2018 \u00e8 la volta di \"Rimetti a noi i nostri debiti\", primo film italiano distribuito originalmente da Netflix."}
{"id": "4569615", "revid": "400694", "url": "https://it.wikipedia.org/wiki?curid=4569615", "title": "MB Giochi", "text": ""}
{"id": "4569616", "revid": "400694", "url": "https://it.wikipedia.org/wiki?curid=4569616", "title": "MB Games", "text": ""}
{"id": "4569618", "revid": "1005847", "url": "https://it.wikipedia.org/wiki?curid=4569618", "title": "Associazione Calcio Udinese 1931-1932", "text": "Questa pagina raccoglie i dati riguardanti l'Associazione Calcio Udinese nelle competizioni ufficiali della stagione 1931-1932."}
{"id": "4569619", "revid": "287204", "url": "https://it.wikipedia.org/wiki?curid=4569619", "title": "Amici miei (singolo)", "text": ""}
{"id": "4569627", "revid": "287204", "url": "https://it.wikipedia.org/wiki?curid=4569627", "title": "Battaglia di Raclawice", "text": ""}
{"id": "4569643", "revid": "287204", "url": "https://it.wikipedia.org/wiki?curid=4569643", "title": "Ligat ha'Al 2012-2013 (pallacanestro)", "text": "La Ligat ha'Al 2012-2013 \u00e8 stata la 59\u00aa edizione del massimo campionato israeliano di pallacanestro maschile. La vittoria finale \u00e8 stata ad appannaggio del ."}
{"id": "4569645", "revid": "729019", "url": "https://it.wikipedia.org/wiki?curid=4569645", "title": "Collasso tracheale nel cane", "text": "Il collasso tracheale del cane pu\u00f2 essere definito come una sindrome da insufficienza respiratoria dovuta a schiacciamento del lume tracheale. Di questa malattia si conoscono due forme: il collasso tracheale latero-laterale e quello dorso-ventrale.\nEpidemiologia.\nLa prima forma, piuttosto rara e di scarsa rilevanza epidemiologica, pu\u00f2 essere osservata in cani di tutte le razze ed \u00e8 generalmente conseguente a compressioni o complicanze postoperatorie in interventi di plastica tracheale. La seconda forma, quella dorso-ventrale, \u00e8 pi\u00f9 comune e nelle sue manifestazioni cliniche \u00e8 conosciuta da diverse decine di anni. I soggetti colpiti da CT dorso-ventrale appartengono quasi esclusivamente a razze di cani di piccola e piccolissima taglia (Chihuahua, Barboni nani, Volpini di Pomerania e Yorkshire Terrier) i quali, senza distinzione di sesso, iniziano a manifestare i sintomi verso i 7-8 anni di et\u00e0, anche se in alcuni gravi casi possono iniziare verso il secondo ed il terzo anno.\nSintomatologia.\nL'evoluzione dei sintomi nel corso degli anni \u00e8 lenta, ma progressiva ed irreversibile, e pu\u00f2 portare a morte per insufficienza respiratoria acuta. Sintomi comuni sono presenza di rumori respiratori anomali, dispnea, intolleranza all'esercizio fisico e agli stimoli emotivi, cianosi ed attacchi sincopali. In particolare le anomalie respiratorie consistono in respirazione stridente e sibilante, associata a tosse secca non produttiva, che per il particolare suono prodotto \u00e8 definita a \u201cverso d'anatra\u201d.\nAll'inizio i sintomi sono sporadici e ad accessi, scatenati dal movimento, dall'agitazione e dalle elevate temperature ambientali, ma con l'evoluzione della malattia si accentuano e diventano continui, manifestandosi anche a riposo e durante le ore notturne. Si possono notare peggioramenti repentini della tosse dovuti a complicanze secondarie: il collasso dinamico delle strutture scatena generalmente un'irritazione cronica a carico dell'epitelio tracheale che si traduce in infiammazione, desquamazione epiteliale ed iperplasia delle ghiandole mucose con alterazione della clearance mucociliare e conseguentemente la tosse pu\u00f2 divenire produttiva e rantolosa.\nAll'auscultazione, durante gli episodi di tosse, \u00e8 possibile percepire uno \u201cschiocco tracheale\u201d all'entrata del petto, che precede l'apertura della glottide e diviene sempre pi\u00f9 sonoro ed evidente negli stadi avanzati della malattia.\nL'auscultazione del torace non permette di evidenziare rantoli bronchiali, anche se questi possono comparire successivamente per complicazioni broncopolmonari o cardiache.\nI sintomi raggiungono l'acme quando il collabimento completo della trachea, anche se transitorio, provoca insufficienza respiratoria acuta ed ipossia e l'animale presenta un caratteristico atteggiamento a \u201cfame d'aria\u201d, con bocca aperta, occhi sbarrati, lingua procidente e cianosi delle mucose. In queste condizioni non \u00e8 raro osservare attacchi sincopali con perdita della conoscenza.\nDiagnosi.\nLa diagnosi differenziale comprende tracheobronchiti infettive, bronchiti croniche, polmoniti, ostruzione tracheale, paralisi laringea, malformazione del palato molle, insufficienza cardiaca congestizia ed edema polmonare; in alcuni soggetti \u00e8 possibile osservare la sovrapposizione di una di queste patologie al collasso tracheale. In letteratura non sono disponibili dati significativi che permettano di stabilire un nesso eziologico diretto fra queste patologie e il CT, ma \u00e8 certo che quest'ultimo, diminuendo le difese aspecifiche dell'apparato respiratorio ne favorisce l'insorgenza.\nAllo stesso modo malattie tracheo-bronchiali intercorrenti possono esacerbare la tosse e scatenare fenomeni dispnoici acuti in caso di CT.\nDa un punto di vista strettamente anatomico il CT consiste in uno schiacciamento in senso dorso-ventrale dell'organo, i cui margini in sezione assumono un profilo a spicchio di luna, con prolasso della membrana tracheale all'interno del lume ed apertura progressiva degli anelli cartilaginei.\nTale situazione, a causa della flaccidit\u00e0 assunta dalla struttura cartilaginea, ha una dinamica del tutto particolare durante l'atto respiratorio. Infatti, a causa delle variazioni pressorie interne, nella fase inspiratoria si verifica collasso del tratto cervicale della trachea, mentre in quella espiratoria avviene il contrario, con interessamento della porzione intratoracica.\nLa diagnosi di certezza di CT \u00e8 ottenuta sfruttando diverse tecniche di diagnostica per immagini. Le pi\u00f9 utilizzate sono le indagini radiografiche dirette alle quali si aggiungono, a seconda delle circostanze cliniche, la fluoroscopia, l'endoscopia e la Tomografia Assiale Computerizzata (TAC). Meno utilizzata, per evidenti limiti diagnostici, \u00e8 l'ecografia.\nAll'esame anatomo-patologico gli anelli maggiormente colpiti sono quelli delle porzioni centrali della trachea. Le principali alterazioni riscontrate sono una diminuzione di rigidit\u00e0 degli anelli associata a riduzione di lunghezza, reperti che si accompagnano a vari gradi di appiattimento fino al completo schiacciamento. Le estremit\u00e0 cartilaginee possono essere introflesse all'interno del lume, ma, in ogni caso, non si evidenzia alcuna frattura a loro carico. La membrana tracheale appare notevolmente allungata, flaccida e prolassata all'interno dell'organo: l'allungamento \u00e8 notevole, circa 4 volte rispetto al normale, e si accompagna ad aumento di spessore per la maggiore presenza di tessuto connettivo lasso.\nDa un punto di vista istopatologico le maggiori alterazioni evidenziate sono a carico del tessuto cartilagineo degli anelli, con scomparsa di gran parte della matrice organica, che giustifica le diminuzioni di rigidit\u00e0 e di lunghezza osservate macroscopicamente. Le reazioni infiammatorie riscontrate a carico della trachea sembrano secondarie a questo evento iniziale, poich\u00e9 i microtraumi dovuti ai movimenti anomali e le elevate variazioni di pressione interna all'organo predispongono ad altre malattie tracheo-bronchiali e polmonari.\nInformazioni analoghe giungono da indagini istochimiche e di microscopia elettronica, che permettono di evidenziare una notevole differenza fra l'intima struttura della cartilagine di animali normali rispetto a quella di animali con collasso tracheale. In questi ultimi la matrice amorfa appare porosa e fessurata, senza l'omogeneit\u00e0 tipica della cartilagine, con diminuzione della componente cellulare, dei glicosamminoglicani, del condroitinsolfato e del calcio.\nInoltre, la distribuzione delle fibre connettivali \u00e8 disordinata, con addensamenti in prossimit\u00e0 di nuclei anomali di matrice amorfa. In definitiva, si assiste ad un processo di condromalacia, attraverso il quale la cartilagine ialina si trasforma in fibrocartilagine.\nPatogenesi ed Eziologia.\nSulla base degli studi effettuati, in passato sono state proposte diverse ipotesi sull'eziopatogenesi della malattia. In ordine cronologico queste sono state: aspecifica predisposizione ereditaria, debolezza del muscolo tracheale, alterazione del tessuto cartilagineo degli anelli e del tessuto connettivo intercartilagineo. Recentemente \u00e8 stata formulata anche l'ipotesi che lo sviluppo della malattia dipenda dal coinvolgimento del plesso nervoso che avvolge i vari strati della struttura tracheale.\nIn realt\u00e0, dall'analisi dei dati disponibili, l'ipotesi tuttora pi\u00f9 fondata indica una distrofia a carico prevalentemente degli anelli cartilaginei tracheali, costituiti dallo stesso tipo di cartilagine ialina che riveste i piani articolari delle giunture e delle loro strutture fibro-muscolari. L'aspetto meno chiaro, invece, sul quale si \u00e8 dibattuto a lungo e sul quale ancora oggi si discute, \u00e8 se la distrofia tissutale sia primaria oppure se i fenomeni degenerativi siano secondari all'infiammazione tracheo-bronchiale.\nTerapia.\nPartendo dal presupposto che la malattia \u00e8 di natura distrofica l'unica terapia eziologia disponibile oggi sul mercato \u00e8 quella a base di Stanozololo: 0,3\u00a0mg/kg una volta al d\u00ec per almeno 30 giorni (Stargate\u00ae compresse, ACME). Questo ormone viene utilizzato come sostitutivo dell'ormone somatotropo, generalmente carente negli animali di piccola taglia colpiti da CT.\nCome tutte le terapie a base ormonale, la somministrazione di Stanozololo deve essere continuata per tutta la vita; ciononostante, la somministrazione continua di questo ormone, ai dosaggi richiesti per la terapia del CT, normalmente non provoca alcun effetto collaterale indesiderato nei soggetti in terapia.\nIl miglioramento, ed in diversi casi la guarigione completa, che si ottengono mediante la sola somministrazione di Stanozololo, confermano indirettamente quanto ipotizzato nelle premesse eziopatogenetiche, e cio\u00e8 che la malattia derivi da un fatto distrofico primario a carico del tessuto cartilagineo degli anelli e del tessuto fibroso contenitivo dorsale, e che i fenomeni infiammatori riscontrati siano conseguenti a questo evento iniziale per le gravi disfunzioni meccanico-pressorie cui \u00e8 sottoposto l'organo.\nFino ad oggi venivano utilizzate terapie sintomatiche a base di antitussigeni, antibiotici ed antinfiammatori corticosteroidei che non erano per\u00f2 in grado di arrestare l'evoluzione della malattia ma davano solo un sollievo transitorio controllando le eventuali patologie secondarie.\nLa terapia chirurgica \u00e8 riservata ai casi pi\u00f9 gravi e le tecniche utilizzate comprendono interventi di plastica tracheale, con inserimento o meno di protesi interne od esterne al lume, che non forniscono risultati soddisfacenti in termini di sopravvivenza e di qualit\u00e0 della vita."}
{"id": "4569649", "revid": "599013", "url": "https://it.wikipedia.org/wiki?curid=4569649", "title": "Luna Park (Buenos Aires)", "text": "Il Luna Park \u00e8 un impianto coperto multifunzione di Buenos Aires (Argentina); fondato nel 1930, inaugurato nel 1932 e operativo al pieno delle sue capacit\u00e0 dal 1934, \u00e8 stato sede, nel corso degli anni, di alcuni tra i maggiori eventi sportivi indoor tenutisi in Argentina nonch\u00e9 tra i pi\u00f9 importanti spettacoli, avendo ospitato sia opere teatrali che concerti classici che, infine, artisti moderni tra cui si citano Julio Iglesias, i Deep Purple, i Jethro Tull e, in precedenza, anche Liza Minnelli e Frank Sinatra, oltre a essere stata sede dell'incontro di Karol Wojty\u0142a con i bonaerensi nel 1987.\nProprietario del Luna Park, e suo direttore dal 2002, \u00e8 Esteban Livera, unico erede della famiglia Lectoure, cofondatrice dell'impianto.\nPer la sua importanza nella storia e nella cultura della citt\u00e0, il Luna Park \u00e8 classificato come monumento storico con decreto presidenziale del 2007.\nStoria.\nIl Luna Park originario era un terreno che sorgeva ad Avenda Corrientes 1066 negli anni venti del XX secolo: adibito a parco giochi per bambini e kermesse di vario tipo, la relativa area era di propriet\u00e0 di Domingo Pace e Jos\u00e9 \"Pepe\" Lectoure; il nome di \"Luna Park\" era mutuato dall'italiano in virt\u00f9 della sua natura di parco di divertimenti.\nQuando il governo argentino espropri\u00f2 le aree tra Avenida Corrientes e Avenida 9 de Julio, all'incrocio delle quali sorse Piazza della Repubblica e l'Obelisco, il Luna Park inizi\u00f2 a itinerare.\nA dare lo spunto alla costruzione di un impianto in grande stile fu la passione di Lectoure per il pugilato e il desiderio di ospitare un incontro storico della portata di quello di New York del 1923 tra l'idolo locale Luis \u00c1ngel Firpo e lo statunitense Jack Dempsey, valida per il titolo mondiale dei pesi massimi; con il denaro dell'esproprio Jos\u00e9 Lectoure e Ismael Pace, figlio di Domingo, costituirono nel 1930 una societ\u00e0 per la costruzione e la gestione di un impianto coperto.\nL'area fu individuata in Avenida Madero, nel settore nordorientale della citt\u00e0, vicino al porto, ed era in precedenza di propriet\u00e0 delle Ferrovie di Buenos Aires; la prima parte dei lavori fu ultimata nel 1932, anno dell'inaugurazione come arena scoperta; il tetto fu ultimato nel 1934 e il primo grande evento che ospit\u00f2 fu, nel 1935, la camera ardente di Carlos Gardel, cui per due giorni e due notti rese omaggio una moltitudine di bonaerensi in fila nell'impianto.\nDisegnato in stile Streamline Moderno, senza spigoli vivi e con lunghe finestrature, il palazzo divenne presto luogo deputato a ospitare i maggiori eventi culturali e sportivi del Paese.\nNel 1950 fu la sede delle gare del I campionato mondiale di pallacanestro maschile, vinto proprio dalla formazione di casa dell' davanti agli ; nel 1951 affront\u00f2 l'ultima ristrutturazione esteriore cui si deve l'aspetto attuale, e ospit\u00f2 le gare di pallacanestro e di pugilato dei I Giochi panamericani.\nNel 1956 la direzione del palazzo fu assunta direttamente da Juan Carlos \"Tito\" Lectoure, figlio di Jos\u00e9, dal quale gi\u00e0 aveva ereditato la propriet\u00e0; \"Tito\", impresario di pugilato, fece del Luna Park la sede delle principali riunioni di boxe della capitale argentina e del Paese; tra i pi\u00f9 noti pugili che disputarono incontri validi per i titoli internazionali di categoria figurano Gregorio Peralta, Carlos Monz\u00f3n e V\u00edctor Gal\u00edndez.\nIl 4 settembre 1965 il Luna Park registr\u00f2 la sua massima affluenza, l'incontro valido per il titolo nazionale dei pesi massimi tra Peralta e Oscar \"Ringo\" Bonavena, vinto da quest'ultimo davanti a 23\u00a0500 spettatori; bench\u00e9 gi\u00e0 all'epoca il palazzo non potesse contenere pi\u00f9 di 11\u00a0000 spettatori seduti, furono staccati altrettanti biglietti per posti in piedi.\nDopo il momento storico del pugilato, il Luna Park torn\u00f2 a ospitare grandi manifestazioni mondiali: nel 1982 fu la sede di alcune gare e della finale del campionato mondiale di pallavolo maschile e otto anni pi\u00f9 tardi ospit\u00f2 un girone e le finali del campionato mondiale maschile di pallacanestro; ancora, a distanza di vent'anni dalla prima volta, torn\u00f2 a ospitare il campionato mondiale di pallavolo maschile nel 2002.\nEventi extrasportivi.\nIl Luna Park \u00e8 un impianto adatto a ospitare eventi di qualsiasi tipo, da \"convention\" a spettacoli musicali, concerti classici e \"pop\": nel 1987, in occasione della seconda visite del papa Giovanni Paolo II in Argentina, la struttura ospit\u00f2 un suo incontro con i fedeli di Buenos Aires; a esibirsi al Luna Par furono il ballerino spagnolo Joaqu\u00edn Cort\u00e9s, il tenore italiano Luciano Pavarotti, i cantanti statunitensi Liza Minnelli e Frank Sinatra; negli anni ottanta si esibirono alcuni dei gruppi pop pi\u00f9 in voga all'epoca, tra cui i norvegesi A-ha, i britannici Duran Duran, i Pet Shop Boys; pi\u00f9 recentemente \u00e8 stato incluso nei \"tour\" di artisti internazionali come i Jethro Tull, i Thirty Seconds to Mars, Michael Bubl\u00e9, Diana Ross.\nPropriet\u00e0.\nI fondatori del Luna Park furono Ismael Pace e Jos\u00e9 \"Pepe\" Lectoure; nel 1956 il ventunenne Juan Carlos \"Tito\" Lectoure, nipote di Pepe, assunse la direzione del palazzo di cui deteneva gi\u00e0 la propriet\u00e0; decise le sorti del Luna Park fino alla sua morte avvenuta nel 2002 a 65 anni; successivamente la propriet\u00e0 fu di Ernestina de Lectoure, nata in Piemonte nel 1918, vedova di Pepe, e anch'essa direttrice della struttura negli anni cinquanta; alla morte di questa, avvenuta a 95 anni nel 2013, la propriet\u00e0 pass\u00f2 al di lei pronipote, e unico erede, Esteban Livera, che gi\u00e0 dalla morte di \"Tito\" Lectoure dirigeva il Luna Park.\nCaratteristiche dell'impianto.\nIl Luna Park ha una capienza variabile da 1\u00a0100 a pi\u00f9 di 9\u00a0000 posti a sedere, a seconda della configurazione legata al suo uso.\nIn particolare, per i concerti la capienza varia da 1\u00a0100 a 8\u00a0280 spettatori; per rappresentazioni teatrali \u00e8 di 4\u00a0520 posti; come stadio del ghiaccio \u00e8 di 4\u00a0800 spettatori; come circo \u00e8 di 6\u00a0400 spettatori; inoltre come impianto sportivo pu\u00f2 contenere 6\u00a0100 spettatori per incontri di pallamano, 8\u00a0000 per incontri di pallacanestro, pallavolo, showbol e tennis, infine, 9\u00a0290, la sua capienza massima, per gli incontri di pugilato.\nLa superficie della sala principale, Luna Park propriamente detta, \u00e8 di 7\u00a0000 metri quadrati, ma all'interno della struttura vi sono anche altre sale di superficie variabile, adibite a convegni, congressi, trasmissioni televisive, sale stampa e \"convention\" di partito: sono le sale Madero (300 m\u00b2, 250-300 persone), Lavalle (200 m\u00b2, 150-200 persone), Bouchard (200 m\u00b2, 250 persone) e Blue (50 m\u00b2, 60 persone).\nNel febbraio 2007 il Luna Park fu dichiarato \u00abmonumento storico nazionale\u00bb in virt\u00f9 del suo ruolo avuto negli allora settantacinque anni di vita; definito un luogo che \u00aboccupa un posto centrale nell'immaginario collettivo degli argentini\u00bb, il governo argentino intese riconoscere il merito a una struttura che in sette decenni ospit\u00f2 eventi sportivi e culturali di rilievo; nella motivazione di conferimento dello status di monumento storico, il governo disse che \u00ab\u2026al pari del Madison Square Garden e del palazzo dello Sport di Parigi-Bercy, il Luna Park \u00e8 uno dei pi\u00f9 rappresentativi edifici del suo tempo\u00bb."}
{"id": "4569655", "revid": "15756", "url": "https://it.wikipedia.org/wiki?curid=4569655", "title": "Tutmonda esperantista vegetarana asocio", "text": "La Tutmonda esperantista vegetarana asocio (Associazione esperantista vegetariana mondiale, abbreviata in TEVA) \u00e8 un'associazione di esperantisti vegetariani. Fu fondata nel 1908 ed \u00e8 una delle pi\u00f9 antiche organizzazioni di vegetariani esistenti.\nEsperanto e vegetarianismo.\nTra gli esperantisti ci sono proporzionalmente molti pi\u00f9 vegetariani che tra i non-esperantisti. Ci\u00f2 gener\u00f2 delle indagini tra i membri della Esperanto-Asocio de Britio nel 1968 e tra i membri della Esperanto-Asocio de Germanio nel 1992. L'esperantista inglese Peter Glover Forster fece attenzione al fatto che esista una generale relazione tra vegetarianismo e pacifismo ed in seguito anche tra vegetarianismo ed esperanto.\nStoria della TEVA.\nGi\u00e0 nel 1893 apparvero nel periodico \"La Esperantisto\" due articoli favorevoli al vegetarianismo, che Zamenhof poi riprese nel suo \"Fundamenta Krestomatio\": nel racconto \"La hejmo de la metiisto\" (\"La casa dell'artigiano\") e nell'articolo \"Kio estas vegetarismo?\" (\"Cosa \u00e8 il vegetarianismo?\"); eventualmente si pu\u00f2 menzionare l'articolo \"mangiando soprattutto piante si vive pi\u00f9 a lungo\" come terzo esempio. Ci\u00f2 fa supporre che gi\u00e0 Zamenhof avesse un parere positivo al vegetarianismo.\nIl 16 agosto 1908, durante l'UK 1908 a Dresda, nacque la Internacia Unui\u011do de Esperantistaj Vegetaranoj (Unione internazionale dei vegetariani esperantisti, abbreviata in \"IUEV\"), che, qualche anno dopo, cambi\u00f2 il suo nome in Vegetara Ligo Esperantista (Lega Vegetariana Esperantista, siglata in \"VLE\") ed infine - soltanto dopo la seconda guerra mondiale - in Tutmonda Esperantista Vegetarana Asocio (TEVA).\nL'associazione fu fondata (da 19 membri) per l'incitazione di Ren\u00e9 de Ladev\u00e8ze. Secondo l'Enciclopedia di esperanto, Lev Tolstoj (lui stesso vegetariano) accett\u00f2 grazie ad una speciale conferma scritta la sua presidenza onoraria. Secondo l\"'Esperantista vegetarano\" (periodico ufficiale della TEVA) del 1995, p.\u00a023, anche Ludoviko Zamenhof era tra i membri fondatori, ma desider\u00f2 che ci\u00f2 non fosse menzionato nella letteratura vegetariana. Non \u00e8 chiaro se questa informazione sia vera.\nDue giorni dopo la IUEV fu fondata anche la non-esperantista Unione vegetariana internazionale (IVU) - pure questa a Dresda, perch\u00e9 J. Arthur Gill, esperantista e segretario della Societ\u00e0 vegetariana quacchera (Friends Vegetarian Society, fondata nel 1902) propose ai non-esperantisti di organizzare un proprio congresso di fondazione legato con l'UK, affinch\u00e9 gli esperantisti vegetariani possano partecipare ad entrambi gli avvenimenti ed aiutare la comprensione internazionale del vegetarianismo nel congresso dell'IVU per mezzo dell'esperanto. Ma alla fine soltanto pochi esperantisti vollero partecipare anche all'avvenimento non-esperantista.\nNel quarto congresso dell'IVU nel 1913 all'Aia, l'esperanto fu una delle 5 lingue ufficiali.\nNel 1914 usc\u00ec il primo numero del periodico esperantofono \"Vegetarano\" (\"Un vegetariano\"), redatto da Oskar B\u00fcnemann. Dal 1927 al 1932 il periodico fu nello stesso tempo l'organo officiale dell'IVU. In quel periodo incluse informazioni internazionali sul vegetarianismo non solo in Esperanto, ma anche in inglese, francese e tedesca. Per cause finanziarie l'IVU cess\u00f2 di emettere il periodico nel 1932.\nNel 1954, Natan Ben-Cion \u0124avkin da Israele riorganizz\u00f2 la societ\u00e0. Dal 1971 Arno\u0161t V\u00e1\u0148a la riattiv\u00f2 dalla Slovacchia. Annunci\u00f2 il principio che i membri non devono pagare una quota fissa, ma una donazione annuale, la cui altezza possono loro stessi definire. Questo principio rimase nella TEVA fino al 2008.\nNel 1992 Arno\u0161t V\u00e1\u0148a cedette la presidenza a Christopher Fettes. Ma negli anni successivi avvenne uno scisma - i membri della TEVA non ricevettero lo stesso numero del \"Esperantista Vegetarano\" in Italia ed in Slovacchia, nei quali addirittura erano indicati differenti nomi dei direttori e diversi conti per le donazioni. I problemi furono accusati dall'ottantacinquenne V\u00e1\u0148a, la cui salute, negli ultimi anni della sua vita, aveva cominciato a deteriorarsi prima di morire nel 1998. Lo scisma termin\u00f2 per la decisione dei membri di preferire un'associazione con uno statuto e con l'elezione democratica di un Consiglio di Presidenza (con Christopher Fettes come presidente) al gruppo di amici guidato da V\u00e1\u0148a.\nDegli attivisti o sostenitori della TEVA menzionati, 4 divennero presidenti onorari: Lev Tolstoj, Ren\u00e9 de Ladev\u00e8ze, Natan Ben-Cion Hxavkin e Arno\u0161t V\u00e1\u0148a.\nScopi ed attivit\u00e0 della TEVA.\nSecondo il suo statuto, l'associazione mira a \"diffondere l'esperanto tra i vegetariani ed il vegetarianismo tra gli esperantisti\", in una \"collaborazione amichevole ed attiva, con scopo il rispetto della natura e di tutti gli esseri viventi\". Il suo slogan \u00e8 \"Vivu kaj lasu vivi\" (\"Vivi e lascia vivere\").\nLa TEVA pubblica il periodico \"Esperantista Vegetarano\" (uscita irregolare, dal 2009 di nuovo due volte all'anno; contiene 40 pagine). Non \u00e8 pi\u00f9 stampato il \"Letero de la Esperantista Vegetarano\" (\"Lettera del Vegetariano Esperantista\") che precedentemente usciva in aggiunta.\nNon ha un proprio \"avvenimento\" autonomo, ma ne organizza uno quasi ogni anno in concomitanza col Congresso Universale di Esperanto. Oltre alla TEVA partecipano anche altre organizzazioni esperantiste e vegetariane. I membri della TEVA hanno operato recentemente per esempio nel 36\u00ba Congresso dell'IVU nel 2004 a Florian\u00f3polis in Brasile ed anche nel 38\u00ba Congresso dell'IVU a Dresda, dove sia l'IVU che la TEVA hanno festeggiato il loro centesimo compleanno.\nLa TEVA ha rappresentanti in 21 Nazioni. \u00c8 membra dell'IVU e dell'EVU (European Vegetarian Union), ed \u00e8 un socio specializzato collaborante con l'Universala Esperanto-Asocio.\nNel gennaio 2005 \u00e8 stato fondato un sito per la diffusione di vegetariani esperantisti presso il \"yahoogroups\", che - contrariamente alle pi\u00f9 precoci prove in quella direzione - divenne sufficientemente operoso.\nNel 2008 la TEVA ha avviato un blog presso Ipernity e nel 2009 ha anche aggiunto un gruppo di esperantisti vegetariani presso Couchsurfing.\nConsiglio di presidenza della TEVA.\nDurante la UK del 2008 a Rotterdam \u00e8 stato eletto il nuovo Consiglio della TEVA. Consiste nei seguenti membri:"}
{"id": "4569660", "revid": "486946", "url": "https://it.wikipedia.org/wiki?curid=4569660", "title": "Collasso tracheale del cane", "text": ""}
{"id": "4569677", "revid": "599013", "url": "https://it.wikipedia.org/wiki?curid=4569677", "title": "Patriot", "text": ""}
{"id": "4569682", "revid": "729019", "url": "https://it.wikipedia.org/wiki?curid=4569682", "title": "Associazione Calcio Comense 1931-1932", "text": "Questa pagina raccoglie i dati riguardanti l'Associazione Calcio Comense nelle competizioni ufficiali della stagione 1931-1932."}
{"id": "4569688", "revid": "256896", "url": "https://it.wikipedia.org/wiki?curid=4569688", "title": "TEVA", "text": ""}
{"id": "4569703", "revid": "4175", "url": "https://it.wikipedia.org/wiki?curid=4569703", "title": "Andrea Del Boca", "text": ""}
{"id": "4569709", "revid": "773636", "url": "https://it.wikipedia.org/wiki?curid=4569709", "title": "Marullo", "text": ""}
{"id": "4569712", "revid": "57342", "url": "https://it.wikipedia.org/wiki?curid=4569712", "title": "Roy Andersson (regista)", "text": "Biografia.\nRoy Andersson si cimenta inizialmente in cortometraggi amatoriali, per poi dirigere nel 1970 il suo primo lungometraggio, intitolato \"En k\u00e4rlekshistoria\" (\"Una storia d'amore svedese\"), che riceve numerosi premi cinematografici e partecipa al Festival di Berlino. Il suo secondo film \u00e8 \"Giliap\", uscito nel 1975 senza riscuotere il successo del precedente. In seguito, Andersson dedica gran parte della sua carriera alla regia di spot pubblicitari e di documentari, soprattutto con tematiche politiche e ambientali.\nDopo una lunga assenza dal mondo del cinema, nel 2000 Andersson gira \"Canzoni del secondo piano\", film che riceve il premio della giuria al Festival di Cannes. Si tratta del primo capitolo di una trilogia che mescola la commedia con il fantastico e con toni grotteschi. Negli anni successivi seguono \"You, the Living\" (2007), vincitore del Nordic Council Film Prize e presentato al Festival di Cannes, e \"Un piccione seduto su un ramo riflette sull'esistenza\" (2014), con cui vince il Leone d'oro alla Mostra del Cinema di Venezia. Nel 2019, sempre alla Mostra di Venezia, ha vinto il Leone d'argento per la migliore regia con \"Sulla infinitezza\"."}
{"id": "4569714", "revid": "155613", "url": "https://it.wikipedia.org/wiki?curid=4569714", "title": "Federigo de Larderel", "text": ""}
{"id": "4569715", "revid": "46291", "url": "https://it.wikipedia.org/wiki?curid=4569715", "title": "Willemetia stipitata", "text": "Il lattugaccio palustre (nome scientifico Willemetia stipitata ) \u00e8 una specie di piante spermatofite dicotiledoni appartenenti alla famiglia Asteraceae.\nEtimologia.\nIl nome del genere (\"Willemetia\") \u00e8 stato dato in onore del botanico di Nancy P.R. Willemet (1735 - 1807), mentre L'epiteto specifico (\"stipitata\") deriva dal latino \"stipitatum\" e significa \"portato su un gambo, con peduncolo\" e fa riferimento all'habitus della pianta.\nIl binomio scientifico di questa pianta inizialmente era \"Hieracium stipitatum\" (basionimo) proposto dal medico, chimico e botanico olandese Nikolaus Joseph von Jacquin (1727-1817) nella pubblicazione \"Flora Austriaca - 3: 51\" del 1775, modificato successivamente in quello attualmente accettato proposto dal botanico austriaco e biologo Karl Wilhelm von Dalla Torre (1850-1928) nella pubblicazione \"Anleit. Wiss. Beob. Alpenreisen 2: 257\" del 1882.\nDescrizione.\nQueste piante arrivano al massimo ad una altezza compresa tra 2 - 5 dm. La forma biologica \u00e8 emicriptofita rosulata (H ros), ossia sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e hanno le foglie disposte a formare una rosetta basale.\nRadici.\nLe radici sono secondarie da rizoma.\nFoglie.\nLe foglie si dividono in basali e cauline e sono disposte in modo alterno. Quelle basali formano una rosetta con lamine a forma lanceolato-spatolata e con picciolo di 4 \u2013 6\u00a0cm; la superficie \u00e8 glabra di colore glauco; i bordi sono percorsi da denti ottusi rivolti versi la base. Le foglie cauline in genere consistono in un'unica foglia lineare e alcune squame fogliacee alle ramificazioni. Dimensione delle foglie basali: larghezza 1,5 - 2,5\u00a0cm; lunghezza 4 \u2013 7\u00a0cm. Dimensione della foglia caulina: larghezza 2 \u2013 5\u00a0mm; lunghezza 15 \u2013 40\u00a0mm.\nInfiorescenza.\nLe infiorescenze sono composte da pochi capolini su peduncoli setolosi. I capolini sono formati da un involucro a forma cilindrica composto da brattee (o squame) disposte su 2 serie all'interno delle quali un ricettacolo fa da base ai fiori tutti ligulati. Il ricettacolo \u00e8 nudo, ossia privo di pagliette a protezione della base dei fiori. Dimensione dell'involucro: larghezza 6\u00a0mm; lunghezza 12\u00a0mm. Diametro dell'infiorescenza: 25 \u2013 35\u00a0mm.\nFiore.\nI fiori (una quindicina o pi\u00f9) sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti.\nI frutti sono degli acheni con pappo. L'achenio all'apice \u00e8 provvisto di un lungo becco alla fine del quale \u00e8 sistemato il pappo, mentre alla base del becco sono presenti alcuni dentelli posizionati a corona. La forma dell'achenio \u00e8 ristretta alla base; la superficie laterale \u00e8 costata. Il pappo \u00e8 formato da setole semplici e fragili color bianco-sporco.\nDistribuzione e habitat.\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nSistematica.\nLa famiglia di appartenenza della \"Willemetia stipitata\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). All'interno della famiglia il genere \"Willemetia\" fa parte della sottofamiglia Cichorioideae (una delle 12 sottofamiglie nella quale \u00e8 stata suddivisa la famiglia Asteraceae); mentre Cichorieae \u00e8 una delle 7 trib\u00f9 della sottofamiglia, e la sottotrib\u00f9 Chondrillinae \u00e8 una dell 11 sottotrib\u00f9 di Cichorieae. Il genere \"Willemetia\" comprende pochissime specie, una delle quali (quella di questa voce) \u00e8 presente sul territorio italiano.\nNelle varie checklist gli Autori per questa specie possono essere diversi: (Neck.) Cass.; Neck ex Neck; Cass.\nIl basionimo per questa specie \u00e8: \"Hieracium stipitatum\" .\nSottospecie.\nPer questa specie sono riconosciute valide due sottospecie:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nQueste piante in generale sono molto simile alle specie del genere \"Crepis\". Si distinguono comunque per la presenza di peli scuri.\nAltre notizie.\nIl lattugaccio palustre in altre lingue \u00e8 chiamato nei seguenti modi:"}
{"id": "4569716", "revid": "1305772", "url": "https://it.wikipedia.org/wiki?curid=4569716", "title": "Will van Kralingen", "text": "Complessivamente, tra cinema e televisione, partecip\u00f2 - a partire dall'inizio degli anni ottanta - a circa una trentina di differenti produzioni. Tra i suoi ruoli pi\u00f9 noti, figurano quello di Lydia nel film \"Havinck\" (1987) e quello di Ellis Flammand nella serie televisiva \"Flikken - Coppia in giallo\" (\"Flikken Maastricht\", 2007 e 2011).\nEra la sorella della cantante Miranda van Kralingen e fu la moglie dell'attore Eric Schneider e del produttore Pim Wallis de Vries.\nBiografia.\nMorte.\nAmmalatasi gravemente di cancro al seno nel 2011 (malattia che l'aveva gi\u00e0 colpita una prima volta ad inizio anni novanta), si spegne all'alba di venerd\u00ec 9 novembre 2012 presso l'ospedale \"Antoni van Leeuwenhoek\" di Amsterdam, a soli 61 anni."}
{"id": "4569718", "revid": "399", "url": "https://it.wikipedia.org/wiki?curid=4569718", "title": "Sindaci di Parigi", "text": ""}
{"id": "4569724", "revid": "199745", "url": "https://it.wikipedia.org/wiki?curid=4569724", "title": "Lattugaccio palustre", "text": ""}
{"id": "4569725", "revid": "1573940", "url": "https://it.wikipedia.org/wiki?curid=4569725", "title": "Perotrochus charlestonensis", "text": "Perotrochus charlestonensis \u00e8 un gasteropode marino appartenente alla famiglia Pleurotomariidae.\nDescrizione.\nLa lunghezza della conchiglia pu\u00f2 variare tra i 40 e gli 87\u00a0mm.\nDistribuzione e habitat.\nQuesta specie \u00e8 presente nell'oceano Atlantico al largo della Carolina del Sud, negli Stati Uniti."}
{"id": "4569732", "revid": "38120", "url": "https://it.wikipedia.org/wiki?curid=4569732", "title": "Patriota (personaggio)", "text": ""}
{"id": "4569733", "revid": "110157", "url": "https://it.wikipedia.org/wiki?curid=4569733", "title": "Premijer Liga 2005-2006", "text": "La Nogometna Premijer liga Bosne i Hercegovine 2005-2006, abbreviata in \"Premijer liga BiH 2005-2006\", \u00e8 stata la sesta edizione del campionato della Bosnia Erzegovina ed \u00e8 stata vinta dallo , al suo secondo titolo di Premijer.\nCapocannoniere del torneo fu Petar Jeli\u0107 () con 18 reti.\nFormula.\nCome nella stagione precedente le squadre partecipanti alla competizione furono 16 e disputarono un girone di andata e ritorno per un totale di 30 partite con le ultime due retrocesse in Prva liga Federacija Bosne i Hercegovine o Prva liga Republike Srpske (a seconda della locazione).\nLe squadre ammesse alle coppe europee furono quattro: La squadra campione disput\u00f2 la UEFA Champions League 2006-2007, la seconda e la vincitrice della coppa nazionale la Coppa UEFA 2006-2007 e un'ulteriore squadra fu ammessa alla Coppa Intertoto 2006.\nClassifica.\nLegenda:\nNote:"}
{"id": "4569734", "revid": "180559", "url": "https://it.wikipedia.org/wiki?curid=4569734", "title": "Ren\u00e9 Demanck", "text": "Carriera.\nHa disputato con la nazionale di pallacanestro del Belgio le Olimpiadi di Berlino 1936, scendendo in campo contro Uruguay e Messico. In precedenza aveva preso parte agli Europei 1935, disputando 3 partite."}
{"id": "4569735", "revid": "51032", "url": "https://it.wikipedia.org/wiki?curid=4569735", "title": "Uomo in ammollo", "text": ""}
{"id": "4569737", "revid": "6923", "url": "https://it.wikipedia.org/wiki?curid=4569737", "title": "Cittadella Hockey", "text": "Il Cittadella Hockey \u00e8 una societ\u00e0 di hockey in-line maschile di Cittadella (PD), e partecipa al campionato di Serie A1.\nStoria.\nL'Hockey Pattinaggio Cittadella inizia l'attivit\u00e0 sportiva nel 1995 in associazione al Bassano hockey e nasce come associazione dilettantistica nel 2000.\nDopo alcuni anni, pi\u00f9 per passione e divertimento che per agonismo, si iscrive al campionato federale di hockey in-line. Trascorsi anni nei campionati cadetti, la squadra conquista prima la promozione in serie A2 e successivamente in serie A1 giocando, per mancata struttura propria comunale, nei palazzetti adibiti all'hockey delle citt\u00e0 pi\u00f9 vicine.\nDalla stagione 2008-09, il comune di Cittadella inaugura l'impianto adibito all'hockey in line e al pattinaggio, il \"PalaHockey\". La societ\u00e0 lo gestisce completamente, usandolo come impianto per gli allenamenti e per le partite casalinghe dei propri atleti.\nIl PalaHockey \u00e8 dotato di due tribune con posti a sedere. Il fondo di gioco \u00e8 in Stilmat, lo stesso fondo utilizzato per i campionati del mondo.\nDurante la stagione 2012-13, la squadra si \u00e8 piazzata al quinto posto in campionato e ha ottenuto il secondo posto in Coppa Italia perdendo la finale contro il Quanta Milano per 8 - 6.\nL'anno successivo, sempre contro Quanta Milano, perde la Supercoppa italiana per 3 - 1.\nSar\u00e0 l'anno della consacrazione ad alti livelli. La squadra termina il campionato al quarto posto e accede per la prima volta nella sua storia alla disputa degli spareggi per lo scudetto. Al termine della stagione, Kelly Spain, attaccante americano della squadra, si laurea Stecca d'Oro come miglior realizzatore del torneo nazionale.\nLa semifinale playoff ha visto il Cittadella opporsi nuovamente al Quanta Milano, il quale vince la serie di gare per 3 - 0.\nL'anno successivo, stagione 2014-15, i granata partecipano ai playoff scudetto uscendo, questa volta, contro il Verona. Raggiungono per la seconda volta la finale di Coppa Italia e perdono per 5-1 contro Milano sul neutro di Riccione.\nLa stagione 2015-16 si apre con il primo storico trofeo. Con una partita praticamente perfetta, gli uomini di coach Pierobon strappano la supercoppa italiana dalle mani di Milano vincendo gara secca per 8-5 sulla pista del Quanta di Milano."}
{"id": "4569740", "revid": "287204", "url": "https://it.wikipedia.org/wiki?curid=4569740", "title": "Collegi elettorali del Senato della Repubblica del 1948", "text": "I collegi elettorali del Senato della Repubblica del 1948 furono stabiliti per le prime elezioni politiche della Repubblica Italiana e rimasero in vigore, con piccole modifiche, anche per le successive elezioni, fino al 1993.\nStoria.\nAi fini delle prime elezioni del Senato della Repubblica il territorio italiano venne suddiviso in circoscrizioni elettorali, tramite Legge del 6 febbraio 1948 n. 29, corrispondenti alle regioni italiani, in ottemperanza alla Costituzione italiana che prescrive, all'art. 57, che \u00abil Senato della Repubblica \u00e8 eletto a base regionale\u00bb. Fece per\u00f2 eccezione la Regione Abruzzi e Molise la quale, provvisoriamente, venne suddivisa in 2 circoscrizioni distinte, per un totale quindi di 20 circoscrizioni.\nA sua volta ogni circoscrizione fu divisa in collegi, per un totale di 237, stabiliti in base al D.P.R. del 6 febbraio 1948, n. 30.\nLe circoscrizioni divennero 19 dal 1953, come le regioni italiane, per tornare definitivamente 20 a seguito delle creazione della Regione Molise nel 1963. Due anni prima per\u00f2 era stata creata una circoscrizione speciale per il Territorio libero di Trieste, mai utilizzata per nessuna elezione. \nLa ripartizione dei collegi invece rest\u00f2 pressoch\u00e9 invariata nel tempo, con l'aggiunta di un collegio in pi\u00f9 nel 1963 alla Regione Friuli-Venezia Giulia per l'annessione del territorio di Trieste. \nQuesto assetto territoriale rest\u00f2 in vigore fino al 1993, quando la Legge 4 agosto 1993 n. 276 di tipo maggioritario conferm\u00f2 le circoscrizioni elettorali in forza dei dettami della Costituzione italiana, ma abol\u00ec i 238 collegi elettorali di lista.\nModifiche.\n1948.\nA soli 22 giorni dalla istituzione dei collegi vennero effettuate alcune rettifiche tramite D.P.R. del 28 febbraio 1948, n. 84.\n1953.\nL'originario art. 133 Cost. contemplava la regione \"Abruzzi e Molise\", ma la IV disposizione transitoria aveva disposto che, per la prima elezione del Senato, il Molise fosse considerato come regione a s\u00e9 stante. Nel 1953, pertanto, in luogo di due circoscrizioni ne fu operativa una sola. \n1958.\nNel 1958 il collegio elettorale di Senigallia divenne il collegio elettorale di Jesi-Senigallia;\n1961.\nCon l'annessione del Territorio Libero di Trieste all'Italia, inizialmente venne varata la nuova e provvisoria circoscrizione di Trieste. Questa circoscrizione non divenne mai operante, in attesa delle norme di attuazione e pertanto, con la riforma generale del Senato, la Provincia di Trieste venne inclusa nel Friuli-Venezia Giulia, in forza della normale suddivisione regionale del Senato della Repubblica.\n1963.\nIn base alla Legge del 14 febbraio 1963 n.55, la circoscrizione Friuli-Venezia Giulia ottenne un collegio in pi\u00f9 e venne cos\u00ec risuddivisa:\nNello stesso anno, con l'istituzione della Regione Molise, la circoscrizione Abruzzi e Molise venne nuovamente divisa in quanto appartenente a due regioni differenti. \n1972.\nNel 1972 il collegio elettorale di Nicastro divenne il collegio elettorale di Lamezia Terme."}
{"id": "4569751", "revid": "300067", "url": "https://it.wikipedia.org/wiki?curid=4569751", "title": "Raymond G\u00e9rard", "text": "Carriera.\nCon il ha preso parte alle Olimpiadi di Berlino 1936, disputando una sola partita: la sfida persa contro l'.\nHa preso parte come arbitro ai Giochi olimpici di Helsinki 1952."}
{"id": "4569761", "revid": "1442080", "url": "https://it.wikipedia.org/wiki?curid=4569761", "title": "Carlo Monaldi", "text": "Biografia.\nSi afferm\u00f2 giovanissimo come scultore in Roma, ottenendo la commessa per la realizzazione della statua dell'\"Umilt\u00e0\" nella Santa Maria Maddalena in Roma, partecipando poi tra il 1707 ed il 1707 ai numerosi concorsi a premi indetti dall'Accademia di San Luca di Roma, nei quali ottenne pi\u00f9 premi (nel 1730 diverr\u00e0 egli stesso membro di detta Accademia).\nEntrato nella stima dell'ambasciatore portoghese a Roma, il generale dei frati minori Giuseppe Maria Figueiredo Fonseca da Evora, ottenne nel 1720 l'incarico di scolpire il \"San Francesco d'Assisi\" che si trova nella tribuna della cattedra, nella Basilica di San Pietro in Vaticano. Divenuto membro della Congregazione dei Virtuosi al Pantheon, realizz\u00f2 per la Cappella di San Giuseppe nel Pantheon romano il rilievo a stucco \"Riposo in Egitto\".\nTra il 1729 ed il 1730 realizz\u00f2 la fontana in travertino con lo \"Sposalizio di Venezia con il mare\" nel cortile di Palazzo Venezia. Partecip\u00f2 quindi alla decorazione della Cappella Corsini in San Giovanni in Laterano, dedicata a Sant'Andrea Corsini, che papa Clemente XII (nato Lorenzo Corsini) volle come suo monumento funebre, realizzando nel 1734 le due statue ai lati di quella di papa Clemente, l'\"Abbondanza\" e la \"Magnificenza\".\nI suoi rapporti con l'ambasciata del Portogallo gli valsero numerose commesse fra le cinquantotto statue per la Basilica di Nostra Signora e di Sant'Antonio di Mafra in Portogallo, che l'ambasciatore portoghese commise agli scultori romani. Su tale commessa il Monaldi scolp\u00ec per il portale della Basilica il bassorilievo \"Madonna col Bambino e S. Antonio\" e le statue di \"S. Domenico\", \"San Francesco\", \"San Sebastiano\", \"San Vincenzo\", \"Santa Teresa\" e \"San Filippo Neri\", per la facciata esterna, e \"Sant'Elia\" per l'interno.\nIn occasione dell'ampliamento del porto di Ancona, i cui lavori vennero eseguiti sotto la direzione dell'architetto Luigi Vanvitelli, tra il 1733 e il 1738 il Monadi realizz\u00f2 nel tempietto un bassorilievo in stucco rappresentante la \"Beata Vergine, il Bambino Ges\u00f9 e san Rocco\".\nVerso il 1741 il Monaldi scolp\u00ec la statua in travertino di San Gregorio Magno per la loggia della Basilica Liberiana e poco dopo venne impegnato decorazione della navata centrale della Basilica di San Marco Evangelista al Campidoglio. Si tratt\u00f2 di altorilievi in stucco rappresentanti \"San Giacomo Maggiore che battezza Ermogene\", \"San Filippo che battezza l'eunuco\", la \"Vocazione di san Matteo\", l\"Incredulit\u00e0 di san Tommaso\", \"San Giacomo Minore\", \"San Paolo e il mago\".\nRealizz\u00f2 infine negli anni 1750 e 1751, in collaborazione con l'architetto Gerolamo Theodoli, il monumento funebre del cardinale Prospero Marefoschi nella chiesa romana di San Salvatore in Lauro.\nGalleria d'immagini.\nStatue realizzate per la Basilica di Nostra Signora e di Sant'Antonio a Mafra:"}
{"id": "4569772", "revid": "110157", "url": "https://it.wikipedia.org/wiki?curid=4569772", "title": "Premijer Liga 2006-2007", "text": "La Nogometna Premijer liga Bosne i Hercegovine 2006-2007, abbreviata in \"Premijer liga BiH 2006-2007\", \u00e8 stata la settima edizione del campionato della Bosnia Erzegovina ed \u00e8 stata vinta dal , al suo primo titolo di Premijer.\nCapocannonieri del torneo furono Stevo Nikoli\u0107 () e Dragan Beni\u0107 () con 19 reti.\nFormula.\nCome nella stagione precedente le squadre partecipanti furono 16 e disputarono un girone di andata e ritorno per un totale di 30 partite con le ultime due retrocesse in Prva liga Federacija Bosne i Hercegovine o Prva liga Republike Srpske (a seconda della locazione).\nLe squadre ammesse alle coppe europee furono quattro: La squadra campione disput\u00f2 la UEFA Champions League 2007-2008, la seconda e la vincitrice della coppa nazionale la Coppa UEFA 2007-2008 e un'ulteriore squadra fu ammessa alla Coppa Intertoto 2007.\nIl Borac venne retrocesso per avere una peggiore classifica avulsa nei confronti di \u010celik e Ora\u0161je\nClassifica finale.\nLegenda:\nNote:"}
{"id": "4569777", "revid": "729019", "url": "https://it.wikipedia.org/wiki?curid=4569777", "title": "Filippine ai Giochi della XXX Olimpiade", "text": "Le Filippine hanno partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 20\u00aa partecipazione consecutiva degli atleti filippini ai giochi olimpici estivi ad esclusione dell'edizione di Mosca 1980.\nGli atleti della delegazione filippina sono stati 11 (7 uomini e 4 donne), in otto discipline. Alla cerimonia di apertura la portabandiera \u00e8 stata la sollevatrice Hidilyn Diaz, mentre la portabandiera della cerimonia di chiusura \u00e8 stata la nuotatrice Jasmine Al-Khaldi.\nNel corso della manifestazione le Filippine non hanno ottenuto alcuna medaglia."}
{"id": "4569781", "revid": "125700537", "url": "https://it.wikipedia.org/wiki?curid=4569781", "title": "Storia dei Buffalo Bills", "text": "I Buffalo Bills sono un club di football americano professionistico nato nel 1959 con base a Buffalo, New York, USA. Questa voce approfondisce la storia della franchigia dalla fondazione ad oggi. E sempre ad oggi, essendo essi l'unico club di Football americano della NFL ad aver disputato e perso 4 Superbowls consecutivi quelli delle stagioni 1990/'91, 1991/'92, 1992/'93 e 1993/'94 (usciti sconfitti rispettivamente contro i New York Giants 19-20, gli Washington Redskins 24-37 e le ultime 2 volte contro i Dallas Cowboys, 17-52 e 13-30), restano tra i 12 clubs a non aver mai vinto il titolo di Campione della NFL.\nOrigini.\nI Bills non furono la prima franchigia professionistica di football di Buffalo, n\u00e9 la prima squadra NFL della regione. Nel 1918, fu fondata una franchigia conosciuta col nome di \"Buffalo Niagaras\" che adott\u00f2 in seguito diversi nomi (il pi\u00f9 famoso dei quali fu Buffalo All-Americans tra il 1920 e il 1923) dal 1918 al 1929 prima di fallire; la squadra si un\u00ec alla National Football League nel 1920 e fin\u00ec prima alla pari nella classifica della lega nel .\nDopo che Buffalo ospit\u00f2 due gare della NFL nel 1938, la terza versione della American Football League stabil\u00ec i Buffalo Indians nella citt\u00e0; gli Indians vi giocarono due anni prima che la lega sparisse dopo la seconda guerra mondiale. Dopo la guerra, quando si costitu\u00ec la All-America Football Conference, a Buffalo fu ancora assegnata una franchigia, conosciuta questa volta come Buffalo Bisons, lo stesso nome delle squadre di baseball e (all'epoca) di hockey della zona. Per avere una propria identit\u00e0, la squadra cambi\u00f2 nome in \"Buffalo Bills\" nel 1947. Quando la AAFC si fuse con la NFL nella 1950, i Bills della AAFC confluirono nei Cleveland Browns. Anche se non c'era alcuna connessione tra le societ\u00e0 della AAFC e quella attuale, il nome fu cos\u00ec popolare che quando fu formata la squadra della futura American Football League nel 1959, fu mantenuta la stessa denominazione.\nAnni nella AFL (1960-1969).\nQuando Lamar Hunt annunci\u00f2 la costituzione della American Football League nell'estate del 1959, Harry Wismer, che avrebbe posseduto la franchigia dei Titans di New York, raggiunse l'assicuratore Ralph Wilson Jr. per capire se fosse interessato a far parte della lega. Sia Wismer che Wilson erano soci di minoranza di franchigie NFL all'epoca: Wilson dei Detroit Lions e Wismer dei Washington Redskins ma con poco potere dato che George Preston Marshall guidava col pugno di ferro sia la squadra che la lega. Wilson acconsent\u00ec a far parte della nuova lega \"Conta su di me. Porter\u00f2 una franchigia ovunque tu suggerisca\". Hunt gli fece scegliere tra cinque citt\u00e0: Miami, Buffalo, Cincinnati e altre due; dopo aver visto fallire i propri sforzi per portare una squadra a Miami ed essersi consultato coi media di Detroit, Wilson opt\u00f2 per Buffalo. Questa volta ebbe successo e sped\u00ec un telegramma ad Hunt con le note parole \"Conta su di me con Buffalo\".\nDopo che la stagione inaugurale vide i Bills terminare con un record di 5\u20138\u20131 (terzi nella AFL East Division), i Bills guadagnarono quattro delle prime cinque scelte del Draft AFL 1961, inclusa la prima assoluta, utilizzata per l'offensive tackle Ken Rice. Inoltre scelsero anche l'offensive guard Billy Shaw. Il successo per\u00f2 non giunse subito. L'8 agosto 1961, i Bills divennero la prima (e unica) squadra della American Football League a giocare contro una squadra della Canadian Football League, i vicini Hamilton Tiger-Cats. A causa di quella partita, essi ottennero anche la dubbia distinzione di essere l'unica squadra della attuale NFL a perdere contro una squadra della CFL, dal momento che i Tiger-Cats vinsero 38\u201321. Hamilton era una delle migliori squadre della CFL (aveva appena perso la finale della Grey Cup quell'anno) e Buffalo, all'epoca, era la peggior squadra della AFL. Le cose, comunque, erano sul punto di cambiare.\nPrima della stagione 1962, Buffalo inizi\u00f2 ad attirare talenti sul fronte offensivo. Jack Kemp fu tagliato dai San Diego Chargers e acquisito dai Bills dopo che i Chargers avevano ritenuto che avesse problemi ad una mano. I Bills scelsero anche nel Draft il fenomenale running back dalla Syracuse University Ernie Davis; questi opt\u00f2 per\u00f2 per giocare nella NFL ma mor\u00ec di leucemia prima di riuscire a disputare una sola partita nel football professionistico. Invece, i Bills acquisirono uno dei migliori running back della CFL, Cookie Gilchrist. Queste armi offensive, unite a una delle difese pi\u00f9 arcigne della AFL, consentirono alla squadra di raggiungere i suoi primi playoff nel 1963.\nNella AFL, una lega prevalentemente offensiva, i Bills avevano una grande squadra difensiva. Nel 1964 i Bills concessero solo 913 yard su 300 tentativi nella stagione regolare, un record del football professionistico. La stessa difesa fece registrare 50 sack, un record di franchigia che resiste ancora oggi malgrado sia stato stabilito in una stagione da 14 partite. Essi furono la prima squadra della AFL a vincere 13 partite in una stagione. La difesa del 1964 concesse solo 4 touchdown su corsa in tutta la stagione e inizi\u00f2 una striscia, estesa fino alla stagione 1965, di 17 gare consecutive senza concedere agli avversari alcun touchdown su corsa. Otto membri della squadra del '64 furono convocati per l'All Star Game, incluso il cornerback Butch Byrd. Tre di essi furono inseriti nella formazione ideale di tutti i tempi della AFL e sei nella seconda formazione ideale. L'unico giocatore della storia ad essere stato indotto Pro Football Hall of Fame senza aver mai giocato nella NFL, fu un giocatore della squadra del 1964, la guardia Billy Shaw. Altri giocatori degni di nota di questo periodo furono Mike Stratton, il punter (poi analista per ESPN) Paul Maguire e, dal 1965 al 1968, il futuro allenatore della NFL Marty Schottenheimer.\nI Bills vinsero il campionato NFL sia nel 1964 che nel 1965 (il loro titolo del 1965 fu l'ultimo alloro di una squadra professionistica della citt\u00e0 di Buffalo) e furono una delle sole tre squadre a giungere in finale del campionato AFL per tre anni consecutivi e l'unica della AFL a raggiungere i playoff per quattro stagioni consecutive, dal 1963 al 1966. Oltre alla loro solida difesa, i Bills erano dotati di un ottimo attacco in cui spiccavano il fullback Cookie Gilchrist, i quarterback Jack Kemp e Daryle Lamonica e i ricevitori Elbert Dubenion and Ernie Warlick. Una tragedia colp\u00ec i Bills quando Bob Kalsu, un offensive lineman, lasci\u00f2 la squadra nella sua stagione da rookie nel 1968 per arruolarsi per la Guerra del Vietnam, in cui rimase ucciso in combattimento nel 1970.\nLa stagione 1968 fu tumultuosa. Col titolare Jack Kemp infortunato, Buffalo convert\u00ec il wide receiver Ed Rutkowski nel ruolo di quarterback, alternandosi con Rutkowski, Kay Stephenson e Dan Darragh. Il risultato fu disastroso e i Bills scesero all'ultimo posto nella lega, guadagnando la prima scelta assoluta del draft comune tra AFL e NFL, con cui selezionarono il running back O.J. Simpson.\nO.J. Simpson e la \"Electric Company\" (1970-1977).\nSimpson divenne il volto della franchigia negli anni settanta. La AFL e la NFL nel 1970 si fusero e Buffalo fu inserita nella AFC East division con Boston Patriots, Miami Dolphins, New York Jets e Baltimore Colts. Nella prima stagione nella nuova lega vinsero sole tre partite, ne persero dieci e ne pareggiarono uno. Nel , i Bills non solo terminarono col peggior record della lega (1\u201313) ma anche col minor numero di punti segnati (184) e il maggior numero di punti subiti (394); nessuna squadra ha pi\u00f9 detenuto contemporaneamente questi tre tristi primati in una stagione non accorciata per sciopero. Essi ottennero cos\u00ec la prima scelta del Draft NFL 1972 con cui selezionarono il defensive end Walt Patulski. Malgrado buone prestazioni in campo, questi fatic\u00f2 a causa degli infortuni prima di essere scambiato coi St. Louis Cardinals nel 1976. Lou Saban, che aveva guidato la squadra durante la doppia vittoria del titolo AFL, fu riassunto nel , con la squadra che termin\u00f2 con un record di 4\u20139\u20131.\nNel frattempo, il War Memorial Stadium aveva un disperato bisogno di essere sostituito, essendo in cattive condizione e al di sotto della soglia minima di capienza (50.000 posti) imposta dalla NFL nel 1969. La costruzione di un nuovo stadio inizi\u00f2 alla periferia della citt\u00e0 dopo che Ralph Wilson minacci\u00f2 di trasferire la squadra in un'altra citt\u00e0. Il Rich Stadium con i suoi 80.000 posti apr\u00ec nel 1973 e continua ad essere la casa dei Bills ancora oggi. Il fu una stagione di cambiamento: Joe Ferguson divenne il nuovo quarterback titolare, la squadra si trasfer\u00ec nel nuovo stadio, Simpson divenne il primo giocatore della storia a correre 2.000 yard in una stagione venendo premiato come MVP della NFL e la squadra fece registrare il suo primo record positivo dal 1966 con otto vittorie. La \"Electric Company\" di Simpson, Jim Braxton, Paul Seymour e Joe DeLamielleure, come era soprannominata la linea offensiva della squadra, port\u00f2 a un drastico miglioramento sul campo. La squadra con un record di 9-5 si qualific\u00f2 per la prima volta ai playoff nel , ma perse nel turno delle wild card contro i futuri vincitori del Super Bowl, i Pittsburgh Steelers.\nDopo una stagione da 8-6 nel , i Bills ebbero dei problemi interni nel ; Ferguson si infortun\u00f2 e Gary Marangi non si dimostr\u00f2 all'altezza di sostituirlo. La squadra scese in fondo alla AFC East con un record di 2\u201312, dove rimase per il resto del decennio. Come nota positiva, nella gara del Giorno del Ringraziamento del 1976, Simpson stabil\u00ec il record NFL per yard corse in una partita, malgrado la sconfitta 27\u201314 contro i Detroit Lions. Dopo la stagione , Simpson fu scambiato coi San Francisco 49ers.\nL'era di Chuck Knox e Kay Stephenson (1978-1985).\nChuck Knox fu assunto come capo-allenatore nel e fin\u00ec col riportare i Bills in cima alle classifiche.\nIl fu un'ottima annata per i Bills. Essi batterono gli arci-rivali dei Miami Dolphins per la prima volta in 11 anni nel turno di apertura, finendo col vincere la AFC East. La stagione successiva persero il titolo in favoere dei Dolphins ma vinsero la loro prima gara di playoff nella NFL, contro i New York Jets). Nel turno successivo persero contro i futuri campioni della AFC, i Cincinnati Bengals. Nella stagione accorciata per sciopero del , i Bills scesero a un record di 4-5.\nNel famoso Draft del 1983 i Bills selezionarono il quarterback Jim Kelly come sostituto per l'ormai anziano Joe Ferguson, ma Kelly decise di giocare nella nuova United States Football League. Knox lasci\u00f2 la sua posizione di capo-allenatore per passare ai Seattle Seahawks e i risultati del nuovo allenatore Kay Stephenson si dimostrarono tutto meno che esaltanti. Sia nel che nel , i Bills terminarono con un record di 2-14.\nL'era di Marv Levy e Jim Kelly (1986-1997).\nBuffalo benefici\u00f2 grandemente del collasso della USFL. Tra i giocatori acquisiti da Buffalo dopo la fine della lega ci furono il quarterback titolare Jim Kelly (dagli Houston Gamblers), il centro Kent Hull (dai New Jersey Generals) e il linebacker Ray Bentley (dagli Oakland Invaders), tutti i quali si unirono ai Bills nella stagione ; questo, unito alle scelte del draft accumulate dalla squadra durante i suoi anni magri, spinse i Bills a diventare una delle migliori squadre della lega. A met\u00e0 della stagione 1986, i Bills licenziarono l'allenatore Hank Bullough sostituendolo con Marv Levy, ex allenatore dei Kansas City Chiefs. Levy, assieme al general manager Bill Polian, mise insieme un corpo di ricevitori guidato da Andre Reed, una difesa guidata alla prima scelta assoluta Bruce Smith e un'ottima offensive line, in cui spiccavano Hull insieme Jim Ritcher, Will Wolford e Howard \"House\" Ballard.\nDopo lo sciopero del , nel , la stagione da rookie del running back Thurman Thomas, i Bills terminarono con un record di 12\u20134, vincendo la AFC East la prima di quattro stagioni consecutive. Dopo aver battuto facilmente gli Houston Oilers nel divisional round dei playoff, persero la finale della AFC contro i Cincinnati Bengals.\nQuella del fu una stagione relativamente deludente, terminata con un record di 9\u20137 e una sconfitta nei divisional playoff contro i Cleveland Browns. I Bills ebbero una possibilit\u00e0 di vincere la gara mentre il tempo andava esaurendosi ma Ronnie Harmon si fece sfuggire un passaggio di Kelly nell'angolo della end zone. Durante quella stagione, i Bills furono soprannominati \"Bickering Bills\" (\"i litigiosi Bills\") dai tifosi e dai media per la significativa quantit\u00e0 di risse che coinvolsero i giocatori e lo staff tecnico.\nGli anni dei Super Bowl.\n1990.\nNel , i Bills passarono a un attacco di tipo no huddle, che diede il via a una delle cavalcate di maggior successo della storia della NFL. La stagione regolare termin\u00f2 con un record di 13\u20133, mentre nei playoff i Bills spazzarono via i Miami Dolphins e i Los Angeles Raiders (51\u20133), qualificandosi per il Super Bowl XXV. I Bills erano nettamente favoriti per battere i New York Giants (che avevano gi\u00e0 battuto in trasferta nella stagione regolare) ma la strategia impostata sulla difesa dell'allenatore dei Giants Bill Parcells e del coordinatore difensivo Bill Belichick tenne Buffalo senza il possesso del pallone per la maggior parte della gara. La gara vide alternarsi diverse volte la squadra in vantaggio e, con un punteggio di 20\u201319 in favore di New York a otto secondi dal termine, il kicker dei Bills Scott Norwood tent\u00f2 un field goal da una distanza di 47 yard. Il pallone usc\u00ec di meno di un metro sulla destra dei pali in una giocata che divenne tristemente famosa come Wide Right coi Bills che uscirono sconfitti.\n1991.\nI Bills furono dominanti anche nella stagione regolare , terminata nuovamente con un record di 13\u20133 e con Thurman Thomas che fu premiato come MVP della NFL e miglior giocatore offensivo dell'anno. Nei playoff batterono con facilit\u00e0 prima i Kansas City Chiefs e poi i Denver Broncos in una finale della AFC dominata dalle difese. I Bills sperarono di vendicare la sconfitta del Super Bowl dell'anno precedente contro i Washington Redskins nel Super Bowl XXVI, ma cos\u00ec non fu. I Redskins si portarono su un vantaggio di 17-0 all'intervallo e non lo lasciarono pi\u00f9, superando Buffalo per 37\u201324. Durante la partita, Thurman Thomas perse il suo casco dopo due azioni e fu costretto a restare fuori infortunato per tutto il resto della partita, attirando sui Bills le beffe della nazione.\n1992.\nI Bills persero il titolo della AFC East in favore dei Miami Dolphins e Jim Kelly si infortun\u00f2 nell'ultima gara della stagione regolare. Il quarterback di riserva Frank Reich part\u00ec come titolare nel primo turno di playoff contro gli Houston Oilers, dove Buffalo si trov\u00f2 in svantaggio 35\u20133 all'inizio del terzo quarto. Non rassegnati, i Bills segnarono touchdown per diversi possessi consecutivi, portando la partita ai supplementari. Steve Christie segn\u00f2 il field vincente e i Bills completarono la pi\u00f9 grande rimonta della storia della NFL, 41\u201338. Successivamente superarono con relativa facilit\u00e0 i Pittsburgh Steelers e poi i rivali dei Dolphins nella finale della AFC, giungendo per il terzo anno consecutivo al Super Bowl. Il Super Bowl XXVII, disputato contro i Dallas Cowboys, si rivel\u00f2 una partita a senso unico. Buffalo perse nove palloni e fu distrutta 52\u201317, diventando la prima squadra della storia a perdere tre Super Bowl consecutivi.\n1993.\nBuffalo torn\u00f2 a vincere la propria division nel con un record di 12\u20134, superando nei playoff Los Angeles Raiders e Kansas City Chiefs, per potersi giocare la rivincita coi Cowboys nel Super Bowl XXVIII il 30 gennaio 1994. I Bills divennero la prima squadra della storia a disputare quattro Super Bowl consecutivi, sembrando pronti per vincerlo dal momento che si trovavano in vantaggio alla fine del primo tempo. Un fumble di Thurman Thomas fu per\u00f2 ritornato in touchdown da James Washington pareggiando la gara, con l'MVP del Super Bowl Emmitt Smith che domin\u00f2 il resto della gara, coi Cowboys che superarono ancora i Bills 30\u201313.\n1994-1997: declino.\nI Bills non ebbero alcuna occasione di raggiungere il quinto Super Bowl nel . Essi scesero a un record di 7\u20139, quarti nella division e fuori dai playoff. Durante questo periodo, Steve Tasker si impose anno per anno come uno dei migliori giocatori degli special team della lega.\nNel , Buffalo, con l'aiuto del nuovo linebacker Bryce Paup ad ancorare la difesa, raggiunse nuovamente i playoff con un record di 10\u20136 record, battendo Miami nel turno delle wild card. Al 2015, questa \u00e8 l'ultima vittoria di Buffalo nei playoff. I Bills non riuscirono tuttavia a tornare al Super Bowl poich\u00e9 furono eliminati dai Pittsburgh Steelers futuri vincitori della AFC, nei divisional playoff per 40\u201321.\nNel , i Bills videro la loro leadership nella AFC East sparire per far posto ai New England Patriots negli anni a venire; i Bills batterono i Patriots a settembre, poi in ottobre i Patriots vinsero dopo aver segnato 3 touchdown negli ultimi 85 secondi di gara. I Bills raggiunsero comunque i playoff come wild card, perdendo contro i Jacksonville Jaguars al loro debutto nella lega, la prima (e finora unica) squadra che vinse nei playoff in trasferta al Rich Stadium. Jim Kelly si ritir\u00f2 a fine stagione dopo che la dirigenza dei Bills gli comunic\u00f2 la sua intenzione di cambiare direzione imponendogli di fare da balia a un nuovo giovane quarterback del futuro. Questa fu la fine dell'epoca di maggior successo della storia della squadra. Thurman Thomas lasci\u00f2 il suo posto al giovane running back Antowain Smith. L'assenza di Kelly si sent\u00ec nel , quando il suo sostituto, Todd Collins, guid\u00f2 la squadra solo a un record di 6\u201310. Coach Marv Levy si ritir\u00f2 a fine stagione.\nL'epoca di Wade Phillips e Doug Flutie.\n1998.\nI Bills, diretti dal nuovo capo-allenatore Wade Phillips firmarono due quarterback per la stagione , per uno dei quali Buffalo scambi\u00f2 un'alta scelta del draft. Il primo era l'ex riserva dei Jaguars Rob Johnson e il secondo l'ex vincitore dell'Heisman Trophy e stella della Canadian Football League Doug Flutie. Malgrado molti tifosi dei Bills volessero Flutie come titolare dopo le sue prestazioni nella pre-stagione, Phillips nomin\u00f2 Johnson per quel ruolo. I Bills partirono male e dopo che Johnson si infortun\u00f2 a una costola contro gli Indianapolis Colts, Flutie lo sopravanz\u00f2 portando i Bills ai playoff con un record di 10-6. L\u00ec persero contro i Miami Dolphins, malgrado Eric Moulds stabil\u00ec il record NFL dei playoff con 240 yard ricevute.\n1999.\nLa popolarit\u00e0 di Flutie continu\u00f2 anche nel , coi Bills che terminarono con un record di 11\u20135, due gare dietro i Colts nella classifica della division. Wade Phillips a sorpresa assegn\u00f2 a Rob Johnson il ruolo di titolare nella prima gara di playoff contro i Tennessee Titans malgrado Flutie avesse vinto 10 gare e portato la squadra alla post-season. I Bills segnarono un field goal a 16 secondi dalla fine che li port\u00f2 in vantaggio 16\u201315. I Titans vinsero per\u00f2 la gara grazie a una controversa giocata divenuta famosa come \"Music City Miracle\": durante il kickoff successivo al field goal, Frank Wycheck lanci\u00f2 un passaggio laterale a Kevin Dyson che segn\u00f2 il touchdown della vittoria dei Titans. Anche se il passaggio di Wycheck sembr\u00f2 vicino a un passaggio in avanti (irregolare), i replay mostrarono che si tratt\u00f2 effettivamente di un passaggio laterale e gli arbitri convalidarono il touchdown. I Titans giunsero fino al Super Bowl mentre, al 2015, questa \u00e8 stata l'ultima apparizione ai playoff dei Bills.\n2000.\nGli ultimi contatti dei Bills con la squadra che raggiunse i quattro Super Bowl sparirono nel , quando Thurman Thomas, Andre Reed e Bruce Smith furono tutti svincolati. Antowain Smith, Eric Moulds e Marcellus Wiley rispettivamente li avevano sostituiti gi\u00e0 da tempo come titolari. Dopo una stagione con un bilancio di 8-8 e la squadra ancora presa dalla controversia su chi dovesse giocare tra Johnson e Flutie, il general manager John Butler lasci\u00f2 la franchigia per i San Diego Chargers, portando con s\u00e9 Flutie e Wiley. Doug Flutie lasci\u00f2 i Bills con una percentuale di vittorie del 67,7 in 31 partenze come titolare. Antowain Smith pass\u00f2 come free agent ai New England Patriots, dove fu il running back titolare delle prime due vittorie del Super Bowl della squadra. Sia Flutie che Smith erano stati dominanti nella loro ultima gara coi Bills, una vittoria 42\u201323 sui Seattle Seahawks. Thomas fu rapidamente sostituito dal rookie Travis Henry.\nUn decennio senza playoff.\nL'era di Tom Donahoe.\nNel 2001, dopo la partenza di John Butler, il proprietario della squadra Ralph Wilson annunci\u00f2 il suo ritiro come presidente dell'associazione e lasci\u00f2 le redini della squadra in mano a Tom Donahoe, un ex dirigente dei Pittsburgh Steelers. Tale mossa si rivel\u00f2 disastrosa. Donahoe si sbarazz\u00f2 di tutti i giocatori di valore della franchigia e li sostitu\u00ec con giocatori giovani, inesperti e di basso profilo, promuovendo Rob Johnson come quarterback titolare. La squadra pass\u00f2 da essere una costantemente in lizza per playoff a un record di 31\u201349 durante i cinque anni di Donahoe. I Bills non raggiunsero pi\u00f9 i playoff dall'arrivo di Donahoe, n\u00e9 dopo la sua partenza.\n2001.\nIl coordinatore difensivo dei Titans Gregg Williams divenne il capo-allenatore nel , in quella che fu la peggior stagione della memoria recente di Bills. Rob Johnson si infortun\u00f2 a met\u00e0 stagione, venendo sostituito da Alex Van Pelt. Buffalo termin\u00f2 con un record di 3\u201313. I Bills persero anche la reclamizzata sfida di met\u00e0 stagione contro i Chargers guidati da Flutie. Dopo la stagione, essi effettuarono uno scambio per entrare in possesso del quarterback Drew Bledsoe, divenuto disponibile sul mercato dopo che Tom Brady condusse alla vittoria del Super Bowl i Patriots.\n2002-03.\nBledsoe rivitalizz\u00f2 i Bills nella stagione , guidandoli a un record di 8-8 e stabilendo nel contempo 10 record di franchigia nei passaggi. Tuttavia, in un'ardua division in cui tutte le altre squadre terminarono con un record di 9\u20137, essi finirono all'ultimo posto. Un altro giocatore proveniente dai Patriots, la safety Lawyer Milloy, si un\u00ec ai Bills prima della stagione , dando un immediato contributo in difesa. Dopo aver battuto i futuri campioni di New England 31\u20130 nella prima gara e aver distrutto anche i Jaguars nella seconda, lo storico commentatore della squadra Van Miller annunci\u00f2 il suo ritiro a fine stagione, aspettandosi che la squadra avesse una realistica possibilit\u00e0 di puntare al titolo. Tuttavia, i Bills crollarono nel prosieguo della stagione, terminando con un record di 6\u201310. La stagione si concluse nel modo opposto in cui era iniziata, perdendo contro New England 31\u20130.\n2004.\nGregg Williams fu licenziato dopo il 2003 e sostituito con Mike Mularkey. I Bills scelsero nel draft un altro quarterback, J.P. Losman, da utilizzare nel caso Bledsoe avesse continuato a faticare nel . Sfortunatamente, Losman si ruppe una gamba nella pre-stagione e perse quasi tutto il resto della stagione.\nBledsoe continu\u00f2 a faticare nel 2004. I Bills persero le prime quattro gare, segnando solo 13 punti di media a partita. La prima vittoria fu in casa contro i Miami Dolphins, anch'essi a corto di vittorie. Questo, insieme all'emergere di Willis McGahee che si impose come running back titolare al posto dell'infortunato Travis Henry, diede ai Bills un record di 9-2 nelle successive undici partite. Grazie a ci\u00f2, i Bills furono in corsa per un posto come wild card nella AFC. Anche se una sconfitta nella gara finale della stagione contro gli Steelers fece mancare alla squadra i playoff distruggendo i tifosi, il finale di stagione permise di guardare come ottimismo al 2005.\nA fine anno, volendo dare una svolta giovane alla squadra e insoddisfatti delle prestazioni di Bledsoe, i Bills decisero di far partire titolare J.P. Losman. Un infuriato Bledsoe chiese di essere svincolato, passando ai Dallas Cowboys dove ritrov\u00f2 Bill Parcells.\nIl ritorno di Marv Levy.\n2005.\nLa crescita Losman non procedette cos\u00ec velocemente come i Bills avrebbero sperato. Infatti inizi\u00f2 male la stagione , spingendo Kelly Holcomb a sostituirlo. Losman non torn\u00f2 pi\u00f9 in campo finch\u00e9 Holcomb non si infortun\u00f2 nella settimana 10 contro i Kansas City Chiefs, dove guid\u00f2 i Bills alla vittoria ma fu nuovamente sostituito da Holcomb dopo aver perso diverse altre gare. Il punto pi\u00f9 basso della stagione di Losman fu la sconfitta 24\u201323 coi Miami Dolphins, una gara in cui Buffalo guid\u00f2 per 21\u20130 e 23\u20133 ma sub\u00ec 21 punti nell'ultimo quarto, perdendo. La stagione termin\u00f2 con un record di 5-11 e il licenziamento di Donahoe. Marv Levy fu nominato suo sostituto. Anche Mike Mularkey rassegn\u00f2 le proprie dimissioni, citando sia ragioni familiari che il disaccordo verso la direzione in cui si stava muovendo la franchgia. Dick Jauron fu assunto come suo sostituto.\n2006-2007.\nLe stagioni e portarono entrambe record di 7-9 sotto la direzione di Jauron, venendo eliminati dalla corsa ai playoff a dicembre in entrambi gli anni. Il 2006 vide gli arrivi di Donte Whitner, Ko Simpson, Ashton Youboty, Anthony Hargrove e Kyle Williams in difesa, mentre nel 2007 giunse Trent Edward come quarterback in attacco, della scelta del primo giro Marshawn Lynch, oltre a Paul Posluszny, agli offensive linemen Derrick Dockery e Langston Walker e al running back di riserva Fred Jackson. J.P. Losman disput\u00f2 tutte le 16 partite nel 2006 ma nel 2007 fu presto messo in panchina in favore di Edwards.\nAlla fine della stagione 2007, Levy si ritir\u00f2 nuovamente, citando la fine della scadenza dei suoi due anni di contratto. Nel frattempo il coordinatore offensivo Steve Fairchild, un frequente bersaglio delle critiche dei tifosi dei Bills, fu assunto come capo-allenatore della Colorado State University. L'allenatore della linea offensiva Jim McNally si ritir\u00f2 a fine stagione. Tutti questi ruoli furono sostituiti da membri precedenti dello staff, con Turk Schonert promosso a coordinatore offensivo.\nToronto e Terrell Owens.\n2008.\nUna delle mosse di maggior rilievo nella lega avvenne nel 2008, quando i dirigenti della NFL approvarono una proposta dell'ottobre 2007 del proprietario dei Bills Ralph Wilson per disputare ogni anno una gara di stagione regolare e due di pre-stagione al Rogers Centre di Toronto, Ontario, Canada nei cinque anni successivi in cambio di 78 milioni di dollari in contanti. Queste gare iniziarono durante la stagione 2008. Arrivi di rilievo in questa stagione furono il linebacker Kawika Mitchell, acquisito dai New York Giants campioni in carica, e il defensive tackle Marcus Stroud, oltre alla scelte del draft che portarono il cornerback Leodis McKelvin e il wide receiver James Hardy. Buffalo inizi\u00f2 estremamente bene la stagione con un record di 5-1 prima del turno di pausa e mostrando in Trent Edwards finalmente un quarterback all'altezza per i Bills. Tuttavia, Edwards sub\u00ec una forte commozione cerebrale dopo colpo subito in una gara contro gli Arizona Cardinals. La squadra fece registrare un record di 2-8 nelle successive dieci gare e concluse con un record di 7-9, divenendo la franchigia con la striscia negativa attiva pi\u00f9 lunga di mancata qualificazione ai playoff.\n2009.\nIl 7 marzo 2009 i Buffalo Bills fecero un grande colpo di mercato firmando il wide receiver All-Pro Terrell Owens, recentemente svincolato dai Dallas Cowboys e conosciuto tanto per le sue elaborate esultanze dopo i touchdown che per le sue giocate sul campo. Owens firm\u00f2 un contratto annuale. Il precedente quarterback titolare J.P. Losman, a questo punto, divenne il terzo nelle gerarchie della squadra dietro Trent Edwards e Gibran Hamdan, diventando alla fine free agent. Nel primo giro del Draft NFL 2009, i Bills scelsero il defensive end/linebacker Aaron Maybin da Penn State come undicesimo assoluto e il centro Eric Wood da Louisville come 28\u00b0 assolulto. Buffalo inoltre scelse la free safety Jairus Byrd da Oregon, che sarebbe divenuto uno dei migliori nel suo ruolo della lega nelle stagioni a venire. Quando la stagione inizi\u00f2, Terrell Owens si dimostr\u00f2 una delusione per la maggior parte di essa mentre la offensive line soffr\u00ec diversi palloni persi, portando la squadra a una partenza di 3\u20136 e al licenziamento di Dick Jauron. In totale, le statistiche di Owens nel 2009 furono modeste: 829 yard ricevute e 5 touchdown. La stagione si concluse con un record di 6\u201310, grazie alla vittoria nell'ultima giornata contro i Colts (che avevano un record di 14-1), senza Peyton Manning, risparmiato per i playoff data la scarsa rilevanza della gara. Trent Edwards lott\u00f2 contro gli infortuni per la maggior parte della stagione, dividendosi le gare con la riserva Ryan Fitzpatrick, proveniente dai Cincinnati Bengals. I Bills subirono un altro duro colpo quando la loro stella Marshawn Lynch fu sospeso per tre gare dalla lega per cattiva condotta fuori dal campo. La sua riserva Fred Jackson gioc\u00f2 bene e anche se col ritorno di Lynch le sue prestazioni calarono, raggiunse comunque quota mille yard in stagione. Jarius Byrd guid\u00f2 la NFL con 9 intercetti e fu convocato per il Pro Bowl.\nL'epoca di Buddy Nix.\n2010.\nBuddy Nix, ex assistente general mananger dei San Diego Chargers, fu nominato general manager nell'ultima settimana della stagione 2009. Una delle sue prime mosse fu quella di tagliare i contatti con Owens (ironicamente, dopo averlo reclutato durante il college football). Il 20 gennaio la squadra nomin\u00f2 Chan Gailey come capo-allenatore. Gailey era stato precedentemente coordinatore offensivo di Kansas City e capo allenatore di Georgia Tech dei Dallas Cowboys, terminando 8\u20130 nella division nel 1998 e guidandoli ai playoff sia nel 1998 che nel 1999.\nNella prima gara della stagione, i Bills persero in casa coi Dolphins. Dopo una partenza con un record di 0\u20134, i Bills svincolarono Trent Edwards e nominarono Ryan Fitzpatrick quarterback titolare. Malgrado avessero disputato alcune gare equilibrate, arrivarono sino a un record di 0-8 prima di battere i Detroit Lions. Dopo di che giunse una vittoria a 49\u201331 a Cincinnati e una sconfitta ai supplementari contro Pittsburgh. La stagione termin\u00f2 con un record di 4-12.\n2011.\nCome terzo assoluto nel Draft NFL 2011, i Bills selezionarono il defensive tackle Marcell Dareus per migliorare una difesa sulle corse che faticava da lungo tempo. Buffalo ebbe un eccellente inizio di stagione nel 2011, battendo Kansas City 41\u20137. La settimana successiva ospitarono gli Oakland e rimontarono da uno svantaggio di 21-3 vincendo per 38\u201335. Nella settimana 3: i Bills ospitarono i Patriots: essi rimontarono uno svantaggio di 21-0 e si portarono su un punteggio di 31-24 nel quarto periodo; un touchdown nel finale di Tom Brady pareggi\u00f2 la partita ma i Bills segnarono un field goal all'ultimo secondo e vinsero la gara. Quella vittoria interruppe una striscia di 15 vittorie consecutive negli ultimi otto anni dei Patriots. Malgrado un inizio di stagione con un record di 5-2, guidando la AFC East per diverse settimane, un'ondata di infortuni colp\u00ec la squadra portando una striscia di sette sconfitte consecutive che eliminarono la squadra dalla corsa ai playoff per il dodicesimo anno consecutivo. La striscia negativa si interruppe battendo i Denver Broncos di Tim Tebow la vigilia di Natale, in una gara interna dall'insolita scarsit\u00e0 di pubblico.\n2012.\nNella primavera del 2012, i Bills si assicurarono le prestazioni di uno dei free agent pi\u00f9 ambiti degli ultimi anni, il difensore All-Pro, ex prima scelta assoluta degli Houston Texans, Mario Williams. Il 9 settembre, nel debutto stagionale contro i New York Jets, Buffalo perse sonoramente 48-28. Nel turno successivo i Bills ottennero la prima vittoria stagionale sui Chiefs, seguita da un'altra vittoria sui Browns.\nNei due turni successivi i Bills persero subendo ben 52 punti dai Patriots altri 45 dai 49ers. I Bills tornarono alla vittoria nella settimana 6 contro gli Arizona Cardinals e poi persero una partita al cardiopalma coi Titans. Nel \"Thursday Night\" della settimana 11 i Bills tennero vive le loro flebili speranze di centrare i playoff vincendo contro i Miami Dolphins.. Un'altra sconfitta arriv\u00f2 per\u00f2 nella settimana seguente contro i Colts. Nell'ultimo turno di campionato Buffalo vinse contro i Jets terminando la stagione con un record di 6-10 e licenziando Chan Galey e tutto il suo staff. Williams concluse la sua stagione con 10,5 sack mentre tra le note positive vi fu il running back C.J. Spiller che corse mille yard in soli 154 tentativi, il secondo miglior risultato della storia dopo i 119 di Beattie Feathers dei Chicago Bears nel 1934.\nL'era di Russ Brandon.\n2013.\nIl 1\u00ba gennaio 2013 fu annunciato che Ralph Wilson avrebbe passato il testimone a Russ Brandon, assegnandogli il completo controllo delle operazioni del football. Brandon fu nominato amministratore delegato e presidente della squadra. Una delle sue prime decisioni fu di mantenere Buddy Nix come general manager per l'immediato futuro. La mattina del 6 gennaio, Doug Marrone, ex allenatore della Syracuse University fu assunto come nuovo capo-allenatore. Il 12 marzo 2013, Fitzpatrick fu svincolato dai Bills e al suo posto nel Draft NFL 2013 fu scelto come sedicesimo assoluto il quarterback da Florida State EJ Manuel. Un infortunio al ginocchio di Manuel fu sul punto di costringere la squadra a fare partire come quarterback titolare nella prima settimana il rookie non scelto nel draft Jeff Tuel; la scelta del primo giro riusc\u00ec alla fine a recuperare in tempo, salvo infortunarsi all'altro ginocchio poche settimane dopo, cosa che port\u00f2 alla firma dell'altro quarterback Thaddeus Lewis. I Bills terminarono ancora la stagione con un bilancio di 6-10, mancando l'accesso ai playoff per la quattordicesima stagione consecutiva. Tra le note positive dell'annata, il linebacker rookie, scelto nel secondo giro del Draft, Kiko Alonso.\n2014.\nIl proprietario Ralph Wilson mor\u00ec il 25 marzo 2014, all'et\u00e0 di 95 anni. Le propriet\u00e0 di Wilson, inclusa la squadra, furono poste sotto il controllo di quattro persone: la vedova di Wilson, Mary Wilson; sua nipote, Mary Owen; Jeff Littman, direttore finanziario dei Bills, e Eugene Driker, un avvocato. Questi decisero di vendere la franchigia al proprietario dei Buffalo Sabres Terrence Pegula, assieme a sua moglie Kim, per la cifra di 1,4 miliardi di dollari. L'accordo si concluse il 10 ottobre 2014.\nI Bills terminarono la stagione regolare 2014 con un record di 9\u20137 record, interrompendo la striscia di nove stagioni senza un bilancio positivo (la peggiore della lega in quel momento) ma non riuscendo a qualificarsi per i playoff. Il quarterback titolare per la maggior parte della stagione 2014 fu Kyle Orton, un giocatore firmato all'ultimo minuto e nominato titolare dopo un mese a causa delle insoddisfacenti prestazioni di Manuel. Orton annunci\u00f2 il suo ritiro il luned\u00ec successivo al termine della stagione. A sorpresa il 31 dicembre 2014, Doug Marrone decise di sfruttare una clausola contrattuale che gli permise di lasciare l'incarico di capo-allenatore di Buffalo.\nL'era di Terry Pegula (2015-presente).\n2015.\nIl 12 gennaio 2015, l'ex allenatore dei New York Jets Rex Ryan fu annunciato come nuovo allenatore della squadra. I Bills adottarono una politica aggressiva nel mercato primaverile, scambiando Kiko Alonso (infortunato per tutta la stagione precedente) con i Philadelphia Eagles per il running back All-Pro LeSean McCoy, ottenendo in uno scambio coi Minnesota Vikings il quarterback Matt Cassel e firmando il ricevitore free agent Percy Harvin.\nI Bills nominarono Tyrod Taylor loro quarterback titolare per la stagione 2015, che si apr\u00ec con una vittoria per 24-17 sugli Indianapolis Colts, cui segu\u00ec una sconfitta nella gara successiva, malgrado un tentativo di rimonta nel finale, contro la propria nemesi, New England. Malgrado le buone prestazioni di Taylor, che fu convocato per il suo primo Pro Bowl, l'annata si chiuse con un bilancio di 8-8, non raggiungendo i playoff per il 16\u00ba anno consecutivo, che divenne la pi\u00f9 lunga striscia negativa attiva negli sport professionistici americani dopo che i Toronto Blue Jays nel 2015 interruppero la loro serie di 22 stagioni.\n2016.\nL'inizio della stagione fu segnato dai gravi infortuni delle prime due scelte dei Bills nel Draft 2016, Shaq Lawson e Reggie Ragland, il secondo dei quali salt\u00f2 l'intera annata. Col quarterback Taylor che ebbe una stagione pi\u00f9 travagliata della precedente, il 27 dicembre, prima dell'ultimo turno, Rex Ryan fu licenziato dopo un bilancio di 15-16 in due stagioni. L'annata si chiuse con un bilancio di 7-9 al terzo posto nella division.\n2017.\nL'11 gennaio 2017, Sean McDermott fu assunto come nuovo allenatore dei Buffalo Bills. In precedenza aveva ricoperto il ruolo di coordinatore offensivo dei Carolina Panthers per sei stagioni. Il 30 aprile, il giorno dopo il termine del Draft 2017, i Bills licenziarono dopo quattro stagioni il general manager Doug Whaley. Il 31 dicembre 2017, i Bills si assicurarono la prima qualificazione ai playoff in 17 stagioni con una vittoria sui Miami Dolphins e la contemporanea sconfitta dei Baltimore Ravens contro i Cincinnati Bengals. La loro annata si chiuse il 7 gennaio 2018 con la sconfitta contro i Jacksonville Jaguars nel turno delle wild card con un punteggio di 10-3.\n2018.\nPrima dell'inizio della stagione, i Bills modificarono pesantemente il roster nuovamente, scambiando Tyrod Taylor e il tackle Cordy Glenn. Inoltre il centro Eric Wood annunci\u00f2 il suo ritiro a causa di problemi fisici e la guardia Richie Incognito fu svincolata dietro sua richiesta. La squadra acquis\u00ec l'ex riserva dei Bengals A.J. McCarron e scelse nel draft Josh Allen per giocarsi il ruolo di quarterback titolare. Il 1\u00ba maggio, pochi giorni dopo il draft, Russ Brandon si dimise all'improvviso. Fu sostituito come presidente da Kim Pegula.\nNathan Peterman, che era stato il miglior quarterback durante le gare di pre-stagione, fu nominato titolare per la gara di debutto. A met\u00e0 della stessa per\u00f2, dopo non avere ottenuto un solo primo down e subito due intercetti, con la squadra in svantaggio per 40-0, fu sostituito in favoere di Allen; quella gara si chiuse sul 47\u20133 per i Baltimore Ravens. Anche se Allen fu nominato titolare dalla settimana 2 in poi, Peterman disput\u00f2 diverse altre gare per i Bills dopo gli infortuni di Allen ma fu svincolato a met\u00e0 stagione dopo una serie di prestazioni negative. Matt Barkley firm\u00f2 come suo sostituto. La squadra chiuse l'annata con un record di 6\u201310, con un attacco anemico e giocate negative dello special team ma anche con la seconda difesa della lega.\n2019.\nI Bills liberarono spazio salariale da giocatori dell'era Whaley che vennero svincolati o scambiati. Prima della stagione numerosi giocatori offensivi come John Brown, Cole Beasley e Andre Roberts, il centro Mitch Morse, i running back Frank Gore e T.J. Yeldon, e altri furono aggiunti come free agent. Nel draft la squadra scelse il defensive tackle Ed Oliver nel primo giro per sostituire Kyle Williams. Il running back LeSean McCoy, che era parte integrante dell'attacco, fu svincolato dopo la pre-stagione a causa delle prestazioni positive dell'halfback rookie Devin Singletary.\nI Bills si aggiudicarono la seconda qualificazione ai playoff in tre anni con la vittoria per 17\u201310 sui Pittsburgh Steelers nella settimana 15, oltre che la prima stagione con almeno 10 vittorie nel XXI secolo. Buffalo arriv\u00f2 ai playoff con il quinto record della AFC ma perse nel primo turno contro gli Houston Texans 22\u201319 ai tempi supplementari, malgrado l'essersi trovata in vantaggio per 16-0 nel terzo quarto."}
{"id": "4569803", "revid": "767487", "url": "https://it.wikipedia.org/wiki?curid=4569803", "title": "Julio Fern\u00e1ndez Correa", "text": "Carriera.\nHa giocato sino a 40 anni nel ruolo di portiere, vestendo la maglia della Nazionale spagnola della quale fu il primo capitano. Come allenatore \u00e8 stato il primo a vincere due tricolori di fila, con altrettante squadre: Luparense nel 2012 e Marca la stagione successiva, subentrando nel corso del campionato a Sylvio Rocha. Dopo aver condotto la squadra trevigiana alla conquista del suo secondo scudetto della storia, nel dicembre 2013 lascia la panchina bianconera per motivi personali, causati soprattutto dal disimpegno economico e finanziario e dal ridimensionamento, deciso dalla dirigenza dei quadri tecnici societari. Dopo quasi un anno di inattivit\u00e0, il 16 novembre 2014 torna ad allenare la Luparense subentrando ad Alessio Musti, esonerato dopo la sconfitta per 1-6 patita nella Supercoppa italiana contro l'Acqua e Sapone. Nel dicembre del 2019 viene nominato commissario tecnico della Libia con cui raggiunge la semifinale della Coppa Africa 2020."}
{"id": "4569805", "revid": "287204", "url": "https://it.wikipedia.org/wiki?curid=4569805", "title": "Julio Correa Fernandez", "text": ""}
{"id": "4569813", "revid": "287204", "url": "https://it.wikipedia.org/wiki?curid=4569813", "title": "Alice in Wonderland (videogioco)", "text": ""}
{"id": "4569814", "revid": "287204", "url": "https://it.wikipedia.org/wiki?curid=4569814", "title": "Alice in Wonderland (film)", "text": ""}
{"id": "4569834", "revid": "1543377", "url": "https://it.wikipedia.org/wiki?curid=4569834", "title": "Voglia d'amare", "text": "Voglia d'amare \u00e8 un singolo di Renato Zero pubblicato nel 2013 in download digitale, secondo estratto dall'album \"Amo - Capitolo I\"\nIl disco.\n\"Voglia d'amare\" \u00e8 stato scritto da Renato Zero per il testo e da Renato Zero e Danilo Madonia per la musica. Il brano \u00e8 una dichiarazione d'amore all'amore stesso ed \u00e8 caratterizzato da un ritmo ballabile.\nIl singolo \u00e8 entrato in rotazione radiofonica a partire dal 24 maggio 2013.."}
{"id": "4569835", "revid": "1029470", "url": "https://it.wikipedia.org/wiki?curid=4569835", "title": "Kubok Rossii 1996-1997", "text": "La Coppa di Russia 1996-1997 () \u00e8 stata la 5\u00aa edizione del principale torneo a eliminazione diretta del calcio russo. Il torneo \u00e8 iniziato il 17 aprile 1996 ed \u00e8 terminato l'11 giugno 1997, con la finale giocata allo Stadio Torpedo di Mosca. La Lokomotiv Mosca ha vinto la coppa, la seconda consecutiva, battendo in finale la Dinamo Mosca.\nFormula.\nLa Coppa si dipanava su 9 turni, tutti disputati in gara unica: in caso di parit\u00e0 al termine dei novanta minuti venivano disputati i tempi supplementari; in caso di ulteriore parit\u00e0 venivano effettuati i tiri di rigore.\nNon tutte le 22 squadre della Pervaja liga 1996 parteciparono al torneo e quelle che lo fecero entrarono in gioco in ordine sparso tra il primo e il quarto turno.\nDelle diciotto squadre della Vys\u0161aja Liga 1996, invece, Lada Togliatti e Zenit San Pietroburgo (due delle tre neo promosse) entrarono in gioco nel quarto turno, mentre le restanti sedici solo a partire dal quinto turno (i sedicesimi di finale), giocando tutte fuori casa.\nPrimo turno.\nLe partite furono disputate tra il 17 e il 22 aprile 1996. Entrarono gi\u00e0 in gioco Kuban' e Metallurg Krasnojarsk, provenienti dalla Pervaja liga 1996.\nSecondo turno.\nLe partite furono disputate tra il 1\u00b0 e il 2 maggio 1996. Entrarono in gioco Lokomotiv \u010cita, Lokomotiv San Pietroburgo, Okean Nachodka e Zvezda Irkutsk provenienti dalla Pervaja liga 1996.\nTerzo turno.\nLe partite furono disputate tra il 30 maggio e il 1\u00ba giugno 1996. Vi parteciparono le 34 ammesse dal turno precedente.\nQuarto turno.\nLe partite furono disputate tra il 29 e il 30 giugno 1996. Vi presero parte, oltre alle 17 promosse dal turno precedente, \u010ckalovec, Dinamo Stavropol', Dru\u017eba Majkop, Fakel Vorone\u017e, Gazovik-Gazprom, Neftechimik, Saturn, \u0160innik, Sokol-PZhD, Spartak-Nal'\u010dik, Torpedo Arzamas, Torpedo Vol\u017eskij e Zarja Leninsk-Kuzneckij, provenienti dalla Pervaja liga 1996, e Lada Togliatti e lo Zenit San Pietroburgo provenienti dalla Vys\u0161aja Liga 1996.\nSedicesimi di finale.\nLe partite furono disputate tra il 3 agosto 1996 e l'8 aprile 1997. A questo turno parteciparono le 16 squadre promosse dal turno precedente e le rimanenti 16 squadre militanti nella Vys\u0161aja Liga 1996; queste ultime giocarono tutte fuori casa.\nOttavi di finale.\nLe partite furono disputate tra il 15 e il 16 aprile 1997.\nQuarti di finale.\nLe partite furono disputate tra il 6 e il 21 maggio 1997.\nSemifinali.\nLe partite furono disputate il 27 e il 28 maggio 1997."}
{"id": "4569846", "revid": "38120", "url": "https://it.wikipedia.org/wiki?curid=4569846", "title": "Personaggi della serie Max Payne", "text": ""}
{"id": "4569855", "revid": "123391368", "url": "https://it.wikipedia.org/wiki?curid=4569855", "title": "LOL (Internet)", "text": "LOL, acronimo inglese di laughing out loud, o di lots of laughs (\"tante risate\"), \u00e8 un modo di dire diffuso nel gergo di internet, spesso scritto in lettere minuscole (lol), e rappresenta una sonora risata. Si pu\u00f2 trovare scritto anche in varie storpiature, come lul, lulz, lawl, lel, kek, trolol (unione di lol e troll, indicante una risata di scherno), \"lolwut\" (unione di lol e what, indicante una risata confusa) e via dicendo. Non \u00e8 raro trovarlo coniugato come un verbo, come nelle frasi \"I lolled\" (\"ho riso molto\"), o, in italiano, \"Ho lollato\", neologismo usato pochissimo, fatta eccezione per qualche internauta.\nAltri acronimi di LOL, ormai totalmente in disuso, sono \"lots of love\" (\"tanto amore\") e \"lots of luck\" (tanta fortuna), scritti molto pi\u00f9 frequentemente alla fine di un'email. \nStoricamente nato su Usenet, l'acronimo LOL si \u00e8 ampiamente diffuso anche in numerose altre forme espressive di comunicazione mediata dal computer, arrivando persino ad essere utilizzato nel linguaggio comune. Si tratta di uno dei tanti termini utilizzati per esprimere una risata in forma testuale.\nEsistono alcune varianti del termine, tra cui LMAO, acronimo di \"laughing my ass off\", letteralmente \"ridere fino a perdere il fondoschiena\", e ROTFL o ROFL (\"roll(ing) on the floor laughing\").\nIl termine LOL \u00e8 stato documentato per la prima volta nell\"Oxford English Dictionary\" nel marzo 2011. ma ha origine da un'abbreviazione degli anni '80 \"laughing out loud\" o \"laugh out loud.\"\nAbbreviazioni simili in altre lingue.\nLa parola 'lol' esiste (e non come acronimo) anche in alcune lingue. Per esempio in olandese significa, casualmente, \"divertimento\". In gallese invece significa \"nonsenso\"."}
{"id": "4569862", "revid": "110157", "url": "https://it.wikipedia.org/wiki?curid=4569862", "title": "Municipalit\u00e0 di Mtskheta", "text": "La municipalit\u00e0 di Mtskheta () \u00e8 una municipalit\u00e0 georgiana di Mtskheta-Mtianeti.\nNel censimento del 2002 la popolazione si attestava a 64.829 abitanti. Nel 2014 il numero risultava essere 47.711.\nLa citt\u00e0 di Mtskheta \u00e8 il centro amministrativo della municipalit\u00e0, la quale si estende su un'area di 806 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4569865", "revid": "110157", "url": "https://it.wikipedia.org/wiki?curid=4569865", "title": "Kyyneleet (Cheek)", "text": "Kyyneleet \u00e8 un singolo del rapper finlandese Cheek, tratto dall'album \"Sokka irti\" e pubblicato nel 2013 dalla casa discografia di sua propriet\u00e0 Liiga Music Oy, con la partecipazione del cantante Sami Saari.\nIl singolo \u00e8 stato nella classifica finlandese dei singoli pi\u00f9 venduti solo nella 16\u00aa settimana alla 20\u00aa posizione mentre nella classifica dei singoli pi\u00f9 scaricati raggiunse, in 7 settimane, la 10\u00aa posizione.\nUn video musicale del brano \u00e8 stato girato da Petri Lahtinen e pubblicato sull'account della casa discografica su YouTube."}
{"id": "4569871", "revid": "1305772", "url": "https://it.wikipedia.org/wiki?curid=4569871", "title": "Kyyneleet", "text": ""}
{"id": "4569874", "revid": "729019", "url": "https://it.wikipedia.org/wiki?curid=4569874", "title": "Robbe", "text": "Robbe o Robbe Schl\u00fcter \u00e8 un'azienda tedesca specializzata nel modellismo dinamico, aeromodellismo, modellismo navale e auto. \u00c8 sita a Grebenhain nella Vogelsbergkreis.\nStoria.\nFu fondata nel 1924 da Robert Becker come lavorazione del legno. Nel 1945 il figlio di Robert Becker, Hubert, inizi\u00f2 la produzione di modelli in legno. All'epoca il mercato era con un basso volume di affari, e l'azienda Robbe pu\u00f2 essere considerata tra i pionieri del settore. Nel 1981 l'azienda fu acquisita dal Schwarzhaupt Group di Colonia, che distribu\u00ec i prodotti Robbe in tutta Europa.\nRobbe rimane sconosciuta al di fuori del mondo modellistico, ma la sua influenza nella storia del modellismo ha aiutato a far rivalere il settore ritenuto un hobby minore.\nDal luglio 2014 la divisione tedesca di Kyosho \u00e8 stata acquisita dalla Robbe.\nInsolvenza.\nRobbe viene dichiarata insolvente nel 2015. Quattro dipendenti fondano al \"AvioTiger Germany\" GmbH, che acquisisce il marchio Robbe e alcune linee dei prodotti dal giudice fallimentare.\nROmarin.\nLa divisione dei modelli navali della Robbe Modellsport viene acquisita dalla \"Krick Modelltechnik\" sempre nel 2015. I prodotti navali Robbe vengono marchiati \"ROmarin by krick\"."}
{"id": "4569886", "revid": "125994851", "url": "https://it.wikipedia.org/wiki?curid=4569886", "title": "Mario Mirko Vucetich", "text": "Biografia.\nNacque da Francesca Cappelli e Giovanni Vucetich, originario della Dalmazia, impiegato presso le Ferrovie dello Stato. La sua prima formazione artistica si svolse nella citt\u00e0 felsinea, in seguito si trasferisce con la famiglia a Napoli. Prosegu\u00ec i suoi studi, fino ad ottenere nel 1917 la cattedra in Disegno architettonico del Real Istituto di Belle Arti.\nNel 1919 fu assunto come architetto comunale a Gorizia. Qui inizi\u00f2 a frequentare i circoli futuristi. Nello stesso anno redasse, insieme a Sonofrio Pocarini, il Manifesto del movimento futurista giuliano, pubblicato sull'\"Eco dell'Isonzo\" e sul \"Roma futurista\".\nVenne trasferito nel 1920 al Comune di Vittorio Veneto (TV), per svolgere servizio presso il Ministero delle Terre Liberate. Dopo lo scioglimento del dicastero, che avvenne l'anno seguente, continu\u00f2 le sue attivit\u00e0 a Bologna, Venezia, infine a Roma.\nNel 1923 vinse in un primo concorso emiliano di Decorazione nell'ambito del Pensionato Artistico Nazionale, e in una seconda prova del 1925 in Architettura. Nel 1928 partecip\u00f2 al concorso curlandese per il \"Padiglione della Mostra Coloniale\" indetto dall'Accademia di Belle Arti bolognese.\nNel maggio 1929 part\u00ec per New York, dove risiedette per due anni, e lavor\u00f2 come aiuto regista e direttore all'allestimento al Forhtysecond Street Theatre, con Henry Dreyfuss (1930), e al Roxy Theatre (1931).\nRimpatri\u00f2 nel 1932. Ristabilendosi nella capitale apr\u00ec uno studio a Valle Giulia, e riprese con successo le sue attivit\u00e0 sceniche, allestendo numerosi spettacoli teatrali. Durante il secondo conflitto mondiale lasci\u00f2 Roma per rifugiarsi a Siena, occupato all'Accademia Musicale Chigiana. Si trasfer\u00ec poi a Vicenza restandovi oltre la fine della guerra, e lavorandovi per il resto dei suoi giorni. Nel 1954 scrisse la scenografia, i testi e fece la regia della \"Partita a Scacchi a Personaggi Viventi\" di Marostica che diresse sino alla met\u00e0 degli anni settanta."}
{"id": "4569887", "revid": "110157", "url": "https://it.wikipedia.org/wiki?curid=4569887", "title": "Municipalit\u00e0 di Dusheti", "text": "La municipalit\u00e0 di Dusheti () \u00e8 una municipalit\u00e0 georgiana di Mtskheta-Mtianeti.\nNel censimento del 2002 la popolazione si attestava a 33.636 abitanti. Nel 2014 il numero risultava essere 25.659.\nLa cittadina di Dusheti \u00e8 il centro amministrativo della municipalit\u00e0, la quale si estende su un'area di 2.982 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4569898", "revid": "110157", "url": "https://it.wikipedia.org/wiki?curid=4569898", "title": "Idrocolonterapia", "text": "L'idrocolonterapia o lavaggio colico \u00e8 lo svuotamento del colon, attraverso una macchina. Si differenzia dal clistere in quanto la soluzione introdotta \u00e8 superiore. Si tratta di una pratica molto complessa, effettuata solitamente in centri specializzati. Questa pratica \u00e8 priva di fondamento scientifico e pu\u00f2 comportare rischi e conseguenze per la salute."}
{"id": "4569902", "revid": "121959656", "url": "https://it.wikipedia.org/wiki?curid=4569902", "title": "Daisy Bell", "text": "Daisy Bell fu la prima canzone ad essere cantata da un calcolatore elettronico IBM 7094 nel 1961, come dimostrazione da parte dei Bell Labs di una nuova forma di sintesi chiamata Sintesi vocale (in inglese \"Speech Synthesis\"). \nArthur C. Clarke facendo visita ai Bell Laboratories, assistette alla dimostrazione rimanendone colpito. Successivamente inser\u00ec l'evento nel suo film 2001: odissea nello spazio, quando il calcolatore HAL 9000 degenera, regredisce al suo stato primordiale e viene disattivato dall'astronauta David Bowman. HAL ricorda quella filastrocca come la prima cosa insegnatagli dal suo costruttore risultando come una specie di imprinting. Purtroppo nella traduzione in italiano, la canzone cantata da HAL venne tradotta dalla lingua originale con \"giro giro tondo\" anzich\u00e9 Daisy Bell, perdendo il riferimento storico, ma mantenendo intatto il senso del primo ricordo di infanzia.\nLa canzone originale \u00e8 stata scritta da Harry Dacre nel 1892."}
{"id": "4569915", "revid": "1431409", "url": "https://it.wikipedia.org/wiki?curid=4569915", "title": "Officer Down - Un passato sepolto", "text": "Officer Down \u00e8 un film americano del 2013 diretto del regista Brian A Miller. Protagonista della pellicola \u00e8 Stephen Dorff nei panni di David Callahan, un poliziotto dal passato burrascoso e in cerca di redenzione. Nel film recita anche il rapper Soulja Boy.\nTrama.\nDavid Callahan \u00e8 un poliziotto che ha commesso diversi errori in passato. Quando si trova a dover risolvere alcuni casi che richiamano i suoi violenti trascorsi, la strada per la redenzione diventer\u00e0 sempre pi\u00f9 ripida.\nProduzione.\nIl film \u00e8 stato annunciato il 3 maggio 2011 e le riprese sono iniziate dopo una settimana nel Connecticut.\nLa sceneggiatura del film \u00e8 stata scritta da John Chase ed \u00e8 diretta da Brian A Miller.\nI luoghi dove il film \u00e8 stato girato comprendono il \"Roberto's Restaurant\" sulla State St, Fairfield Ave e un nuovo complesso di appartamenti che si trova sulla Fairfield Ave, a Bridgeport CT.\nLe prime immagini dal set sono state rivelate il 6 maggio 2011.\nNel 2012, a Cannes \u00e8 stato annunciato che il film sar\u00e0 distribuito da Anchor Bay e sempre al Festival di Cannes \u00e8 stato rivelato anche il rilascio ufficiale del film."}
{"id": "4569920", "revid": "1543377", "url": "https://it.wikipedia.org/wiki?curid=4569920", "title": "Robert R. Reisz", "text": "Biografia e riconoscimenti.\nDopo avere insegnato all'Universit\u00e0 della California a Los Angeles per un anno, nel 1975 si reca all'Universit\u00e0 Mississauga di Toronto, dove prosegue i suoi studi antropologici. Conducendo ricerche tra Nord America, Africa ed Europa, Reisz scopre inoltre fossili animali risalenti ad un'epoca compresa tra il Tardo Paleozoico ed il Nuovo Mesozoico. Le sue ricerche ricevono frequentemente fondi di denaro dalla National Geographic Society.\nPochi anni dopo, ha iniziato la pubblicazione di alcuni testi scientifici riguardanti la paleontologia; in totale, Reisz ha scritto oltre 100 testi diversi, trattanti argomenti differenti tra loro, come i pesci polmonati o i dinosauri. In particolare, ha sviluppato trattati riguardanti antichissimi embrioni di dinosauri, il pi\u00f9 antico dinosauro bipede conosciuto, e il Petrolacosaurus kansensis - ossia il pi\u00f9 antico rettile diapside conosciuto, oggi estinto.\nLe pubblicazioni di Reisz hanno ricevuto numerosi riconoscimenti scientifici. In particolare, per avere dimostrato specifiche competenze accademiche, Reisz \u00e8 divenuto Ricercatore Associato nel Royal Ontario Museum di Toronto, sin dal 1975. In seguito, dal 1980, ha ricevuto lo stesso incarico dal Carnegie Museum of Natural History di Pittsburgh. Inoltre, dal 1998, \u00e8 divenuto ricercatore lavorante anche al Field Museum di Chicago.\nDal 2006 al 2010, inoltre, Reisz \u00e8 stato uno degli editori del Journal of Vertebrate Paleontology, testo scientifico pubblicato dalla Societ\u00e0 di Paleontologia dei Vertebrati.\nReisz ha anche seguito i percorsi formativi di molti studenti universitari, i quali hanno conseguito lauree - od altri titoli di studio - in Paleontologia, e/o branche scientifiche affini, dietro il suo tutoraggio."}
{"id": "4569921", "revid": "1305772", "url": "https://it.wikipedia.org/wiki?curid=4569921", "title": "L'Arc", "text": "L'Arc era una rivista francese il cui sottotitolo recitava \"Cahiers M\u00e9diterran\u00e9ens paraissant quatre fois l'an\", fondata da St\u00e9phane Cordier (1905-1986, uomo d'affari e letterato di Bruxelles) nel gennaio 1958 e chiusa nel gennaio 1986, dopo 100 numeri. Gli ultimi numeri sono stati diretti da Jean-Fran\u00e7ois Guesnier. In redazione vi erano Catherine Cl\u00e9ment, Georges Duby, Gilbert Lascault, Ren\u00e9 Micha e Bernard Pingaud.\nPubblicava all'inizio testi letterari e fotografie, poi dal 1961 adott\u00f2 una formula monografica, con numeri speciali dedicati a grandi figure contemporanee di letteratura, filosofia, arte e scienze umane.\n\"L'Arc\" ha conosciuto il suo primo grande successo nel 1965, con il numero consacrato a Claude L\u00e9vi-Strauss.\nTra le firme pi\u00f9 assidue, oltre ai citati, Michel Butor, Roger Dadoun, Jean-Michel Gardair, Jean Giono, Denis Hollier, Marcel Lecomte, Armand Lunel, Georges Mounin, Jean Pfeiffer, Marc Saporta e Fr\u00e9d\u00e9ric Jacques Temple.\nVi sono apparsi anche testi degli italiani Dante Alighieri, Corrado Alvaro, Sylvano Bussotti, Franco Cagnetta, Paolo Caruso, Giuseppe Dess\u00ec, Danilo Dolci, Umberto Eco, Federico Fellini (al quale \u00e8 dedicato il n. 45), Pietro Ferrua, Alberto Giacometti, Carlo Goldoni, Giovanni Invitto, Carlo Levi, Giancarlo Marmori, Eugenio Montale, Gino Montesanto, Federico Navarro, Cesare Pavese, Mario Praz, Edoardo Sanguineti, Arturo Schwarz, Leonardo Sciascia (al quale \u00e8 dedicato il n. 77), Rocco Scotellaro, Maria Luisa Spaziani, Italo Svevo, Giuseppe Ungaretti, Giuseppe Verdi (al quale \u00e8 dedicato il n. 81) e Bernardino Zapponi."}
{"id": "4569925", "revid": "729019", "url": "https://it.wikipedia.org/wiki?curid=4569925", "title": "Linea Kibi", "text": "La \u00e8 una breve ferrovia di interesse locale a scartamento ridotto che collega le citt\u00e0 di Okayama e S\u014dja, entrambe prefettura di Okayama, in Giappone. La ferrovia \u00e8 gestita dalla West Japan Railway Company (JR West).\nServizi.\nLa linea, interamente a binario singolo e non elettrificata, vede circa 29 treni al giorno, con alcuni treni che proseguono su altre ferrovie.\nProgetto tram-treno.\nNel 2003 JR West ha dichiarato di voler trasformare la ferrovia in un sistema tram-treno che possa integrarsi con il tram di Okayama. Secondo JR West, aumentando il numero delle fermate in linea, aumenterebbe anche il numero di passeggeri, migliorando l'economia della linea. Tuttavia sono presenti diversi problemi, quali la non elettrificazione della linea e l'infrastruttura non adeguata, che renderebbero l'operazione molto costosa."}
{"id": "4569926", "revid": "125013933", "url": "https://it.wikipedia.org/wiki?curid=4569926", "title": "Rocca Altiera", "text": "Rocca Altiera \u00e8 una montagna alta 2.018\u00a0m del Lazio (Italia), in provincia di Frosinone, nel comune di Settefrati."}
{"id": "4569927", "revid": "1305772", "url": "https://it.wikipedia.org/wiki?curid=4569927", "title": "Robert Lynn Carroll", "text": " \nBiografia.\nLa sua passione per la paleontologia si manifest\u00f2 gi\u00e0 in tenera et\u00e0, grazie al padre che lo introdusse all'argomento regalandogli una piccola collezione di fossili; all'et\u00e0 di 8 anni ricevette come dono di Natale il femore di un \"Allosaurus\" , e nel corso della sua infanzia mise insieme una collezione che occupava due stanze della casa.\nCompletati gli studi superiori, Carroll si iscrisse alla Universit\u00e0 del Michigan ove nel 1959 consegu\u00ec la laurea in geologia. Da qui si trasfer\u00ec ad Harvard, dove approfond\u00ec gli studi. In seguito lavor\u00f2 per un breve periodo al British Museum di Londra, per poi trasferirsi nel 1964 a Montr\u00e9al ove nel 1965 assunse la direzione della sezione di paleontologia del Redpath Museum, una delle pi\u00f9 antiche strutture museali del Canada. Nel 1985 venne nominato direttore del Redpath Museum, incarico che manterr\u00e0 sino al 1991.\nNel 1987 ottenne la cattedra di zoologia presso la McGill University, ruolo da lui occupato sino al 2003, anno del suo pensionamento. Continu\u00f2 tuttavia a collaborare con la sezione paleontologica del Redpath Museum.\nCarroll \u00e8 morto l'8 aprile 2020 a Montreal, a causa delle complicazioni del COVID-19.\nRiconoscimenti.\nNel corso della sua carriera ebbe numerosi riconoscimenti tra cui il Premio Charles Schuchert della Paleontological Society (1978), la Medaglia Elkanah Billings della Geological Association of Canada (1991), la Medaglia Willet G. Miller della Royal Society of Canada (2001), e la Medaglia Romer-Simpson della Society of Vertebrate Paleontology (2004)."}
{"id": "4569929", "revid": "110157", "url": "https://it.wikipedia.org/wiki?curid=4569929", "title": "Municipalit\u00e0 di Kazbegi", "text": "La municipalit\u00e0 di Kazbegi () \u00e8 una municipalit\u00e0 georgiana di Mtskheta-Mtianeti.\nNel censimento del 2002 la popolazione si attestava a abitanti. Nel 2014 il numero risultava essere .\nLa cittadina di Stepantsminda \u00e8 il centro amministrativo della municipalit\u00e0, la quale si estende su un'area di km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4569932", "revid": "1502217", "url": "https://it.wikipedia.org/wiki?curid=4569932", "title": "Colle Nero", "text": "Colle Nero \u00e8 una montagna alta 1.991\u00a0m del Lazio (Italia), in provincia di Frosinone, tra il comune di Settefrati e quello di San Donato Val di Comino."}
{"id": "4569933", "revid": "125955754", "url": "https://it.wikipedia.org/wiki?curid=4569933", "title": "Statistiche e record di Novak \u0110okovi\u0107", "text": "In questa pagina sono riportate le statistiche e i record realizzati da Novak \u0110okovi\u0107 durante la carriera tennistica.\nRisultati in progressione.\nSingolare.\n\"Statistiche aggiornate a torneo di Dubai Tennis Championships 2022.\"\nTesta a testa con giocatori classificati top-3.\nIn grassetto sono indicati i giocatori ancora in attivit\u00e0.\nTesta di serie nei tornei del Grande Slam.\nI tornei vinti da \u0110okovi\u0107 sono in grassetto.\nRecord.\nClassifica ATP.\nCongelamento classifiche dal 23 marzo al 23 agosto 2020 causa coronavirus. \nRipresa competizioni dal 24 agosto 2020.\nPremi e riconoscimenti.\nVanta un totale di 61 premi da sportivo, elencati qui di seguito:\nVanta 25 premi vinti nella carriera di tennista. Escludendo il \"Best Male Tennis Player ESPY Award\", 14 premi appartengono alla categoria \"ATP\" e 7 alla categoria \"ITF\". Eccoli elencati qui di seguito:\nBig Awards: Laureus World Sports Awards, \"ATP Player of the Year o ATP World Tour N.1\", \"Golden Bagel Award\", \"Newcomer ATP Player of the Year\", \"Comeback ATP Player of the Year\", \"Most Improved ATP Player of the Year\", \"ITF World Champion\" e \"Rakuten Optimism Award o Davis Cup Most Valuable Player\"\nIncludendo in questo conteggio solo i \"Big Awards\" vinti, Djokovic \u00e8 al primo posto con 24 successi, davanti a Nadal (20) e a Federer (19). Con 7 \"ITF World Champion\" conseguiti (2011, 2012, 2013, 2014, 2015, 2018, 2021), \u00e8 il tennista che detiene il record assoluto di vittorie, davanti a Sampras (6), Federer (5), Lendl e Nadal (4 successi a pari merito). Inoltre, \u00e8 il giocatore pi\u00f9 anziano ad aver vinto il premio (34 anni nel 2021), davanti a Nadal (33 anni nel 2019). Insieme a Nadal, ha vinto il maggior numero di \"Golden Bagel Award\" (3), davanti a Federer (2), Ferrer e S\u00f6derling (1).\nAggiornato al 28 febbraio 2022."}
{"id": "4569934", "revid": "882198", "url": "https://it.wikipedia.org/wiki?curid=4569934", "title": "Modellismo spaziale", "text": ""}
{"id": "4569935", "revid": "125587852", "url": "https://it.wikipedia.org/wiki?curid=4569935", "title": "Peres Center for Peace", "text": "Il \"Peres Center for Peace\" \u00e8 un'organizzazione non governativa indipendente situata a Giaffa e fondata nel 1996 da Shimon Peres, premio Nobel per la pace (nel 1994, insieme a Yitzhak Rabin e Yasser Arafat) e Presidente dello stato di Israele dal 2007 al 2014. Lo scopo dell'associazione \u00e8 quello di diffondere una visone del Medio Oriente dove le persone possano lavorare insieme per costruire la pace attraverso la cooperazione socio-economica per lo sviluppo e attraverso l'interazione faccia a faccia tra le persone.\nObiettivo.\nIl Peres Center for Peace afferma di voler \"far costruire un'infrastruttura di pace e riconciliazione dalle e per le persone del Medio Oriente che promuova lo sviluppo socio-economico attraverso la cooperazione e la comprensione reciproca... I programmi sono pensati per permettere alle diverse popolazioni del territorio di essere attivamente coinvolti nella costruzione della pace al fine di avanzare la creazione di una pace reale, effettiva e duratura.\".\nAttivit\u00e0.\nLe attivit\u00e0 del Centro per conseguire la pace rientrano nei seguenti ambiti: Agricoltura e Acqua; Affari ed Economia; Societ\u00e0 civile; Community Programs in Jaffa; Cultura, Media e Arti, Medicina e Sanit\u00e0; Social Media e Tecnologia dell'Informazione (IT) ; Sport.\nCampi di azione.\nAgricoltura, Acqua e Ambiente\nThe Peres Center implements programs I attua programmi che facilitano la ricerca transfrontaliera, sviluppo di capacit\u00e0 e la cooperazione al fine di migliorare le pratiche di gestione delle colture, la tutela ambientale e la qualit\u00e0 dell'acqua. I progetti comprendono la gestione transfrontaliera dei parassiti, l'acquacoltura, laboratori di produzione delle colture, la ricerca idrica regionale, la produzione di olio d'oliva in comune e altro ancora..\nBusiness and Economics\nIl Centro Peres offre spazio per l'interazione tra attori di entrambe le parti attraverso la ricerca economica comune (in partnership con il Gruppo Aix), workshop di capacity building e di networking professionale a promuovere la cooperazione transfrontaliera in una vasta gamma di settori di attivit\u00e0, tra cui hi-tech, dolciaria, alimentare, tessile e scarpe-making e di pi\u00f9.I progetti comprendono partenariati tra il settore privato, la ricerca economica regionale, progetti turistici transfrontalieri, progetti tecnologici, e la creazione di una directory business palestinese.\nLeadership \nIl Centro Peres progetta e realizza programmi che coinvolgono la societ\u00e0 civile e la comunit\u00e0 leader israeliani e palestinesi, creando una forte rete transfrontaliera mentre fornendo arricchimento e formazione professionale. Programmi generano canali di dialogo tra palestinesi e israeliani e tra ebrei e arabi in Israele attraverso i campi professionali. [1]I progetti includono scambi giovanili internazionali, un programma di leadership per giovani politici e forum per il dibattito pubblico.\nCultura, Media e Arti\nIl Centro Peres offre programmi di teatro, fotografia e arti per adulti giovani e bambini sia ebrei israeliani che arabi palestinesi. I progetti includono un programma di fotoreporter transfrontaliero, un programma d'arte per i bambini, e un gioco che espone i messaggi di convivenza nelle scuole.\nMedicina &amp; Salute\nIn collaborazione con la comunit\u00e0 medica israeliana, il Peres Center promuove la creazione di un sistema medico indipendente palestinese attraverso lo sviluppo delle risorse umane, la promozione di servizi medici complessi e la cooperazione transfrontaliera e il trasferimento delle conoscenze. Inoltre fornisce assistenza medica umanitaria ai bambini e neonati palestinesi. I progetti includono un programma che permette il trattamento dei bambini palestinesi in ospedali israeliani e un programma per la formazione di medici palestinesi.\nSocial Media e tecnologia\nIl Centro Peres progetta programmi che consentano alle popolazioni del Medio Oriente, in particolare i giovani, ad impegnarsi in un dialogo virtuale con l'altro.I progetti includono un gruppo su Facebook, curricula dialogo per gruppi scolastici attraverso centri di calcolo e un gioco di diplomazia basata.\nSport\nLa Twinned Peace \u00e8 la scuola sportiva che serve per riunire ragazzi e ragazze israeliani, palestinesi, ebrei e arabi per educare alla pace mediante la pratica comune dello sport. Questi includono: calcio, basket,\nbasket in carrozzina, cricket, tennis da tavolo e calcio australiano.\nPeres Peace House.\nDa dicembre 2009, gli uffici del Centro Peres per la Pace sono alloggiati nel Peres Peace House in Ajami, un quartiere in gran parte\naraba di Giaffa.\nLa Peres Peace House contiene anche gli archivi Shimon Peres, un auditorium e sale conferenze e ospiter\u00e0 una biblioteca risoluzione dei\nconflitti. Molte delle attivit\u00e0 del Peres Center, tra cui conferenze pubbliche e attivit\u00e0 di coesistenza svolgeranno all'interno del Peres Peace House, nonch\u00e9 attivit\u00e0 per l'emancipazione e lo sviluppo delle comunit\u00e0 locali Giaffa. Questi includono i servizi di assistenza legale, programmi di empowerment della comunit\u00e0 e un programma di mentoring per i bambini meno fortunati.\nIl costo del centro \u00e8 stato stimato a 6 milioni di dollari e la linea temporale di tre anni. Secondo Haaretz, a partire da agosto 2009, il\ntempo di costo e la costruzione della Casa della Pace \u00e8 stato molto sottovalutato. Il centro \u00e8 stato inaugurato nel dicembre 2009. L'edificio (2.500 m\u00b2), un punto di riferimento architettonico distintivo della costa di Giaffa, accanto al quartiere arabo povero di Ajami, \u00e8 stato progettato dal famoso architetto italiano Massimiliano Fuksas.\nNel corso degli anni l'edificio \u00e8 stato aperto all'uso della comunit\u00e0 araba locale e il centro ha promosso progetti per potenziare i gruppi\nlocali e singoli individui. Il primo evento tenutosi presso l'edificio era una cerimonia di laurea di 21 donne, per lo pi\u00f9 arabi che si \u00e8 laureato da Empowerment programma economico da donna e ha ricevuto i loro certificati tecnico di computer.\nPremi.\nNel 2010 il Peres Peace House ha vinto il Premio Emilio Ambasz per Green Architecture e la Yesodot Ha'emek Premio per l'Architettura\nisraeliano.\nDirezione.\nIl direttore generale del centro \u00e8 Ido Sharir, gi\u00e0 Capo di Stato Maggiore al presidente Peres. Prima di Mr. Sharir, Ron Pundak \u00e8 stato\nDirettore Generale per oltre 10 anni. Gli uomini e le donne che compongono il comitato esecutivo sono amministratori delegati, direttori e presidenti divarie organizzazioni, e studiosi, accademici e giornalisti. Il primo direttore generale del Centro Peres era Ambasciatore Uri Savir, che, insieme a Shimon Peres, ha stabilito l'organizzazione e attualmente \u00e8 Presidente Onorario.\nStatus di esenzione fiscale.\nL'Agenzia delle Entrate israeliana ha negato la richiesta del Peres Center for Peace di esenzione fiscale. Secondo il quotidiano Haaretz, dopo questa stessa, ha chiesto all'organizzazione di smettere di finanziare la formazione dei medici dalla Striscia di Gaza in ospedali israeliani.La domanda ha portato l'organizzazione a sospenderne l'applicazione, piuttosto che fermare il progetto\nIl Centro Peres per la Pace usufruisce del regime di esenzione fiscale negli Stati Uniti, nel Regno Unito e in Italia."}
{"id": "4569937", "revid": "729019", "url": "https://it.wikipedia.org/wiki?curid=4569937", "title": "Chris Kreider", "text": ""}
{"id": "4569940", "revid": "1305772", "url": "https://it.wikipedia.org/wiki?curid=4569940", "title": "Municipalit\u00e0 di Tianeti", "text": "La municipalit\u00e0 di Tianeti () \u00e8 una municipalit\u00e0 georgiana di Mtskheta-Mtianeti.\nNel censimento del 2002 la popolazione si attestava a 14.014 abitanti. Nel 2014 il numero risultava essere 9.468.\nLa cittadina di Tianeti \u00e8 il centro amministrativo della municipalit\u00e0, la quale si estende su un'area di 906 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4569942", "revid": "712828", "url": "https://it.wikipedia.org/wiki?curid=4569942", "title": "Tank Lepanto", "text": ""}
{"id": "4569943", "revid": "712828", "url": "https://it.wikipedia.org/wiki?curid=4569943", "title": "Gatz", "text": ""}
{"id": "4569946", "revid": "2054809", "url": "https://it.wikipedia.org/wiki?curid=4569946", "title": "CEPU", "text": ""}
{"id": "4569966", "revid": "1573940", "url": "https://it.wikipedia.org/wiki?curid=4569966", "title": "Heteroponerinae", "text": "Heteroponerinae \u00e8 una sottofamiglia di insetti imenotteri della famiglia Formicidae.\nTassonomia.\nLa sottofamiglia Heteroponerinae \u00e8 composta da soli 3 generi:"}
{"id": "4569973", "revid": "41824", "url": "https://it.wikipedia.org/wiki?curid=4569973", "title": "Quadcopter", "text": ""}
{"id": "4569974", "revid": "1543377", "url": "https://it.wikipedia.org/wiki?curid=4569974", "title": "Convocazioni al campionato di pallavolo femminile ai XV Giochi dei piccoli stati d'Europa", "text": "Elenco delle giocatrici convocate per i XV Giochi i piccoli stati d'Europa."}
{"id": "4569977", "revid": "729019", "url": "https://it.wikipedia.org/wiki?curid=4569977", "title": "Linea Uno", "text": "La \u00e8 una linea ferroviaria a scartamento ridotto che collega le citt\u00e0 di Okayama e Tamano, entrambe prefettura di Okayama, in Giappone. La ferrovia \u00e8 gestita dalla West Japan Railway Company (JR West).\nServizi.\nLa linea, interamente elettrificata a 1,5 kV in corrente continua \u00e8 a doppio binario da Okayama a Chayamachi, dove parte la linea Honshi-Bisan per lo Shikoku, e a binario singolo per il resto del tragitto fino a Uno. Prima della realizzazione del grande ponte di Seto sul mare interno, una volta giunti a Uno era possibile attraversarlo per giungere nello Shikoku in traghetto, servizio cessato con l'apertura del ponte nel 1988.\nStazioni.\nTutti i treni fermano presso le stazioni indicate da \"\u25cf\" e saltano quelle indicate da \"\uff5c\".\nLa maggior parte dei treni fermano presso \"\u25b2\" e alcuni treni presso \"\u25b3\""}
{"id": "4569991", "revid": "709406", "url": "https://it.wikipedia.org/wiki?curid=4569991", "title": "Ceramidi", "text": ""}
{"id": "4569994", "revid": "1082210", "url": "https://it.wikipedia.org/wiki?curid=4569994", "title": "Acido cis-11-ottadecenoico", "text": ""}
{"id": "4569995", "revid": "110157", "url": "https://it.wikipedia.org/wiki?curid=4569995", "title": "Coppa Italia 2013-2014", "text": "La Coppa Italia 2013-2014 \u00e8 stata la 67\u00aa edizione della manifestazione calcistica. \u00c8 iniziata il 3 agosto 2013 e si \u00e8 conclusa il 3 maggio 2014. \u00c8 stata vinta dal Napoli che ha sconfitto in finale la Fiorentina.\nPer il settimo anno consecutivo la finale si \u00e8 giocata allo stadio Olimpico di Roma.\nFormula.\nLa formula della manifestazione \u00e8 la stessa delle cinque precedenti edizioni.\nPartecipano in totale 78 squadre: tutte le 20 societ\u00e0 di Serie A e tutte le 22 di Serie B. Ad esse si aggiungono 27 societ\u00e0 selezionate dalla Lega Pro e 9 selezionate dal Dipartimento Interregionale della Lega Nazionale Dilettanti, per un totale di 78 club partecipanti. Il numero delle squadre partecipanti \u00e8 di gran lunga inferiore rispetto a quello delle coppe nazionali degli altri principali paesi Europei (Inghilterra, Spagna, Germania, Francia).\nLa Lega Pro ha selezionato cos\u00ec i propri club: i 4 retrocessi dalla Serie B 2012-2013, i 7 migliori non promossi in ciascuno dei due gironi della Prima Divisione 2012-2013, i 4 migliori in ciascuno dei due gironi della Seconda Divisione 2012-2013 (i tre promossi e il perdente della finale play-off). Infine \u00e8 stata ammessa alla Coppa Italia anche la finalista perdente della Coppa Italia Lega Pro 2012-2013, ossia il Viareggio (il , vincitore della Coppa Italia Lega Pro 2012-2013, risulta gi\u00e0 ammesso alla competizione in quanto promosso in Serie B).\nLa Lega Nazionale Dilettanti ha selezionato un club per ciascun girone della Serie D 2012-2013, scelto scorrendo la classifica dal 2\u00ba posto in gi\u00f9, senza tener conto dell'esito dei play-off.\nLa competizione \u00e8 interamente ad eliminazione diretta. Con eccezione delle semifinali, tutti i turni si svolgono in gara unica, con eventuali tempi supplementari e calci di rigore. Le semifinali saranno invece disputate con gare di andata e ritorno, col meccanismo delle coppe europee, ovvero in caso di pareggio dopo 180 minuti a passare il turno \u00e8 la squadra che ha segnato il maggior numero complessivo di reti nelle due partite o, in caso di parit\u00e0 nelle reti complessive, il maggior numero di reti in trasferta; in caso di parit\u00e0 anche nei gol segnati fuori casa si procede con i tempi supplementari e in caso di ulteriore parit\u00e0 con i calci di rigore.\nLe societ\u00e0 di Lega Pro e Serie D entrano in gioco sin dal primo turno, le squadre di Serie B debuttano al secondo turno, 12 squadre di Serie A debuttano al terzo turno mentre le 8 teste di serie esordiscono solo negli ottavi di finale. Il sorteggio del tabellone \u00e8 stato effettuato il 24 luglio 2013. All'interno della propria fascia di ranking, a ciascuna squadra \u00e8 assegnato un numero di tabellone tramite sorteggio, eccezion fatta per le squadre che entrano in gioco al terzo turno, il cui numero dipende dalla posizione in classifica nell'anno precedente.\nNei turni in partita unica usufruisce del fattore campo la squadra con il numero di tabellone migliore (indipendentemente se assegnato per merito o per sorteggio). Nelle semifinali tale criterio d\u00e0 diritto a disputare in casa la gara di ritorno. In caso di concomitanze di gare casalinghe per squadre che giocano sullo stesso campo, vengono disposte automatiche inversioni di campo, privilegiando la detentrice del trofeo o la squadra con miglior classifica nei campionati della stagione precedente. Tali inversioni di campo non avvengono negli ottavi di finale, dove le gare vengono spalmate su pi\u00f9 settimane.\nSquadre partecipanti.\nDi seguito l'elenco delle squadre partecipanti.\nSerie A.\nLe 20 squadre\nLe squadre in grassetto sono automaticamente qualificate agli ottavi di finale.\nSerie B.\nLe 22 squadre\nLega Pro.\nLe 25 squadre di Prima Divisione\nLe 2 squadre di Seconda Divisione\nLega Nazionale Dilettanti.\nLe 9 squadre di Serie D\nCalendario.\nIl tabellone \u00e8 stato sorteggiato il 24 luglio 2013 alle ore 11:30 nella sede della Lega Serie A a Milano.\nTurni preliminari.\nPrimo turno.\n\u00c8 stato disputato sabato 3, domenica 4 e marted\u00ec 6 agosto 2013 coinvolgendo le 25 squadre di Prima Divisione, le 2 di Seconda Divisione e le 9 di Serie D. Fra le formazioni di Prima Divisione sono state selezionate le 18 teste di serie, che hanno avuto diritto a giocare in casa: le 4 retrocesse dalla Serie B, le migliori 6 non promosse in ciascuno dei due gironi di Prima Divisione 2012-2013, la migliore settima non promossa e la migliore neopromossa dalla Seconda Divisione 2012-2013 (che \u00e8 stata preferita alla peggior settima non promossa in B in quanto quest'ultima partecipa alla competizione al posto della detentrice della Coppa Italia Lega Pro). Una sola delle teste di serie, l', ha giocato in trasferta contro il Ponte San Pietro-Isola per motivi di ordine pubblico vista la concomitanza dell'incontro con il Palio della Quintana.\nSecondo turno.\n\u00c8 stato disputato sabato 10 e domenica 11 agosto 2013. Oltre alle 18 vincenti del primo turno (14 di Prima Divisione, 2 di Seconda Divisione e 2 di Serie D) sono entrate in lizza le 22 squadre di Serie B, 20 delle quali sono state designate teste di serie ed hanno giocato in casa (tutte tranne le due neopromosse attraverso i playoff, che hanno giocato in trasferta gli unici scontri diretti tra formazioni cadette).\nTerzo turno.\nSi \u00e8 disputato sabato 17 e domenica 18 agosto 2013. Oltre alle 20 vincenti del secondo turno (17 squadre di Serie B e 3 di Prima Divisione) entrano in lizza 12 squadre di Serie A, che sono automaticamente teste di serie e giocano in casa. Nei quattro scontri diretti tra squadre di Serie B il fattore campo \u00e8 invece stabilito dal sorteggio di inizio stagione.\nSono stati invertiti i campi di due partite a causa della presenza, fra le teste di serie, delle due squadre di Genova e delle due squadre di Verona: Sampdoria e Chievo hanno mantenuto il diritto a giocare in casa in quanto meglio classificate, nella stagione precedente, rispetto a Genoa ed Hellas Verona; ciononostante il Chievo si \u00e8 poi accordato per disputare a Vicenza (anzich\u00e9 a Verona) la gara contro l'Empoli. Inversione di campo, stante l'accordo fra le due contendenti, anche per la sfida tra Sassuolo e Novara, mentre Cagliari-Frosinone si gioca sul campo neutro di Trieste dove i sardi hanno disputato anche le prime gare casalinghe di campionato in attesa della ristrutturazione del Sant'Elia.\nQuarto turno.\nSi \u00e8 disputato tra marted\u00ec 3, mercoled\u00ec 4 e gioved\u00ec 5 dicembre 2013 dalle 16 vincenti del terzo turno (8 squadre di Serie A, 7 di Serie B ed una di Prima Divisione). Vi \u00e8 uno scontro diretto tra squadre di Serie B, in cui il fattore campo \u00e8 determinato dal sorteggio di inizio stagione. Negli altri casi gioca in casa la squadra di categoria superiore o, nel caso dei due scontri diretti tra formazioni di Serie A, la squadra meglio piazzata nella stagione 2012-13.\nFase finale.\nOttavi di finale.\nSi sono disputati tra il 18 dicembre 2013 ed il 15 gennaio 2014.\nQuarti di finale.\nSi sono disputati tra il 21 e 29 gennaio 2014.\nSemifinali.\nSi sono disputate l'andata il 4 e 5 febbraio e il ritorno l'11 e 12 febbraio 2014.\nFinale.\nLa finale si \u00e8 disputata per il settimo anno consecutivo in gara unica allo Stadio Olimpico di Roma. L'incontro si \u00e8 giocato il 3 maggio 2014. La partita, originariamente da giocarsi alle ore 21, \u00e8 iniziata alle 21.45 a seguito della notizia del ferimento del tifoso partenopeo Ciro Esposito, con un colpo di pistola sparato da un ultr\u00e0 neofascista appartenente alla tifoseria della . Esposito mor\u00ec poi il successivo 25 giugno, dopo cinquantatr\u00e9 giorni di agonia al Policlinico Gemelli di Roma.\nGli scontri e la sparatoria.\nAlcune ore prima dell'inizio della finale, inizialmente fissato come di consueto alle ore 21, si verificano su viale Tor di Quinto, poco distante dallo Stadio Olimpico di Roma, degli scontri che portano al ferimento da arma da fuoco di tre tifosi partenopei, di cui uno in gravissime condizioni.\nLa notizia data la gravit\u00e0 si diffonde rapidamente grazie anche ai notiziari televisivi e radio arrivando, ovviamente, anche ai presenti all'interno dello stadio che nel frattempo era stato aperto. La notizia fino alle 21.30 viene riportata in diverse versioni molto confuse: una di queste parlava di un tifoso napoletano, deceduto poi in ospedale, colpito da un colpo d'arma da fuoco da un tifoso fiorentino durante degli scontri tra diversi tifosi.\nIn zona Ponte Milvio sostava un pullman di tifosi fiorentini che era appena arrivato da Firenze, ma aveva sbagliato strada e viene preso letteralmente d'assalto da tifosi che inizialmente si pensava essere del Napoli, ma successivamente indagini e testimonianze faranno scoprire che si trattava di infiltrati tifosi romanisti.\nAlle ore 20.40 le due squadre entrano in campo per iniziare il riscaldamento, ma allo stadio (diviso esattamente a met\u00e0 tra tifosi del Napoli e della ) si percepisce un clima irreale, tanto che entrambe le tifoserie iniziano a fischiare e lanciare petardi e fumogeni in campo per chiedere la sospensione dell'incontro. Durante questo lancio di oggetti viene anche colpito e stordito da un petardo un vigile del fuoco che sostava a poca distanza dalla Curva Nord (assegnata ai tifosi napoletani).\nAlle ore 21.30 viene diffusa la notizia \"definitiva\", poi successivamente confermata dalle indagini: un gruppo di tifosi partenopei in sosta su viale Tor di Quinto sarebbero stati presi d'assalto da un gruppo di tifosi romanisti; questi ultimi avrebbero cominciato a tirare contro i napoletani oggetti pirotecnici come fumogeni, petardi e bombe carta, i tifosi del Napoli hanno reagito.\nDurante i violenti scontri un ultras della Roma, presumibilmente non da solo, avrebbe attaccato un pullman di tifosi del Napoli in viale Tor di Quinto, e scappando, dopo essere caduto a terra, avrebbe estratto una pistola sparando diversi colpi (almeno cinque) ad altezza uomo, che avrebbero colpito alcuni tifosi napoletani, tra cui Ciro Esposito ferito in maniera gravissima Ciro Esposito, che viene immediatamente soccorso e portato in codice rosso al Policlinico Gemelli di Roma, morir\u00e0 il 25 giugno 2014, dopo circa due mesi di ricovero e numerosi interventi chirurgici. In seguito all'episodio la Procura della Repubblica di Roma ha arrestato il tifoso romanista Daniele de Santis, detto \"Gastone\", (ritenuto uno dei punti di riferimento del mondo ultr\u00e0 capitolino, che nel derby di Roma del 1\u00ba marzo 2004 invadendo il campo, aveva richiesto al capitano della Roma Francesco Totti la sospensione dell'incontro, poi avvenuta a seguito dei gravi scontri fuori dallo Stadio Olimpico, innescati dalla diffusione della falsa notizia di un bimbo investito e ucciso da una camionetta della polizia), anche lui duramente colpito nei tafferugli, che viene sottoposto ad indagine, prima, per tentato omicidio e poi, dopo la morte di Esposito, per omicidio volontario. De Santis nega di aver sparato.\nLa partita, nonostante l'episodio, viene giocata con fischio di inizio alle ore 21.45: 7 minuti prima, la cantante Alessandra Amoroso, mentre canta l'inno italiano, viene fischiata da entrambe le tifoserie; inoltre, vengono lanciati dei fumogeni e petardi. Nei giorni immediatamente successivi all'incontro \u00e8 apparso sempre pi\u00f9 chiaro che diversi gruppi di tifosi della Roma (o presunti tali) fossero presenti nei pressi dello stadio e abbiano creato disordini e scontri; soprattutto nei confronti dei tifosi partenopei. Il motivo di tale scontro viene attribuito alla rivalit\u00e0 ormai ventennale che esiste tra le due tifoserie, ma anche per i risultati sportivi verificatosi nello stesso anno soprattutto in Coppa Italia: il Napoli infatti si \u00e8 aggiudicato la finale eliminando allo Stadio San Paolo proprio i giallorossi; inoltre, il motivo del suddetto scontro \u00e8 attribuito anche a degli scontri avvenuti sia all'interno dello stadio Olimpico, sia nella gara disputata a Napoli che nella gara di andata disputata a Roma.\nRecord.\nRecord aggiornati al 5 marzo 2014.\nClassifica marcatori.\n\"Dati aggiornati al 3 maggio 2014.\""}
{"id": "4569998", "revid": "287204", "url": "https://it.wikipedia.org/wiki?curid=4569998", "title": "Litleo", "text": ""}
{"id": "4569999", "revid": "287204", "url": "https://it.wikipedia.org/wiki?curid=4569999", "title": "Flab\u00e9b\u00e9", "text": ""}
{"id": "4570001", "revid": "287204", "url": "https://it.wikipedia.org/wiki?curid=4570001", "title": "Scatterbug", "text": ""}
{"id": "4570004", "revid": "729019", "url": "https://it.wikipedia.org/wiki?curid=4570004", "title": "Linea Tsuyama", "text": "La \u00e8 una linea ferroviaria regionale a scartamento ridotto che collega le citt\u00e0 di Okayama e Tsuyama, entrambe prefettura di Okayama, in Giappone. La ferrovia \u00e8 gestita dalla West Japan Railway Company (JR West).\nServizi.\nLa linea ferroviaria \u00e8 interamente a binario singolo e a trazione termica. Sulla linea Tsuyama operano sia treni che fermano in tutte le stazioni che treni denominati , con tempi di percorrenza rispettivamente di 90-94 minuti e 65-80 minuti a seconda delle fermate.\nStazioni.\nNella tabella sono indicate con \"\u25cf\" le fermate dei treni rapidi."}
{"id": "4570008", "revid": "359348", "url": "https://it.wikipedia.org/wiki?curid=4570008", "title": "Emil Schumacher", "text": "Giovane studente di Dortmund, lavor\u00f2 per un certo periodo come grafico industriale per poi partecipare alla seconda guerra mondiale. Dapprima espressionista, Schumacher ader\u00ec poi al movimento postcubista, divenendone uno dei pi\u00f9 celebri esponenti.\nDocente ad Amburgo dal 1958 al 1960 e a Karlsruhe dal 1966 al 1977, negli ultimi anni si occup\u00f2 di architettura."}
{"id": "4570009", "revid": "717966", "url": "https://it.wikipedia.org/wiki?curid=4570009", "title": "Toledot Yeshu", "text": ""}
{"id": "4570013", "revid": "767487", "url": "https://it.wikipedia.org/wiki?curid=4570013", "title": "James Harris, I conte di Malmesbury", "text": "Biografia.\nEra il figlio di James Harris, un parlamentare e l'autore di \"Hermes\", e di sua moglie, Elizabeth Clarke di Sandford. Studi\u00f2 a Winchester, Oxford e Leiden.\nCarriera militare.\nFu deputato per Christchurch (1770-1774 e 1780-1788). Ha ricoperto la carica di luogotenente di Hampshire (1807-1830).\nCarriera diplomatica.\nSpagna (1768-1771).\nHarris arriv\u00f2 in Spagna nel dicembre 1768 e divenne segretario dell'ambasciata britannica a Madrid. Questo intervallo gli diede una occasione nella quale scopr\u00ec l'intenzione della Spagna di attaccare le Isole Falkland. Come premio \u00e8 stato nominato ministro ad \"interim\" a Madrid.\nBerlino (1772-1776).\nNel gennaio 1772 Harris \u00e8 stato nominato inviato straordinario a Berlino. Nel giro di un mese del suo arrivo \u00e8 diventato il primo diplomatico a sentire la spartizione della Polonia da parte di Federico il Grande, con la collaborazione della Russia.\nSan Pietroburgo (1777-1783).\nNell'autunno del 1777, Harris si rec\u00f2 in Russia, dove ricopr\u00ec la carica di inviato, carica che mantenne fino al 1783. Nel 1782 ritorn\u00f2 a casa a causa dei suoi problemi di salute, ed \u00e8 stato nominato dal suo amico, Charles James Fox, ministro a L'Aia.\nL'Aia (1784-1788).\nFece un ottimo lavoro riguardante le politiche di William Pitt il Giovane nel mantenere l'influenza dell'Inghilterra sul continente dalla parte dei suoi alleati. In riconoscimento dei suoi servizi \u00e8 stato creato barone Malmesbury.\nMatrimonio.\nSpos\u00f2, il 28 luglio 1777, Harriet Mary Amyand (1761-20 agosto 1830), figlia di Sir George Amyand e Anne Mary Korteen. Ebbero quattro figli:\nMorte.\nDopo il 1797, divenne parzialmente sordo, e termin\u00f2 la sua carriera diplomazia del tutto, e nel 1800 creato conte di Malmesbury e visconte Fitzharris."}
{"id": "4570019", "revid": "287204", "url": "https://it.wikipedia.org/wiki?curid=4570019", "title": "Hansel e Gretel (film)", "text": ""}
{"id": "4570021", "revid": "38120", "url": "https://it.wikipedia.org/wiki?curid=4570021", "title": "Hansel und Gretel", "text": ""}
{"id": "4570023", "revid": "38120", "url": "https://it.wikipedia.org/wiki?curid=4570023", "title": "Hansel &amp; Gretel", "text": ""}
{"id": "4570024", "revid": "38120", "url": "https://it.wikipedia.org/wiki?curid=4570024", "title": "H\u00e4nsel &amp; Gretel", "text": ""}
{"id": "4570025", "revid": "205250", "url": "https://it.wikipedia.org/wiki?curid=4570025", "title": "Pietro Polenghi", "text": "Biografia.\nFiglio del pioniere dell'industria casearia in Italia Carlo Polenghi e fratello dell'imprenditore Paolo Polenghi, rafforz\u00f2 l'attivit\u00e0 dell'azienda paterna e ne ampli\u00f2 e diversific\u00f2 i campi, estendendoli al latte in polvere, al condensato e ai salumi.\nLa \"Societ\u00e0 di Esportazione Polenghi Lombardo\", azienda gi\u00e0 fondata con diverso nome da Carlo Polenghi nel 1870, sotto la guida di Pietro Polenghi apr\u00ec stabilimenti a Lodi (1900), Codogno (1904) e San Fiorano (1928).\nNel 1910 gli fu assegnato il titolo di cavaliere del Lavoro."}
{"id": "4570028", "revid": "287204", "url": "https://it.wikipedia.org/wiki?curid=4570028", "title": "Hansel &amp; Gretel (film)", "text": ""}
{"id": "4570029", "revid": "709406", "url": "https://it.wikipedia.org/wiki?curid=4570029", "title": "Radicale idrossile", "text": ""}
{"id": "4570032", "revid": "287204", "url": "https://it.wikipedia.org/wiki?curid=4570032", "title": "H\u00e4nsel e Gretel (film)", "text": ""}
{"id": "4570033", "revid": "287204", "url": "https://it.wikipedia.org/wiki?curid=4570033", "title": "H\u00e4nsel &amp; Gretel (film)", "text": ""}
{"id": "4570034", "revid": "125045828", "url": "https://it.wikipedia.org/wiki?curid=4570034", "title": "Hansel and Gretel", "text": "Hansel e Gretel"}
{"id": "4570046", "revid": "287204", "url": "https://it.wikipedia.org/wiki?curid=4570046", "title": "Hansel and Gretel (film)", "text": ""}
{"id": "4570049", "revid": "47767", "url": "https://it.wikipedia.org/wiki?curid=4570049", "title": "Ione nitrito", "text": ""}
{"id": "4570051", "revid": "1318658", "url": "https://it.wikipedia.org/wiki?curid=4570051", "title": "Vito Antonio Di Cagno", "text": "Biografia.\nSindaco di Bari dal 1946 al 1952 per la Democrazia Cristiana, dal 1956 fu presidente della SME e dal 1961 di Finelettrica. Presidente dell'Enel dal 1963 al 1973, nel 1967 fu insignito del titolo di cavaliere del Lavoro."}
{"id": "4570054", "revid": "120973231", "url": "https://it.wikipedia.org/wiki?curid=4570054", "title": "Giorgio Valerio", "text": "Biografia.\nIngegnere elettrico, entrato nella societ\u00e0 Edison a 23 anni, ne diventa direttore amministrativo dal 1936 e poi consigliere delegato grazie anche all'appoggio di Alberto Pirelli che della Edison \u00e8 un importante azionista. Sotto la sua gestione la Edison crebbe con conti economici molto positivi (in Borsa il titolo veniva chiamato \"la rendita ambrosiana\") al punto da decidere di diversificare nel 1950 nella chimica trasformandosi da societ\u00e0 elettrica pura a holding.\nCon la nazionalizzazione dell'energia elettrica nei primi anni Sessanta con l'indennizzo dato alle societ\u00e0 e non agli azionisti, la Edison si trova ad avere maggiore liquidit\u00e0 sviluppando il progetto di espandersi nella chimica. Nel 1966 oper\u00f2 la fusione con la Montecatini, pensata da Valerio, dai manager e azionisti delle due societ\u00e0, progettata da Mediobanca e da Enrico Cuccia, appoggiata dal governatore della Banca d'Italia Guido Carli, realizzata come una congiura di palazzo tenendo fino all'ultimo all'oscuro il presidente di Montecatini, Carlo Faina ma condotta dal suo braccio destro Giorgio Macerata. Il primo a parlare con Cuccia dell'operazione che port\u00f2 alla nascita della Montedison fu Leopoldo Pirelli. La guida della Montedison fu poi affidata ai dirigenti della \u201cvecchia\u201d Edison con Valerio nominato presidente e amministratore delegato. La giustificazione dell'operazione di fusione, annoter\u00e0 Pietro Nenni nel suo diario il 7 dicembre 1965, fu che la Edison \"ha i soldi ma non sa dove investirli\" e la Montecatini \"ha un vasto piano di investimenti ma non ha i capitali\". \nL'anno seguente Valerio fu insignito del titolo di cavaliere del Lavoro. \nNel 1970 lasci\u00f2 la presidenza a Cesare Merzagora e si ritir\u00f2 a vita privata. Venne in seguito processato per le spese gonfiate nella fornitura all'esercito di una partita di radio ricetrasmittenti per carri armati e per 50 miliardi di lire dell'epoca versati ad alcuni politici. Il processo non giunse a conclusione per la morte di Valerio in una clinica privata milanese. Riposa in una tomba familiare del Cimitero Monumentale."}
{"id": "4570058", "revid": "122964285", "url": "https://it.wikipedia.org/wiki?curid=4570058", "title": "Giuseppe Cenzato", "text": "Biografia.\nFiglio di Luigi e Teresa Gaspari, si forma con gli insegnamenti di Giuseppe Colombo e Giuseppe Belluzzo e consegue la laurea in Ingegneria industriale ed elettromeccanica nel 1904 presso il Politecnico di Milano.\nProprio grazie all'interessamento del suo maestro Giuseppe Belluzzo, fu assunto dalla ditta Gadda &amp; C., per conto della quale soggiorn\u00f2 nel 1905 a Baden, dove si specializz\u00f2 nell'installazione di turbine, dinamo e trasformatori. L'anno seguente, nel 1906, fu inviato a Napoli, per curare l'impianto di una turbina a vapore su brevetto del Belluzzo. A Napoli Cenzato ebbe modo di prendere un primo contatto con la fervente realt\u00e0 industriale del capoluogo campano e di conoscere Maurizio Capuano, regolatore della vita economica partenopea. Cenzato diviene ben presto un punto di riferimento fra gli imprenditori dell'area e proprio dall'incontro con Capuano scaturir\u00e0 poi l'accordo che porter\u00e0 il nostro ad assumere la direzione tecnica della Societ\u00e0 napoletana per Imprese Elettriche e successivamente la guida amministrativa della stessa . Nel 1919 Capuano lo vuole alla direzione della SME, di cui Cenzato raccoglier\u00e0 l'eredit\u00e0 positiva degli anni precedenti, divenendone direttore generale nel 1925 e amministratore delegato nel 1937. Un aiuto alla sua carriera fu di sicuro la buona dimestichezza ottenuta negli ambienti della Confindustria e il proficuo legame professionale intrattenuto con Alberto Beneduce, primo presidente dell'IRI. Proprio in questi anni collabor\u00f2 con l'IRI per la riorganizzazione della Societ\u00e0 piemontese idroelettrica. Fu Cavaliere del lavoro nel 1939, vicepresidente della SVIMEZ e consulente del Piano Marshall.\nMor\u00ec a Napoli il 2 agosto 1969.\nBiblioteca personale.\nUn estratto della sua biblioteca personale \u00e8 conservata presso la Biblioteca E.R. Caianiello dell'Universit\u00e0 degli Studi di Salerno. \nLa raccolta comprende circa 130 volumi, tra cui alcuni quaderni dello SVIMEZ, di cui fu tra i fondatori e denota il profondo interesse di Cenzato per la storia economica e industriale del Mezzogiorno.\nI volumi sono corredati dall'ex-libris del possessore e dalle dediche manoscritte dei donatori.\nArchivio.\nLa documentazione prodotta da Giuseppe Cenzato nel corso della propria carriera imprenditoriale \u00e8 conservata a Napoli presso ENEL. Archivio storico , nel fondo \"Ente nazionale per l'energia elettrica - ENEL. Ex Compartimento di Napoli. Archivio storico Giuseppe Cenzato\" (estremi cronologici: 1899-1975). "}
{"id": "4570060", "revid": "827882", "url": "https://it.wikipedia.org/wiki?curid=4570060", "title": "Hansel", "text": ""}
{"id": "4570062", "revid": "38120", "url": "https://it.wikipedia.org/wiki?curid=4570062", "title": "H\u00e4nsel", "text": ""}
{"id": "4570063", "revid": "287204", "url": "https://it.wikipedia.org/wiki?curid=4570063", "title": "H\u00e4nsel (personaggio)", "text": ""}
{"id": "4570064", "revid": "287204", "url": "https://it.wikipedia.org/wiki?curid=4570064", "title": "Hansel (personaggio)", "text": ""}
{"id": "4570065", "revid": "158913", "url": "https://it.wikipedia.org/wiki?curid=4570065", "title": "Nota sulla soppressione dei partiti politici", "text": ""}
{"id": "4570066", "revid": "287204", "url": "https://it.wikipedia.org/wiki?curid=4570066", "title": "Gretel (personaggio)", "text": ""}
{"id": "4570067", "revid": "729019", "url": "https://it.wikipedia.org/wiki?curid=4570067", "title": "Conte di Malmesbury", "text": "Conte di Malmesbury \u00e8 un titolo nel pari di Gran Bretagna. \u00c8 stato creato nel 1800 per il diplomatico James Harris, I barone di Malmesbury. Harris era gi\u00e0 stato creato barone di Malmesbury, nel 1788, ed era visconte Fitzharris.\nGli succedette il figlio maggiore, il secondo conte. Fu deputato per Helston, Horsham, Heytesbury e Wilton. Suo figlio maggiore, il terzo conte, fu un politico conservatore. Fu ministro degli esteri (1852 e 1858-1859) e anche Lord del sigillo privato e Leader della Camera dei lord. Lord Malmesbury mor\u00ec senza figli e gli succedette il nipote, il quarto conte. Era il figlio dell'ammiraglio Sir Edward Harris, secondo figlio del secondo conte.\nSuo figlio maggiore, il quinto conte, serv\u00ec da Lord-in-Waiting (1922-1924) nelle amministrazioni conservatrici di Andrew Bonar Law e Stanley Baldwin e fu poi presidente del consiglio della contea di Hampshire. Gli succedette il suo unico figlio, il sesto conte. A partire dal 2010 i titoli sono detenuti dal suo unico figlio, il settimo conte, succedutogli nel 2000.\nL'attuale residenza della famiglia \u00e8 Greywell Hill House, vicino a Basingstoke, nel Hampshire. La prima residenza era Heron Court (o Hern Corte o Tribunale Hurn) vicino Christchurch, nel Dorset (anche se all'interno dei confini storici della contea di Hampshire).\nConti di Malmesbury (1800).\nL'erede \u00e8 il figlio maggiore dell'attuale conte, James Hugh Harris Carleton, visconte Fitzharris (1970)."}
{"id": "4570068", "revid": "339392", "url": "https://it.wikipedia.org/wiki?curid=4570068", "title": "Hansel (Black Lagoon)", "text": ""}
{"id": "4570069", "revid": "339392", "url": "https://it.wikipedia.org/wiki?curid=4570069", "title": "Gretel (Black Lagoon)", "text": ""}
{"id": "4570070", "revid": "339392", "url": "https://it.wikipedia.org/wiki?curid=4570070", "title": "H\u00e4nsel (Black Lagoon)", "text": ""}
{"id": "4570077", "revid": "599013", "url": "https://it.wikipedia.org/wiki?curid=4570077", "title": "Shin'ichi (disambigua)", "text": ""}
{"id": "4570078", "revid": "287204", "url": "https://it.wikipedia.org/wiki?curid=4570078", "title": "Shin'ichi (personaggio)", "text": ""}
{"id": "4570079", "revid": "287204", "url": "https://it.wikipedia.org/wiki?curid=4570079", "title": "Shinichi (personaggio)", "text": ""}
{"id": "4570080", "revid": "287204", "url": "https://it.wikipedia.org/wiki?curid=4570080", "title": "Shinichi (The Vampire Diaries)", "text": ""}
{"id": "4570084", "revid": "287204", "url": "https://it.wikipedia.org/wiki?curid=4570084", "title": "Diario (rivista)", "text": ""}
{"id": "4570086", "revid": "124086788", "url": "https://it.wikipedia.org/wiki?curid=4570086", "title": "Cura compassionevole", "text": "La cura compassionevole o uso compassionevole di un farmaco \u00e8 la possibilit\u00e0 di utilizzare, a fini terapeutici, medicinali o terapie per i quali non \u00e8 ancora stata completata la fase di sperimentazione clinica. \u00ab\"Uso compassionevole\"\u00bb \u00e8 la traduzione dell'espressione inglese \"compassionate use\". \nIn Italia tali farmaci sono privi della \"autorizzazione all'immissione in commercio\" (cosiddetta \"A.I.C.\") rilasciata dall'Agenzia italiana del farmaco (AIFA).\nNormativa di riferimento.\nIn Italia.\nIn Italia \"l'uso compassionevole\" \u00e8 regolamentato dal decreto ministeriale 5.12.2006 (cosiddetto \"decreto Turco\", reiterato nel 2008, assumendo la denominazione \"decreto Turco/Fazio\"), in materia di utilizzazione di medicinali per terapia genica e per terapia cellulare preparati su cosiddetta \"base non ripetitiva\", ovverosia su singoli pazienti al di fuori di sperimentazioni cliniche (come affermato dal decreto stesso in premessa: \"medicinali da non sottoporre all'iter autorizzativo previsto per le sperimentazioni cliniche di medicinali di cui al d.lgs. 24.06.2003 n. 211\").\nIl Decreto Ministeriale 8 maggio 2003 \"Uso terapeutico di medicinale sottoposto a sperimentazione clinica\" regolamenta invece l'uso compassionevole dei medicinali sottoposti a sperimentazione clinica.\nQuest'ultimo decreto prevede che i farmaci sottoposti a sperimentazione nel territorio italiano o in un Paese estero, privi dell'autorizzazione all'immissione in commercio rilasciata dall'AIFA, l'agenzia del Ministero della Salute dedicata al controllo sui farmaci (vedi all'art. 8 del D.lgs 178, 29 maggio 1991 e successive modificazioni e integrazioni), possano essere richiesti direttamente all'impresa produttrice per l'uso al di fuori della sperimentazione clinica e che debbano essere forniti a titolo gratuito.\n\u00c8 importante sottolineare il valore etico della normativa: la ratio \u00e8 di consentire a pazienti senza altre opportunit\u00e0 terapeutiche valide l'uso di farmaci o terapie che, se pur non hanno ancora completato la sperimentazione clinica, potrebbero apportare dei benefici ai pazienti, fermo restando il rapporto rischio/beneficio ovviamente favorevole al paziente.\nA ulteriore tutela e garanzia il legislatore impone l'obbligo della firma del consenso informato da parte del paziente e prevede che il farmaco o la terapia siano in fase avanzata di sperimentazione."}
{"id": "4570087", "revid": "297745", "url": "https://it.wikipedia.org/wiki?curid=4570087", "title": "Corti di Palazzo", "text": ""}
{"id": "4570094", "revid": "486946", "url": "https://it.wikipedia.org/wiki?curid=4570094", "title": "Giudici del Proprio", "text": ""}
{"id": "4570097", "revid": "38120", "url": "https://it.wikipedia.org/wiki?curid=4570097", "title": "Cat-Man (Holyoke Publishing)", "text": ""}
{"id": "4570098", "revid": "38120", "url": "https://it.wikipedia.org/wiki?curid=4570098", "title": "Cat-Man", "text": ""}
{"id": "4570099", "revid": "486946", "url": "https://it.wikipedia.org/wiki?curid=4570099", "title": "Giudici al Forestier", "text": ""}
{"id": "4570100", "revid": "287204", "url": "https://it.wikipedia.org/wiki?curid=4570100", "title": "Cat-Man (personaggio)", "text": ""}
{"id": "4570101", "revid": "38120", "url": "https://it.wikipedia.org/wiki?curid=4570101", "title": "Cat Man", "text": ""}
{"id": "4570103", "revid": "638792", "url": "https://it.wikipedia.org/wiki?curid=4570103", "title": "Catman", "text": ""}
{"id": "4570104", "revid": "486946", "url": "https://it.wikipedia.org/wiki?curid=4570104", "title": "Giudici del Procurator", "text": ""}
{"id": "4570110", "revid": "486946", "url": "https://it.wikipedia.org/wiki?curid=4570110", "title": "Giudici dell'Esaminador", "text": ""}
{"id": "4570112", "revid": "287204", "url": "https://it.wikipedia.org/wiki?curid=4570112", "title": "Catman (personaggio)", "text": ""}
{"id": "4570116", "revid": "889336", "url": "https://it.wikipedia.org/wiki?curid=4570116", "title": "Bill Brock", "text": "Biografia.\nNato a Chattanooga, Brock discende da una famiglia di imprenditori molto nota e suo nonno William Emerson Brock era stato un senatore democratico.\nDopo aver lavorato per qualche tempo nell'industria del padre, Brock si interess\u00f2 alla politica ma, contrariamente alla sua famiglia, ader\u00ec al Partito Repubblicano. Nel 1962 si candid\u00f2 alla Camera dei Rappresentanti e venne eletto, per poi essere riconfermato per altri tre mandati.\nNel 1971 annunci\u00f2 la propria candidatura al Senato, sfidando il democratico in carica Al Gore senior (padre del futuro vicepresidente Al Gore) e riusc\u00ec a vincere le elezioni. Sei anni dopo Brock chiese agli elettori un altro mandato, ma venne sconfitto dall'avversario democratico Jim Sasser.\nDopo aver perso la rielezione, Brock continu\u00f2 a rimanere attivo all'interno del partito e quando Ronald Reagan divenne Presidente, decise di nominare Brock rappresentante per il commercio. Questi mantenne l'incarico fino al 1985, quando Reagan lo nomin\u00f2 Segretario del Lavoro.\nBrock rassegn\u00f2 le dimissioni appena due anni dopo, per dirigere l'infruttuosa campagna elettorale presidenziale di Bob Dole. Dopo quest'esperienza, Brock si trasfer\u00ec nel Maryland, dove nel 1994 tent\u00f2 nuovamente l'elezione al Senato. Riusc\u00ec a vincere la nomination repubblicana, ma venne sconfitto con ampio margine dal democratico in carica Paul Sarbanes."}
{"id": "4570117", "revid": "599013", "url": "https://it.wikipedia.org/wiki?curid=4570117", "title": "Quick", "text": ""}
{"id": "4570120", "revid": "1745361", "url": "https://it.wikipedia.org/wiki?curid=4570120", "title": "Licurgo (re di Nemea)", "text": "Licurgo, nella mitologia greca, era il nome di uno dei figli di Fere e di Periclimene (figlia di Minia); fu re di Nemea, in Argolide, nonch\u00e9 fratello di Admeto e padre di Archemoro.\nNella mitologia.\nQuando i Sette marciarono contro Tebe per rifornire le loro truppe di acqua, una delle serve del re Licurgo, Ipsipile, li condusse verso una fonte vicina, ponendo per\u00f2 sul terreno Archemoro, il piccolo figlio di Licurgo e di sua moglie Euridice, che fu morso mortalmente da un serpente.\nIl serpente fu ucciso e il fanciullo fu sepolto. Dal momento che questo fu interpretato come un cattivo presagio, i sette eroi introdussero, in onore del bambino, i giochi di Nemea."}
{"id": "4570123", "revid": "38120", "url": "https://it.wikipedia.org/wiki?curid=4570123", "title": "Quick (personaggio)", "text": ""}
{"id": "4570124", "revid": "38120", "url": "https://it.wikipedia.org/wiki?curid=4570124", "title": "Flupke", "text": ""}
{"id": "4570125", "revid": "287204", "url": "https://it.wikipedia.org/wiki?curid=4570125", "title": "Quick (film)", "text": ""}
{"id": "4570133", "revid": "767487", "url": "https://it.wikipedia.org/wiki?curid=4570133", "title": "Festival internazionale della birra di Tsingtao", "text": "Il Festival internazionale della birra di Qingdao () \u00e8 il festival che si svolge annualmente a Qingdao nella provincia dello Shandong, in Cina. L'evento \u00e8 sponsorizzato dal Governo della Repubblica Popolare che dalle autorit\u00e0 locali.\nStoria.\nIl Festival nasce nel 1991, in occasione del 100\u00ba anniversario della citt\u00e0. La prima edizione si svolse presso il Zhongshan Park, la seconda in piazza Huiquan, infine, nel 1996 trov\u00f2 sistemazione presso la Citt\u00e0 della Birra. Dal 2012 la manifestazione si \u00e8 spostata nella Qingdao Century Square (\u9752\u5c9b\u4e16\u7eaa\u5e7f\u573a).\nCaratteristiche.\nIl festival integra turismo, cultura, sport ed eventi promozionali. Lo slogan del Festival \u00e8 \u201cQingdao \u2013 Brindiamo con il mondo!\u201d (\u9752\u5c9b\u548c\u4e16\u754c\u5e72\u676f!). Le edizioni passate hanno visto esibirsi artisti locali e nazionali, si organizzano giochi anche per i pi\u00f9 piccoli. Non mancano gare e giochi la cui vera protagonista \u00e8 ovviamente la birra, sia nazionale che internazionale."}
{"id": "4570134", "revid": "6923", "url": "https://it.wikipedia.org/wiki?curid=4570134", "title": "Megastrutture antiche", "text": "Megastrutture antiche (\"Ancient Megastructures\") \u00e8 una serie di documentari statunitense trasmessa in Italia su National Geographic Channel e Focus legata alla pi\u00f9 vasta \"Megastrutture\".\nCon l'aiuto di studiosi e ingegneri vengono analizzate alcune fra le pi\u00f9 imponenti opere realizzate dalle civilt\u00e0 del mondo antico, secoli prima della rivoluzione industriale.\nEpisodi.\nPrima Serie.\nSi compone di 3 episodi\nSeconda Serie.\nSi compone di 6 episodi"}
{"id": "4570135", "revid": "1762097", "url": "https://it.wikipedia.org/wiki?curid=4570135", "title": "I Will Survive (disambigua)", "text": ""}
{"id": "4570145", "revid": "767487", "url": "https://it.wikipedia.org/wiki?curid=4570145", "title": "Killing Season (film)", "text": "Killing Season \u00e8 un film del 2013 diretto da Mark Steven Johnson, con protagonisti Robert De Niro e John Travolta, per la prima volta insieme in un film.\nTrama.\nBenjamin Ford \u00e8 un ex soldato americano, veterano di guerra, ritiratosi sugli Appalachi per dimenticare la guerra in Bosnia nella quale ha combattuto. Un giorno, un turista europeo di nome Emil Kovac incrocia la sua strada, in apparenza per pura casualit\u00e0, e tra i due nasce un legame d'amicizia. Ma tutto cambia quando Ford scopre che Kovac in realt\u00e0 \u00e8 un soldato in cerca di vendetta. Inizier\u00e0 cos\u00ec un duello tra i due per la sopravvivenza, tra le montagne che li separano dal resto della civilt\u00e0.\nProduzione.\nCast.\nInizialmente il progetto vedeva come protagonisti gli attori John Travolta e Nicolas Cage, per una reunion dopo il film \"Face/Off - Due facce di un assassino\", e il regista scelto era John McTiernan. Successivamente per\u00f2, Robert De Niro prende il posto di Nicolas Cage.\nSceneggiatura.\nLa sceneggiatura di Evan Daugherty, basata su un vecchio script degli anni settanta cattura l'attenzione dei produttori dopo aver vinto il concorso \"Script Pipeline\" nel 2008. La sceneggiatura originale era intitolata \"Shrapnel\", che era lo stesso nome del progetto riavviato nel 2008. Successivamente per\u00f2 viene cambiato il nome in \"Killing Season\" e vengono modificate le location della trama per poter modernizzare e attualizzare il film.\nRiprese.\nLe riprese del film iniziano il 30 gennaio e terminano il 17 aprile 2012 e si svolgono tra Bulgaria e Stati Uniti d'America, tra la citt\u00e0 di Sofia e lo Stato della Georgia.\nDistribuzione.\nIl primo trailer del film viene diffuso online l'8 giugno 2013.\nLa pellicola \u00e8 stata distribuita nelle sale cinematografiche statunitensi a partire dal 12 luglio 2013.\nIl film \u00e8 stato vietato ai minori di 18 anni per la presenza di \"forte violenza, tortura e dialoghi con contenuti sessuali\"."}
{"id": "4570147", "revid": "1226", "url": "https://it.wikipedia.org/wiki?curid=4570147", "title": "Fico comune", "text": ""}
{"id": "4570149", "revid": "1371684", "url": "https://it.wikipedia.org/wiki?curid=4570149", "title": "Acquaro (disambigua)", "text": ""}
{"id": "4570150", "revid": "15756", "url": "https://it.wikipedia.org/wiki?curid=4570150", "title": "Episodi di Ultimate Muscle", "text": "Lista degli episodi di \"Ultimate Muscle\". Le puntate sono 77, divise in tre stagioni e trasmesse per la prima volta tra il 2002 ed il 2004."}
{"id": "4570152", "revid": "287204", "url": "https://it.wikipedia.org/wiki?curid=4570152", "title": "Frank (personaggio)", "text": ""}
{"id": "4570154", "revid": "28592", "url": "https://it.wikipedia.org/wiki?curid=4570154", "title": "Acquaro (Cosoleto)", "text": ""}
{"id": "4570156", "revid": "246389", "url": "https://it.wikipedia.org/wiki?curid=4570156", "title": "Tea Falco", "text": "Biografia.\nNel campo della fotografia ha iniziato ad esporre in Sicilia nel 2000, terra dove \u00e8 nata. Dal 2009 partecipa a diverse mostre individuali e collettive a Roma, in Campania, a Bologna e poi anche in Grecia e a Los Angeles. Ha vinto diversi premi del settore fotografico come il premio \"Art in Quart\" nell'ottobre 2010 e il \"Premio Basilio Cascella\" nel maggio 2011. Esegue anche lavori autobiografici in autoscatto e video.\nCome attrice ha esordito a teatro nel 2004 con lo spettacolo \"Fumo negli occhi\". Dal 2005 al 2008 \u00e8 impegnata a teatro, dove partecipa ad altri spettacoli. Nel 2007 esordisce al cinema come comparsa ne \"I Vicer\u00e9\". Nel 2012 prende parte a un episodio de \"Il giovane Montalbano\". Viene scelta da Bernardo Bertolucci come protagonista del suo film \"Io e te\", tratto dal romanzo di Niccol\u00f2 Ammaniti: per questa sua interpretazione \u00e8 candidata al David di Donatello per la migliore attrice protagonista nel 2013.\nNel 2013 compare nel videoclip del brano \"Testamento\" di Franco Battiato, mentre nel 2015 \u00e8 protagonista del videoclip di \"Io e Anna\" di Cesare Cremonini a fianco allo stesso cantante. Interpreta Beatrice Mainaghi nel 2015 nella serie TV \"1992\" e nel 2017 nella successiva \"1993\". Nel 2018 partecipa al videoclip \"Botox\" della rapper italiana Myss Keta. Inoltre comincia la sua carriera musicale con l'alias Nea. Nel 2018 debutta anche come registra con il docu-film \"Ceci n'est pas un cannolo\". Presentato alla quattordicesima edizione di Biografilm Festival (Bologna 14-21 giugno), il documentario \u00e8 incentrato su cosa rappresenta il cannolo per i siciliani."}
{"id": "4570160", "revid": "599013", "url": "https://it.wikipedia.org/wiki?curid=4570160", "title": "Joe Prunty", "text": "Carriera.\nHa una lunga esperienza da vice-allenatore in NBA ed \u00e8 stato scelto dalla BBF come commissario tecnico della Nazionale britannica agli Europei 2013."}
{"id": "4570163", "revid": "124388979", "url": "https://it.wikipedia.org/wiki?curid=4570163", "title": "Back Again... No Matter What", "text": "Back Again... No Matter What \u00e8 l'album che segna il ritorno sulle scene della \"boy band\" irlandese Boyzone. L'album, pubblicato nel 2008 dalla Universal, contiene i successi del passato del gruppo e alcune nuove tracce."}
{"id": "4570164", "revid": "3115", "url": "https://it.wikipedia.org/wiki?curid=4570164", "title": "Alessandra Buschi", "text": "Biografia.\nHa esordito nel 1986, quando Pier Vittorio Tondelli inser\u00ec il suo racconto \"Di qualche giorno\" nell'antologia \"Giovani blues\", facente parte del progetto \"Under 25\". Ha partecipato a numerose altre antologie, fra cui \"Streghe a fuoco\" a cura di Joyce Lussu (1993), \"Racconta 2\" (1993) e \"Raccontare Trieste\" (1999); nel 1999 ha pubblicato una propria raccolta di racconti, \"Se fossi Vera\", finalista del premio dedicato a Lucio Mastronardi di Vigevano. In seguito ha pubblicato numerose opere, tra cui \"Il libro che mi \u00e8 rimasto in mente\" e \"Cruciverba\", e le raccolte di poesie \"Materie d'esame\" e \"Parole salvate\".\nIl primo libro con cui ha esordito \u00e8 stato \"Dire Fare Baciare\", pubblicato nel 1990. La prosa di Buschi viene descritta come costituita da piccoli eventi della quotidianit\u00e0 in grado di narrare le vicende drammatiche della vita.\nPer la poesia ha vinto il premio \"Volpini - Citt\u00e0 di Senigallia\"; per la narrativa per ragazzi il \"Premio Dickens\" con il romanzo \"Oscar &amp; Oscar.\"\nNata a Grosseto, attualmente vive a Serra de' Conti, dove gestisce una cooperativa libraria e collabora con case editrici come editor. Ha una formazione come counsellor e la specializzazione in disturbi di apprendimento e problematiche socio educative.\nVarie sue opere pittoriche sono state esposte in mostre personali e collettive.\nSi occupa anche di teatro."}
{"id": "4570165", "revid": "282094", "url": "https://it.wikipedia.org/wiki?curid=4570165", "title": "Mosfilm", "text": ""}
{"id": "4570175", "revid": "1226", "url": "https://it.wikipedia.org/wiki?curid=4570175", "title": "La fabbrica delle vespe", "text": ""}
{"id": "4570176", "revid": "2056951", "url": "https://it.wikipedia.org/wiki?curid=4570176", "title": "Elezioni presidenziali in Iran del 2013", "text": "Le elezioni presidenziali in Iran del 2013 si sono tenute il 14 giugno. I risultati hanno visto la vittoria del riformista Hassan Rouhani al 1\u00ba turno con il 50.71% dei voti. Il sindaco di Tehran Mohammad Bagher Ghalibaf \u00e8 arrivato secondo, raccogliendo il 16.56% dei consensi. Pi\u00f9 di 36.7 di iraniani hanno votato, pari al 72.71% degli aventi diritto.\nContesto.\nCandidature.\nLa registrazione delle candidature ha avuto luogo dal 7 all'11 maggio 2013.\nIn seguito, i candidati sono stati sottoposti al vaglio del Consiglio dei Guardiani che, il 21 maggio, ha approvato otto candidature. I candidati approvati sono stati giudicati da molte fonti occidentali, quali la BBC News, in massima parte esponenti conservatori essendo stati esclusi dalla consultazione i pi\u00f9 rilevanti candidati riformisti, tra i quali l'ex presidente Akbar Hashemi Rafsanjani.\nNonostante ci\u00f2, l'opposizione riformista \u00e8 riuscita comunque a compattarsi su due candidati moderati Hassan Rouhani e Mohammad Reza Aref, appoggiati rispettivamente dagli ex presidente Rafsanjani e da Mohammad Khatami\nIn seguito, due degli otto candidati approvati hanno scelto autonomamente di ritirarsi: Aref si \u00e8 ritirato in favore di Rouhani il 10 giugno; Gholam-Ali Haddad-Adel ha rinunciato il giorno seguente per compattare il frammentato fronte dei conservatori.\nCandidati ammessi ma ritiratisi durante la campagna elettorale.\nI seguenti due candidati si sono iscritti alle elezioni e le loro candidature sono state approvate dal Consiglio dei Guardiani della Costituzione, ma hanno ritirato le loro candidature durante la campagna elettorale.\nCandidati ammessi ma ritiratisi prima della campagna elettorale.\nI seguenti candidati si sono iscritti alle elezioni e le loro candidature sono state approvate dal Consiglio dei Guardiani della Costituzione, ma hanno ritirato le loro candidature prima della campagna elettorale:\nCandidati non ammessi.\nI seguenti candidati si sono registrati per l'elezione ma le loro candidature sono state respinte dal Consiglio dei Guardiani. Tutte e trenta le candidate sono state immediatamente squalificate per motivi costituzionali.\nScrutini.\nSecondo il ministero degli interni sono 50.483.192 le persone con diritto di voto per il primo turno delle elezioni e oltre 66.000 i seggi dislocati in tutto il territorio nazionale, mentre i cittadini all'estero hanno potuto votare presso 285 seggi insediati nelle rispettive nazioni: la provincia di Tehran, la pi\u00f9 popolata, presenta circa 17.000 seggi."}
{"id": "4570190", "revid": "110157", "url": "https://it.wikipedia.org/wiki?curid=4570190", "title": "Municipalit\u00e0 di Zestaponi", "text": "La municipalit\u00e0 di Zestaponi () \u00e8 una municipalit\u00e0 georgiana dell'Imerezia.\nNel censimento del 2002 la popolazione si attestava a 76.208 abitanti. Nel 2014 il numero risultava essere 57.628.\nLa citt\u00e0 di Zestaponi \u00e8 il centro amministrativo della municipalit\u00e0, la quale si estende su un'area di 423 km\u00b2.\nPopolazione.\nDal censimento del 2014 la municipalit\u00e0 risultava costituita al 99,54% da persone di etnia georgiana."}
{"id": "4570203", "revid": "298055", "url": "https://it.wikipedia.org/wiki?curid=4570203", "title": "Avvocato Vasta", "text": ""}
{"id": "4570208", "revid": "1074331", "url": "https://it.wikipedia.org/wiki?curid=4570208", "title": "Municipalit\u00e0 di Vani", "text": "La municipalit\u00e0 di Vani () \u00e8 una municipalit\u00e0 georgiana dell'Imerezia.\nNel censimento del 2002 la popolazione si attestava a 34.464 abitanti. Nel 2014 il numero risultava essere 24.512.\nLa cittadina di Vani \u00e8 il centro amministrativo della municipalit\u00e0, la quale si estende su un'area di 557 km\u00b2.\nPopolazione.\nDal censimento del 2014 la municipalit\u00e0 risultava costituita al 99,8% da persone di etnia georgiana."}
{"id": "4570213", "revid": "125375428", "url": "https://it.wikipedia.org/wiki?curid=4570213", "title": "Rivalit\u00e0 \u0110okovi\u0107-Nadal", "text": "Novak \u0110okovi\u0107 e Rafael Nadal sono due giocatori professionisti di tennis che hanno dato vita ad una rivalit\u00e0 tra le pi\u00f9 intense della storia di questo sport, e forse la pi\u00f9 intensa di quelle contemporanee. I due si sono affrontati 58 volte dal 2006 (un record per l'era open), il testa a testa vede il tennista serbo in vantaggio 30-28. Si sono incontrati in 9 finali del Grande Slam (bilancio 5-4 per Nadal) e in 14 finali Masters 1000 (record, con il bilancio in parit\u00e0 7-7).\nStoria.\nSebbene i due si affrontino con regolarit\u00e0 fin dal 2006 \u00e8 corretto parlare di vera e propria rivalit\u00e0 solo per quanto riguarda le sfide dal 2009 in poi, infatti nelle prime tre stagioni il bilancio dei loro confronti \u00e8 decisamente a favore del tennista iberico, un netto 10-4 in favore di Nadal nonostante le loro partite siano state spesso avvincenti, e infine la seconda parte della rivalit\u00e0, sopra accennata, che vede gli scontri diretti favorire il serbo 22-13.\nIl 2009 \u00e8 il primo anno in cui i due atleti sono sullo stesso livello, infatti dopo la stagione sulla terra battuta, in cui Nadal infligge un 4-0 (Coppa Davis, Montecarlo, Roma e Madrid), nella stagione sul cemento \u00e8 \u0110okovi\u0107 ad eliminare ripetutamente Rafa battendolo a Cincinnati, Parigi e all'ATP World Tour Finals. In quell'anno i due giocatori si sono resi protagonisti di una partita memorabile, nella semifinale del torneo di Madrid il tennista spagnolo ha battuto il serbo per 3-6, 7-6(5), 7-6(9) al termine di una combattuta partita durata quattro ore e due minuti, stabilendo il record della pi\u00f9 lunga partita ufficiale mai disputata al meglio dei tre set.\nNel 2010 i due rivali si sono affrontati solo due volte, per la prima volta si sono fronteggiati in una finale del Grande Slam, teatro dell'evento \u00e8 stato l'US Open e la partita si \u00e8 conclusa con la vittoria di Nadal per 3-1 (6\u20134, 5\u20137, 6\u20134, 6\u20132 il punteggio finale), poi nel torneo di fine anno in semifinale Nadal ha nuovamente battuto \u0110okovi\u0107 in due set nel girone (7\u20135, 6\u20132).\nIl 2011 \u00e8 stato l'anno dell'inversione di tendenza; all'inizio della stagione Nadal poteva ancora vantare un bilancio di 16-7 in suo favore. \u0110okovi\u0107 ha vinto l'Australian Open e poi si \u00e8 reso protagonista di un evento senza precedenti: infatti nei primi 5 ATP World Tour Masters 1000 della stagione i due rivali si sono affrontati in 4 finali. Ad Indian Wells e Miami \u0110okovi\u0107 ha confermato la propria forza sul campo in cemento vincendo entrambe le combattute partite al terzo set, poi non ha potuto prendere parte al torneo di Monte Carlo, lasciando a Nadal campo libero per il suo sesto successo consecutivo nella competizione. Lo spagnolo \u00e8 unanimente considerato il pi\u00f9 forte giocatore del mondo sulla terra rossa e infatti \u0110okovi\u0107 non ha mai battuto Nadal in precedenza sulla terra (9 vittorie consecutive per lo spagnolo), tuttavia i suoi continui progressi hanno reso la finale di Madrid una partita dall'esito incerto. Infatti \u0110okovi\u0107 sconfigge Nadal davanti al suo pubblico in due set molto combattuti, una settimana dopo i due sono di nuovo di fronte nella finale di Roma e ancora una volta \u0110okovi\u0107 vince in due combattuti set, diventando il terzo giocatore nella storia ad aver battuto Nadal due volte sul campo di terra (dopo Gast\u00f3n Gaudio e Roger Federer) e il primo a riuscirci in cos\u00ec poco tempo di distanza.\nIl 3 luglio 2011 si affrontano nella loro seconda finale del Grande Slam a Wimbledon, il tennista serbo si \u00e8 imposto per tre set a uno (6\u20134, 6\u20131, 1\u20136, 6\u20133 il punteggio). Il 12 settembre 2011 si affrontano nella loro terza finale del Grande Slam agli US Open, il tennista serbo si \u00e8 imposto per tre set a uno. Il serbo ha quindi vinto tutte e sei le partite giocate con lo spagnolo durante l'anno.\nLa nuova stagione comincia con la terza finale Slam consecutiva per i due, a Melbourne. L'incontro risulter\u00e0 la pi\u00f9 lunga finale nella storia dei major con la vittoria di \u0110okovi\u0107 per 5-7 6-4 6-2 65-7 7-5 in quasi sei ore. \u00c8 sulla terra battuta che Nadal ferma la serie di sette sconfitte, vince infatti le finali di Montecarlo, Roma e Parigi. A causa dell'infortunio dello spagnolo, che lo ha allontanato per tutto il finale di stagione, i due si ritrovano in campo solo al Monte Carlo Rolex Masters 2013 dove \u0110okovi\u0107 interrompe la serie di vittorie consecutive dell'iberico in terra monegasca, diventando il secondo giocatore ad aver sconfitto il tennista di Manacor per tre volte sulla terra battuta (dopo Gaudio). A Parigi, causa anche la perdita di posizioni in classifica di Nadal, si incontrano in semifinale ed \u00e8 Nadal ad avere la meglio guadagnandosi l'accesso all'ottava finale nello Slam parigino, che successivamente vincer\u00e0.\nI successivi due incontri si giocano sul duro, in semifinale a Montreal la spunta lo spagnolo al tie-break del terzo set mentre a settembre si affrontano in finale agli US Open. Nella loro sesta finale Slam vince Nadal in quattro set e ottiene la ventiduesima vittoria sul serbo.Gli ultimi due incontrei della stagione vengono vinti dal serbo, prima in finale nell'Atp 500 di Pechino e successivamente al Master di fine anno (entrambe le vittorie conquistate in due set con il medesimo punteggio 6-3, 6-4).\nNel 2014 i due si affrontano 3 volte, a Miami e a Roma dove vince \u0110okovi\u0107, anche piuttosto nettamente, infine all'Open di Francia dove trionfa Nadal.\nNel 2015 i due si sono affrontati 4 volte, una al Masters di Monte Carlo una all'Open di Francia, una al China open, e una agli Atp World Tour Finals; in tutte le occasioni a trionfare \u00e8 stato \u0110okovi\u0107, rispettivamente per 6-3, 6-3 per 7-5, 6-3, 6-1 per 6-2 6-2 e per 6-3, 6-3.\nIl 2016 propone il primo incontro tra i due tennisti in occasione della finale del Qatar ExxonMobil Open a Doha; \u0110okovi\u0107 si impone nettamente sul rivale spagnolo con il punteggio di 6-1, 6-2,dando una grande prova di forza ma comunque accentuando i problemi tecnici, fisici, ma soprattutto mentali che avvolgono lo spagnolo nell'ultimo periodo (\u0110okovi\u0107 vince in ogni caso la 9\u00b0 delle ultime 10 sfide contro il rivale spagnolo).\n\u0110okovi\u0107 continua poi il personale filotto di vittorie contro il rivale battendolo ancora nella semi-finale del torneo di Indian Wells con il punteggio di 7-6 6-2 per poi sconfiggerlo al Foro Italico nei quarti per 7-5 7-6.\nNel 2018, i due, dopo due anni, si affrontano nuovamente nello scenario senza tempo di Wimbledon: sebbene sia \"semplicemente\" una semifinale, per gli addetti ai lavori e gli opinionisti \u00e8 questa la vera finale del torneo, data l'uscita anticipata del detentore Roger Federer ai quarti di finale contro il sudafricano Kevin Anderson.\nIn un match pieno di sensazioni emozionanti e uno straordinario tennis diviso in due giorni a causa di una sospensione per oscurit\u00e0 sul 2-1 \u0110okovi\u0107, il serbo ha battuto il mancino di Manacor 6-4, 3-6, 7-6, 3-6, 10-8 in 5 ore e 15 minuti, assicurandosi un posto nella sua prima finale in uno Slam dopo quasi due anni. Finale che vincer\u00e0 battendo in 3 set Anderson, vincendo cos\u00ec il suo 13\u00ba torneo del Grand Slam (quarto Wimbledon).\nNel 2019 i due si affrontano due volte, con una vittoria per parte.\n\u0110okovi\u0107 vince 6-3, 6-2, 6-3 la finale degli Australian Open, aggiudicandosi il suo settimo trofeo nello Slam australiano e infliggendo al maiorchino la prima sconfitta per tre set a zero in una finale di un Major.\nNadal si prende la rivincita vincendo in finale in tre set a Roma, vincendo il suo nono trofeo nella capitale italiana e portando il confronto 28-26 per il serbo.\nIl 2020 si apre con la prima edizione dell'ATP Cup, che in finale vede la Serbia di \u0110okovi\u0107 opporsi alla Spagna di Nadal. Nel secondo incontro di singolare \u0110okovi\u0107 sconfigge il maiorchino con il punteggio di 6-2, 7-64, permettendo alla Serbia di pareggiare la serie e di vincere il torneo una volta vinto anche l'incontro di doppio. I due tornano a riaffrontarsi al Roland Garros, dove Nadal vince col punteggio di 6-0, 6-2, 7-5 vincendo il ventesimo titolo dello Slam in carriera (eguaglia cos\u00ec il record di Federer), per Djokovic si tratta della quarta sconfitta in finale a Parigi, la terza subita da Nadal dopo quelle del 2012 e 2014.\nNel 2021 i due si affrontano in finale a Roma, con Nadal che batte \u0110okovi\u0107 in tre set (7-5, 1-6, 6-3), vincendo il suo decimo trofeo nella capitale italiana e portando il confronto 29-28 per il serbo. I due si sono affrontati successivamente nella semifinale del Roland Garros e Djokovic ha battuto Nadal in quattro set (3-6, 6-3, 7-6, 6-2), diventando l'unico giocatore della storia ad aver battuto Nadal due volte al Roland Garros e portando il confronto 30-28 in suo favore.\nAnalisi.\nAspetti statistici.\nDall'anno del primo titolo di Nadal (Open di Francia del 2005) ad oggi i due hanno vinto complessivamente 40 dei 66 titoli del Grande Slam, venti sia per lo spagnolo che per il serbo. Inoltre \u0110okovi\u0107 detiene il maggior numero di vittorie all'Australian Open (nove) nonch\u00e9 il record per il numero di vittorie consecutive (3) nell'Era Open. Nadal detiene il record di vittorie al Roland Garros (tredici) e, nello stesso torneo, il record di vittorie consecutive (5). Di seguito \u00e8 riportato un elenco schematico dei vincitori dei tornei del Grande Slam.\nElenco di tutte le sfide.\nATP, Olimpiadi, Coppa Davis e Grande Slam."}
{"id": "4570215", "revid": "1074331", "url": "https://it.wikipedia.org/wiki?curid=4570215", "title": "Municipalit\u00e0 di Samtredia", "text": "La municipalit\u00e0 di Samtredia () \u00e8 una municipalit\u00e0 georgiana dell'Imerezia.\nNel censimento del 2002 la popolazione si attestava a 60.456 abitanti. Nel 2014 il numero risultava essere 48.562.\nLa citt\u00e0 di Samtredia \u00e8 il centro amministrativo della municipalit\u00e0, la quale si estende su un'area di 364 km\u00b2.\nPopolazione.\nDal censimento del 2014 la municipalit\u00e0 risultava costituita da:"}
{"id": "4570217", "revid": "1573940", "url": "https://it.wikipedia.org/wiki?curid=4570217", "title": "Trichosurus", "text": "Trichosurus \u00e8 un genere di marsupiali arboricoli della famiglia dei Falangeridi. Comprende tre specie di opossum australiani, note nome tricosuri.\nDescrizione.\nSono state individuate sette sottospecie di tricosuro volpino (\"T. vulpecula\"), ma soltanto tre di esse vengono attualmente accettate. La forma pi\u00f9 diffusa (\"T. v. vulpecula\") si trova negli habitat alberati di tutti gli Stati australiani e ha un peso di 2-3,5 kg e colori (dal grigio chiaro al nero) considerevolmente variabili. Le altre sottospecie sono leggermente pi\u00f9 pesanti (fino a 4,1 kg) e formano popolazioni geograficamente isolate nei terreni alberati all'estremit\u00e0 settentrionale del Territorio del Nord fino all'isola di Barrow nell'Australia Occidentale (\"T. v. arnhemensis\") e nel Queensland nord-orientale (\"T. v. johnstonii\"). La densit\u00e0 di popolazione del tricosuro volpino varia secondo gli habitat, da 0,4 animali per ettaro nelle foreste aperte e nelle zone alberate in genere, a 1,4 per ettaro nei giardini suburbani e a 2,1 per ettaro nelle foreste aperte da pascolo.\nAnalogamente al loro parente pi\u00f9 diffuso, il tricosuro canino (\"T. caninus\") e il tricosuro di montagna (\"T. cunninghami\") hanno un muso aguzzo, con orecchie medio-grandi erette e una coda completamente ricoperta di peli nella parte superiore, con una punta glabra nella parte inferiore. Essi sono, tuttavia, pi\u00f9 limitati geograficamente e non sono suddivisi in sottospecie. Il robusto tricosuro canino si trova nelle folte e umide foreste dell'Australia sud-orientale, e pu\u00f2 raggiungere una densit\u00e0 di 0,4-1,8 individui per ettaro, mentre il poco conosciuto tricosuro di montagna si trova nelle foreste di montagna del Victoria centrale e nord-orientale e del Nuovo Galles del Sud meridionale. La distribuzione molto ampia del tricosuro volpino \u00e8 probabilmente dovuta alla sua notevole flessibilit\u00e0 nell'alimentazione e nei comportamenti attinenti alla nidificazione e ad un'elevata potenzialit\u00e0 riproduttiva. Laddove si trova in condominio con il pi\u00f9 terricolo tricosuro canino, si ciba soprattutto di foglie mature di eucalipto, e ottiene solamente il 20% del suo nutrimento dai cespugli del sottobosco. In assenza di specie pi\u00f9 grandi, tuttavia, il tricosuro volpino pu\u00f2 passare la maggior parte del tempo sul terreno cibandosi di una grande variet\u00e0 di foglie e anche di erba e di trifoglio.\nBiologia.\nIl tricosuro volpino non \u00e8 meno flessibile per quanto riguarda il suo comportamento nella nidificazione. Sebbene preferisca nidificare sopra il livello del suolo nelle cavit\u00e0 degli alberi, come le altre due specie, utilizza anche tronchi cavi e buchi nelle rive dei torrenti, mentre nei sobborghi si nasconde sotto i tetti delle case.\nLe femmine di questa specie iniziano a riprodursi a un anno di et\u00e0 e danno vita a 1-2 piccoli all'anno. Nella maggior parte delle popolazioni, il 90% delle femmine si riproduce d'autunno (marzo-maggio), ma fino al 50% di esse pu\u00f2 anche riprodursi in primavera (settembre-novembre). Nasce soltanto un piccolo alla volta, e il tasso riproduttivo annuo medio delle femmine \u00e8 di 1,4. Nel tricosuro canino, per contrasto, le femmine iniziano a riprodursi a 2-3 anni di et\u00e0, dando vita a un massimo di un piccolo all'anno, d'autunno, e il loro tasso riproduttivo annuale \u00e8 di 0,73. Il ritmo di crescita delle due specie diverge anch'esso in modo notevole. Entrambe partoriscono piccoli rosa e glabri pesanti solo 0,22 g, ma quelli di tricosuro volpino vengono divezzati all'et\u00e0 di 6 mesi, quelli di tricosuro canino a 8 mesi; i primi si disperdono all'et\u00e0 di 7-18 mesi gli altri a 18-36 mesi.\nI tricosuri volpini sono solitari, tranne quando sono in fase riproduttiva e di allevamento dei piccoli. Entro la fine del loro terzo o quarto anno di vita, gli individui si appropriano di piccole aree esclusive, gli alberi-tana, all'interno dei loro territori individuali, che vengono difese nei confronti degli altri individui del medesimo sesso e stato sociale. Gli individui di sesso opposto o di stato sociale inferiore vengono tollerati all'interno di tali aree esclusive, ma, sebbene il territorio individuale dei maschi (3-8 ettari) si sovrapponga a volte completamente a quello delle femmine (1-5 ettari), gli individui nidificano quasi sempre da soli e manifeste interazioni sono rare.\nNonostante l'abilit\u00e0 del tricosuro volpino nell'usare una grande variet\u00e0 di tane, la difesa degli alberi-tana suggerisce che i luoghi di nidificazione preferiti siano scarsi. Siccome muoiono pochi giovani prima del divezzamento (15%), ogni anno entra a far parte delle popolazioni un numero relativamente grande di giovani indipendenti. Questi giovani utilizzano tane piccole e di qualit\u00e0 scadente, e fino all'80% dei maschi e al 50% delle femmine muore o si disperde entro il primo anno di vita. Per contrasto, molti giovani di tricosuro canino muoiono prima del divezzamento (56%), in modo che il numero di quelli che entrano a far parte della popolazione - e quindi la competizione per le rare tane disponibili - sia relativamente basso. Circa l'80% dei giovani sopravvive ogni anno dopo essere diventato indipendente, e maschi e femmine, lungi dall'essere solitari, paiono formare legami di coppia durevoli.\nLa dispersione dei tricosuri volpini, e in particolare la difesa degli alberi-tana, paiono essere mantenuti con la marcatura odorosa e in misura minore con i richiami e le aggressioni dirette. Sono state descritte almeno nove ghiandole odorifere in questa specie, pi\u00f9 che in ogni altra specie di marsupiale. Fra i maschi, le secrezioni delle ghiandole boccali e del petto vengono depositate sui rami degli alberi, e in particolare degli alberi-tana, e si ritiene che abbiano lo scopo di segnalare ai rivali potenziali sia la presenza sia il grado gerarchico del soggetto che effettua la marcatura. Anche le femmine si segnalano, ma distribuiscono gli odori in modo pi\u00f9 passivo, nell'urina e nelle feci. I segnali acustici giocano probabilmente un ruolo minore nella dispersione dei tricosuri volpini; molti richiami sono forti - udibili dagli esseri umani fino a 300 m di distanza - e possono essere emessi negli incontri faccia a faccia.\nConservazione.\nIl tricosuro volpino ha una notevole importanza commerciale. Il tricosuro canino determina danni notevoli alle piantagioni di pini esotici nel Victoria e nel Nuovo Galles del Sud, mentre nel Queensland effettua frequentemente razzie nelle piantagioni di banane. Il tricosuro volpino danneggia anch'esso i pini e in Tasmania \u00e8 ritenuto responsabile del danneggiamento delle foreste di eucalipto in fase di rigenerazione. Un problema potenzialmente molto pi\u00f9 serio consiste nella possibilit\u00e0 che si infetti di tubercolosi bovina.\nSull'altro lato della medaglia economica, il tricosuro volpino \u00e8 da lungo tempo considerato pregiato per la sua pelliccia. Nell'Australia orientale, tuttavia, l'ultima stagione in cui fu ammessa la loro caccia fu il 1963 e, per il futuro, nessuna delle tre specie sembra essere minacciata.\nIl tricosuro volpino in Nuova Zelanda.\nQuando vennero importati in Nuova Zelanda attorno al 1840 i primi tricosuri australiani, si sperava che essi avrebbero costituito l'inizio di una remunerativa industria delle pellicce. Tale iniziativa incontr\u00f2 un evidente successo. Con l'aiuto di ulteriori importazioni fino al 1924 e della liberazione di animali riprodottisi in cattivit\u00e0, le popolazioni aumentarono prodigiosamente, fino a essere, oggi, un'importante fonte di valuta straniera. Nel 1976 furono venduti 1,5 milioni di pelli, per un valore di 4,5 milioni di dollari neozelandesi. Questo marsupiale, tuttavia, ha portato anche conseguenze negative. Oltre a essere portatore della tubercolosi bovina, questo opossum ha un effetto subdolo ma potenzialmente dannoso sulla vegetazione indigena, come messo in luce da studi recenti. La vegetazione forestale della Nuova Zelanda si \u00e8 evoluta nell'assenza di mammiferi con una dieta a base di foglie e, diversamente dagli eucalipti australiani che producono essenze oleose velenose e fenoli, le foglie della maggior parte delle suddette specie sono appetibili e prive di difese nei confronti dei predatori. Alla loro prima introduzione nelle foreste peculiari della Nuova Zelanda, gli opossum sfruttarono rapidamente le nuove fonti alimentari e aumentarono la loro densit\u00e0 di popolazione fino a 50 animali per ettaro, circa 25 volte pi\u00f9 che in Australia. Quando tale densit\u00e0 si era stabilizzata a un livello di 6-10 per ettaro, alcuni alberi come il ratas (\"Metrosideros\") e i konini (\"Fuchsia excorticata\") erano quasi scomparsi da molte zone, e gli opossum stavano rivolgendo la loro attenzione a specie meno favorite. Gli opossum accelerano la morte degli alberi aggregandosi sopra singoli alberi e privandoli delle foglie quasi completamente. Queste creature, normalmente solitarie, evidentemente abbandonano le loro inibizioni sociali in presenza di cibo abbondante e, al contrario dei loro vicini australiani, occupano territori piccoli e largamente sovrapposti (1-2 ettari).\nTassonomia.\nIl genere \"Trichosurus\" comprende tre specie:\nFino a non molto tempo fa venivano riconosciute come specie a s\u00e9 anche \"T. arnhemensis\" e \"T. johnstonii\", attualmente considerate sottospecie di \"T. vulpecula\"."}
{"id": "4570225", "revid": "1074331", "url": "https://it.wikipedia.org/wiki?curid=4570225", "title": "Municipalit\u00e0 di Kharagauli", "text": "La municipalit\u00e0 di Kharagauli () \u00e8 una municipalit\u00e0 georgiana dell'Imerezia.\nNel censimento del 2002 la popolazione si attestava a 27.885 abitanti. Nel 2014 il numero risultava essere 19.473.\nLa cittadina di Kharagauli \u00e8 il centro amministrativo della municipalit\u00e0, la quale si estende su un'area di 914 km\u00b2.\nPopolazione.\nDal censimento del 2014 la municipalit\u00e0 risultava costituita al 99,7% da persone di etnia georgiana."}
{"id": "4570234", "revid": "59439679", "url": "https://it.wikipedia.org/wiki?curid=4570234", "title": "Circonvoluzioni", "text": ""}
{"id": "4570239", "revid": "277947", "url": "https://it.wikipedia.org/wiki?curid=4570239", "title": "Rocci", "text": "Rocci \u00e8 un'antica famiglia feudale di origini lombarde e di parte guelfa che si form\u00f2 a Cremona nel XIII secolo. Il cognome Rocci risulta attestato in nobile casata anche a Roma, Torino e Piacenza.\nLa variante Roche/De Rocha \u00e8 attestata ad Aosta.\nStoria e personalit\u00e0 illustri.\nLa famiglia, dopo la cacciata da Cremona ad opera della parte avversa ghibellina, si rifugi\u00f2 nella vicina Asola, nel mantovano. Successivamente si ramific\u00f2 a Milano e a Roma.\nLa famiglia annovera tra i suoi pi\u00f9 illustri esponenti:"}
{"id": "4570243", "revid": "1573940", "url": "https://it.wikipedia.org/wiki?curid=4570243", "title": "Lonchura forbesi", "text": "Il cappuccino della Nuova Irlanda, conosciuto anche come cappuccino delle Bismarck (\"Lonchura forbesi\" ) \u00e8 un uccello passeriforme della famiglia degli Estrildidi.\nDistribuzione ed \"habitat\".\nCome intuibile dal nome comune, il cappuccino della Nuova Irlanda \u00e8 endemico dell'omonima isola nell'arcipelago di Bismarck, ad est della Nuova Guinea. La specie colonizza l'intera isola, mostrando preferenza per le zone di prateria erbosa sul limitare della foresta pluviale, fino a 1000 m di quota.\nDescrizione.\nDimensioni.\nMisura circa 10\u00a0cm di lunghezza, coda compresa.\nAspetto.\nSi tratta di un uccello dall'aspetto robusto, con grosso becco tozzo di forma conica.\nLa colorazione \u00e8 bruno-cannella su tutto il corpo, con tendenza a schiarirsi assumendo tonalit\u00e0 biancastre su petto e ventre: sulla testa \u00e8 presente un cappuccio nero, cos\u00ec come neri sono il sottocoda ed il basso ventre: il codione \u00e8 invece di colore giallo dorato. Gli occhi sono di colore bruno scuro, le zampe sono carnicino-grigiastre, il becco \u00e8 grigio-nerastro.\nBiologia.\nSi tratta di uccelli diurni, molto timidi e schivi, che si muovono in coppie od in piccoli gruppi familiari, passando la maggior parte del tempo fra l'erba alta alla ricerca di cibo.\nAlimentazione.\nLa dieta di questi uccelli \u00e8 principalmente granivora e si baa su semi di graminacee di piccole dimensioni, che vengono spezzati col forte becco: i cappuccini della Nuova Irlanda si nutrono inoltre di germogli, frutta, bacche e piccoli insetti.\nRiproduzione.\nNon si hanno notizie sulla riproduzione di questi uccelli, tuttavia si ha motivo di supporre che essa non differisca sostanzialmente per modalit\u00e0 e tempistiche da quella delle altre specie congeneri."}
{"id": "4570249", "revid": "1516087", "url": "https://it.wikipedia.org/wiki?curid=4570249", "title": "Studio 5 (2013)", "text": "Studio 5 \u00e8 stato un programma televisivo italiano di intrattenimento andato in onda su Canale 5 dal 3 luglio al 7 agosto 2013 e replicato su Mediaset Extra per un totale di sei puntate con la conduzione del giornalista e conduttore televisivo Alfonso Signorini.\nIl programma.\nA differenza del rotocalco omonimo andato in onda sulla stessa rete nel periodo 1986-1987, \"Studio 5\" \u00e8 stato un programma amarcord, che ha avuto cio\u00e8 un intento \"celebrativo\", infatti il conduttore doveva, attraverso materiale d'archivio e interviste a personaggi famosi, ripercorrere i primi 35 anni della storia di Mediaset. Il programma \u00e8 andato in onda dallo Studio 4 di Cologno Monzese.\nGli ospiti del programma.\nLa trasmissione, poteva contare sulla presenza di molti ospiti che hanno caratterizzato la storia di Mediaset come Maria De Filippi, Rita dalla Chiesa, Luca Laurenti, Gerry Scotti, Alessia Marcuzzi, Fiorello, Barbara D'Urso, Max Pezzali, Marco Bocci, Federica Panicucci, Valeria Marini, Paola Perego, Paola Barale, Bel\u00e9n Rodr\u00edguez e Stefano De Martino. La trasmissione ha ospitato anche personaggi della tv assenti da anni dalle reti Mediaset come il giornalista Enrico Mentana, che lasci\u00f2 Canale 5 nel 2009 per approdare a LA7.\nCuriosit\u00e0.\nNella seconda puntata del programma, in cui erano ospiti Maria De Filippi e Rita dalla Chiesa \u00e8 stata mostrata una parte di una puntata di Forum di Sera (erano puntate speciali di Forum che venivano trasmesse in orario preserale con la partecipazione di personaggi del mondo dello spettacolo) del 1993 in cui Maria De Filippi aveva fatto causa al suo salumiere di fiducia."}
{"id": "4570257", "revid": "125164218", "url": "https://it.wikipedia.org/wiki?curid=4570257", "title": "Linea Kabe", "text": "La \u00e8 una linea ferroviaria urbana situata nella citt\u00e0 di Hiroshima, e collega la stazione centrale alla stazione di Kabe, situata nella parte settentrionale della citt\u00e0. La linea \u00e8 a scartamento ridotto, elettrificata a 1500\u00a0V in corrente continua e a binario singolo. \u00c8 gestita dalla West Japan Railway Company (JR West).\nIn origine la ferrovia aveva capolinea a Sandanky\u014d, e si estendeva per circa 60\u00a0km. Tuttavia nel 2003 JR West ha deciso di chiudere la tratta meno utilizzata, facendola fermare a Kabe, ed elettrificandola fino a questo punto.\nServizi.\nLa linea vede per tutto il giorno circa un treno per direzione ogni 20 minuti, e i convogli fermano in tutte le stazioni.\nStazioni.\nSezione in uso.\nNella tabella viene visualizzata anche la sezione sulla linea principale Sanyo fino a Hiroshima."}
{"id": "4570258", "revid": "54253", "url": "https://it.wikipedia.org/wiki?curid=4570258", "title": "Pallavolo Sora", "text": ""}
{"id": "4570284", "revid": "363629", "url": "https://it.wikipedia.org/wiki?curid=4570284", "title": "Chiesa di San Vito martire (Mascalucia)", "text": "La chiesa di San Vito martire \u00e8 una chiesa di Mascalucia, nella citt\u00e0 metropolitana di Catania, situata nel punto di incontro tra via Etnea e corso San Vito, le due pi\u00f9 importanti vie del paese.\nStoria.\nEdificata lungo la via Etnea in seguito al terremoto del 1693, dapprima consisteva in un unico vano con ingresso dal \"piano di San Vito\" (oggi piazza Umberto I), con accesso dal portale tuttora conservato sul fianco della chiesa.\nNel 1784 l'edificio venne ampliato e fu trasformato in una chiesa a tre navate.\nIl terremoto del 1818 danneggi\u00f2 la chiesa ed il suo restauro, voluto dal vicario, don Vito Maria Somma, fu completato nel 1839. Anche il terribile terremoto del 28 dicembre 1908 rec\u00f2 danni.\nLa chiesa venne elevata al rango di parrocchia il 14 giugno del 1944.\nDescrizione.\nEsterno.\nLa facciata, su due ordini, \u00e8 suddivisa in tre parti da coppie di lesene, che all'ordine inferiore sorgono su un alto zoccolo e sorreggono una trabeazione sormontata da un basso attico. Nella parte inferiore il settore centrale, leggermente sporgente, \u00e8 interamente occupato dal portale con frontone triangolare, che sorregge alle estremit\u00e0 le sculture di un \"Cane\" e di un \"Leone\", simboli di fedelt\u00e0 e nobilt\u00e0. Sui lati sono presenti portali pi\u00f9 piccoli sormontati da una finestra ovale con frontone mistilineo. La pietra bianca delle lesene, di alcuni elementi della trabeazione e delle incorniciatura di portali e finestre contrasta con la pietra lavica scura dello zoccolo, interrotto dai portali, del fregio della trabeazione e dell'attico, mentre il resto della muratura \u00e8 rivestito da intonaco.\nAl secondo ordine la parte centrale, ancora inquadrata da coppie di lesene, si raccorda per mezzo di volute con le ali laterali, ad un solo ordine, ed \u00e8 occupata da una grande finestra con frontone. Al di sopra della trabeazione del secondo ordine si trova il campanile in forma di serliana, con arco centrale affiancato da due aperture architravate, coronato da un frontone triangolare.\nDue statue raffiguranti \"San Modesto\" e \"Santa Crescenzia\" sono state poste sugli angoli esterni delle ali laterali della facciata nel 1938 a cura della commissione per i festeggiamenti del santo.\nInterno e opere.\nAll'interno, in un apposito altarino corazzato, viene custodita la statua del patrono \"San Vito\", risalente al XVII secolo e il suo fercolo in argento.\nAll'interno della chiesa si conservano opere di Alessandro Vasta e di Sebastiano Conti Consoli."}
{"id": "4570287", "revid": "110157", "url": "https://it.wikipedia.org/wiki?curid=4570287", "title": "NGC 6401", "text": "NGC 6401 \u00e8 un ammasso globulare nella costellazione di Ofiuco. \u00c8 stato scoperto dall'astronomo tedesco-inglese William Herschel nel 1784. Data la sua magnitudine apparente di +7,4, pu\u00f2 essere visto solo con un binocolo o un telescopio. L'ammasso, data la distanza, era difficilmente risolvibile in stelle con strumenti da terra, e solo con il telescopio spaziale Hubble \u00e8 stato possibile risolverlo in stelle; lo stesso Herschel infatti, al momento della scoperta credette di aver scoperto una nebulosa."}
{"id": "4570298", "revid": "21880", "url": "https://it.wikipedia.org/wiki?curid=4570298", "title": "Tadarida jobimena", "text": ""}
{"id": "4570301", "revid": "124943306", "url": "https://it.wikipedia.org/wiki?curid=4570301", "title": "Odore di chiuso", "text": "Odore di chiuso \u00e8 un romanzo giallo pubblicato nel 2011 e scritto da Marco Malvaldi.\nTrama.\nLa storia \u00e8 ambientata nell'anno 1895, in un castello nella Maremma toscana, e ha come protagonista Pellegrino Artusi (1820\u20131911).\nIl Castello di Roccapendente \u00e8 abitato da Romualdo Bonaiuti, settimo barone di Roccapendente, e dalla sua famiglia: l'anziana e scorbutica baronessa madre Speranza, lo sfaccendato e spesso ubriaco figlio Lapo, l'altro figlio, Gaddo, poeta vanaglorioso che desidererebbe incontrare Giosu\u00e8 Carducci, la figlia Cecilia, intelligente e capace, ma oppressa dal ruolo della donna nobile del tempo, e le due cugine del barone, zitelle e pettegole, Cosima e Ugolina Bonaiuti Ferro. Al castello vi \u00e8 inoltre una numerosa servit\u00f9 tra la quale spiccano il maggiordomo Teodoro, la cameriera Agatina, la signorina Barbarici, dama di compagnia della signora Speranza, e la cuoca Parisina. Al castello arrivano come ospiti il signor Ciceri, fotografo, e l'ingombrante e baffuto Pellegrino Artusi, preceduto dalla sua fama di cuoco, letterato e scrittore, del quale \u00e8 nota l'opera \"La scienza in cucina e l'arte di mangiar bene\". Mentre gli ospiti soggiornano al castello, avviene l'irreparabile: il maggiordomo Teodoro viene trovato morto e il giorno seguente qualcuno spara al barone. Pellegrino Artusi diventa cos\u00ec l'involontario protagonista di un'indagine, di cui si occupa il delegato Artistico."}
{"id": "4570302", "revid": "253269", "url": "https://it.wikipedia.org/wiki?curid=4570302", "title": "David Marshall Grant", "text": ""}
{"id": "4570305", "revid": "1543377", "url": "https://it.wikipedia.org/wiki?curid=4570305", "title": "Harald Friis", "text": " Pioniere della radiopropagazione, della radioastronomia e della tecnologia radar, ha ricevuto numerosi premi scientifici. Le sue due formule pi\u00f9 note, la formula di Friis e l'equazione di trasmissione di Friis, sono tuttora utilizzate."}
{"id": "4570306", "revid": "438678", "url": "https://it.wikipedia.org/wiki?curid=4570306", "title": "Harald Trap Friis", "text": ""}
{"id": "4570307", "revid": "438678", "url": "https://it.wikipedia.org/wiki?curid=4570307", "title": "Harald T. Friis", "text": ""}
{"id": "4570312", "revid": "287204", "url": "https://it.wikipedia.org/wiki?curid=4570312", "title": "DNA (singolo Little Mix)", "text": "DNA \u00e8 il secondo singolo estratto dall'album omonimo delle Little Mix. Il video conta 110 milioni di visualizzazioni.\nVideo musicale.\nIl video musicale \u00e8 stato registrato il 12 settembre 2012 ed \u00e8 stato pubblicato il 1\u00ba ottobre su VEVO."}
{"id": "4570325", "revid": "1598726", "url": "https://it.wikipedia.org/wiki?curid=4570325", "title": "Magneson", "text": "Il magneson \u00e8 un composto organico utilizzato nei saggi chimici di riconoscimento. Peculiare \u00e8 la sua propriet\u00e0 di venire adsorbito dall'idrossido di magnesio in soluzione acquosa dando come precipitati delle masserelle gelatinose (fiocchi) insolubili di colore blu fiordaliso. Viene anche utilizzato come indicatore cromatico del pH.\nRiconoscimento del catione Mg2+.\nUno dei principali impieghi del magneson \u00e8 nel riconoscimento della presenza del catione Mg2+ in soluzione acquosa sottoposta ad analisi. Si aggiungono alla soluzione 1-2 gocce di magneson e si riprende con idrossido di sodio 2M fino a basicit\u00e0 della soluzione nella quale si avr\u00e0 la seguente reazione:\nL'idrossido di magnesio \u00e8 un composto molto poco solubile in acqua che precipita adsorbendo il magneson dando alla soluzione l'aspetto e il colore caratteristici del test positivo."}
{"id": "4570328", "revid": "1372005", "url": "https://it.wikipedia.org/wiki?curid=4570328", "title": "Walter fitz Alan", "text": "Biografia.\nEra il terzo figlio del cavaliere bretone Alan fitz Flaad, signore feudale di Oswestry, e della consorte Aveline, figlia di Ernoulf de Hesdin.\nVenne descritto dai contemporanei come \"francese di cultura ma di sangue bretone\".\nQuando l'Anarchia prese piede in Inghilterra e scoppi\u00f2 la guerra civile tra l'imperatrice Matilda e Stefano, Walter radun\u00f2 uomini per correre in aiuto dell'imperatrice.\nQuando la causa di Matilda fu persa, Walter corse in aiuto di Davide I di Scozia, zio dell'imperatrice. Walter divenne cos\u00ec assistente, o anche detto Steward, del re. Accompagnato da suo fratello Simon, si rec\u00f2 in Scozia intorno al 1136 e combatt\u00e9 per la Scozia nella Battaglia dello Stendardo a Northallerton nel 1138, sotto il comando del principe Enrico, figlio di Davide I.\nIn cambio della lealt\u00e0 dimostrata, Walter venne nominato Steward of Scotland dal re; nel 1157 la nomina a Steward venne confermata come ufficio ereditario. I favori del re compresero anche il Renfrewshire: le terre di Paisley, Pollok, Cathcart e Ayrshire; tali possedimenti vennero confermati con atto del re nel 1157 da Malcolm IV di Scozia. Nel 1163 Walter fond\u00f2, prima a Renfrew e dopo a Paisley, una casa per i monaci dell'ordine dell'Abbazia di Cluny, provenienti dal priorato di Much Wenlock, nella sua natale contea di Shropshire.\nWalter acquist\u00f2 direttamente dalla Corona delle propriet\u00e0 a Birkenside ed a Legerwood e don\u00f2 ai monaci la chiesa di Legerwood, che questi mantennero dal 1164 fino alla Riforma nel 1560.\nIl monastero crebbe ulteriormente con gli anni fino a divenire nel 1219 l'abbazia di Paisley.\nNel 1164 guid\u00f2 l'esercito di Somerled, re delle isole Ebridi nella battaglia di Renfrew.\nWalter mor\u00ec nel 1177 e venne sepolto nel monastero di Paisley, il posto di sepoltura della sua famiglia prima della loro ascesa al trono.\nFamiglia.\nSpos\u00f2 Eschyna de Londoniis, erede di Uchtred de la Molla (Molle) e Huntlaw .\nLa coppia ebbe quattro figli:"}
{"id": "4570335", "revid": "1543377", "url": "https://it.wikipedia.org/wiki?curid=4570335", "title": "British Hard Court Championships 1971 - Doppio maschile", "text": "Il doppio maschile del torneo di tennis British Hard Court Championships 1971, facente parte della categoria Grand Prix, ha avuto come vincitori Bill Bowrey e Owen Davidson che hanno battuto in finale Patricio Cornejo e Jaime Fillol 8\u20136, 6\u20132, 3\u20136, 4\u20136, 6\u20133."}
{"id": "4570336", "revid": "1573940", "url": "https://it.wikipedia.org/wiki?curid=4570336", "title": "Lonchura grandis", "text": "Il cappuccino beccogrosso (\"Lonchura grandis\" ) \u00e8 un uccello passeriforme della famiglia degli Estrildidi.\nTassonomia.\nSe ne riconoscono quattro sottospecie:\nIl nome scientifico della specie \u00e8 dovuto alla taglia lievemente maggiore rispetto a quella raggiunta dalla maggior parte delle specie congeneri.\nDistribuzione ed \"habitat\".\nIl cappuccino beccogrosso \u00e8 un uccello endemico della Nuova Guinea, della quale abita le porzioni centrale, settentrionale ed orientale. Questa specie abita le aree erbose sul limitare della foresta pluviale, ma appare pi\u00f9 strettamente legata all'acqua rispetto a molte sue congeneri e la si trova anche in paludi, canneti e foreste di bamb\u00f9, spingendosi anche nelle zone prative montane fino a 1280\u00a0m d'altezza.\nDescrizione.\nDimensioni.\nMisura fino a 12,5\u00a0cm di lunghezza, coda compresa, per un peso che sfiora i 14,5\u00a0g.\nAspetto.\nSi tratta di un uccello di piccole dimensioni e dall'aspetto robusto, munito di un becco estremamente forte e robusto, tozzo e di forma conica, al quale questa specie deve il proprio nome comune.\nLa colorazione \u00e8 nera su testa, petto e ventre, mentre dorso, fianchi, ali e coda appaiono di colore bruno: gli occhi sono di colore bruno scuro, le zampe sono grigio-carnicine, il becco \u00e8 grigio-bluastro.\nBiologia.\nVive in gruppi anche consistenti, che spesso si uniscono a stormi di altre specie congeneri come il passero triste, il cappuccino testa grigia e la donacola petto castano: il cappuccino beccogrosso \u00e8 un uccello diurno, che passa la maggior parte del giorno al suolo alla ricerca del cibo.\nAlimentazione.\nSi tratta di uccelli granivori, che grazie al fortissimo becco sono in grado di frantumare una vasta gamma di piccoli semi, prediligendo quelli ancora immaturi e quelli appena germogliati. Essi integrano inoltre la propria dieta con materiale di origine vegetale (germogli, frutta e bacche) e, seppur raramente, con piccoli insetti volanti.\nRiproduzione.\nI cappuccini beccogrosso sono in grado di riprodursi durante tutto l'arco dell'anno, prediligendo tuttavia la fine della stagione delle piogge per dare il via all'evento riproduttivo.\nIl nido viene costruito alle estremit\u00e0 dei rami di cespugli od alberi: pu\u00f2 capitare che su una singola pianta siano presenti pi\u00f9 nidi. Il nido ha struttura globosa e la sua costruzione \u00e8 principalmente a carico del maschio: la femmina vi depone 3-5 uova che vengono incubate alternatamente da ambedue i \"partner\" per 13-14 giorni. Anche la cura dei piccoli \u00e8 a carico di entrambi i genitori: essi, implumi e ciechi alla nascita, sono in grado d'involarsi attorno alle tre settimane di vita, tendendo per\u00f2 a rimanere nei pressi del nido per ancora due settimane prima di allontanarsene definitivamente."}
{"id": "4570338", "revid": "22475", "url": "https://it.wikipedia.org/wiki?curid=4570338", "title": "Mops midas", "text": "Mops midas () \u00e8 un pipistrello della famiglia dei Molossidi diffuso nell'Africa subsahariana, nella Penisola arabica e nel Madagascar.\nDescrizione.\nDimensioni.\nPipistrello di medie dimensioni, con la lunghezza totale tra 126 e 150\u00a0mm, la lunghezza dell'avambraccio tra 59 e 67\u00a0mm, la lunghezza della coda tra 37 e 56\u00a0mm, la lunghezza del piede tra 11 e 15\u00a0mm, la lunghezza delle orecchie tra 23 e 32\u00a0mm e un peso fino a 69\u00a0g.\nAspetto.\nLa pelliccia \u00e8 corta, sparsa e setosa, la nuca \u00e8 quasi nuda. Le parti dorsali variano dal marrone scuro al grigio chiaro con riflessi biancastri e la base dei peli biancastra, mentre le parti ventrali sono bruno-grigiastre, bruno-rosate o grigio argentate con delle strisce bianche lungo i fianchi. \u00c8 presente una fase completamente arancione. Il muso non \u00e8 estremamente appiattito, il labbro superiore ha 5-6 pieghe ben distinte e ricoperto di corte setole. Le orecchie sono bruno-nerastre, grandi, unite anteriormente da una membrana a forma di V che si estende in avanti fino a formare una tasca con l'apertura anteriore, dalla quale fuoriesce in entrambi i sessi una cresta di lunghi peli brunastri. \u00c8 privo di sacche golari. Il trago \u00e8 piccolo e squadrato, nascosto dall'antitrago il quale \u00e8 ben sviluppato e semi-circolare. Le membrane alari sono marroni scure. La coda \u00e8 lunga, tozza e si estende per pi\u00f9 della met\u00e0 oltre l'uropatagio. Il cariotipo \u00e8 2n=48 FNa=66.\nEcolocazione.\nEmette ultrasuoni con impulsi a frequenza iniziale di 30\u00a0kHz.\nBiologia.\nComportamento.\nSi rifugia negli attici e fratture nei muri di edifici, sotto i ponti e in strette fessure all'interno di tronchi dl'alberi, dove forma colonie fino a diverse centinaia di individui. Le entrate sono accessibili direttamente e poste in alto per facilitare l'accelerazione in caduta libera per prendere il volo. Apparentemente non condivide i siti con altre forme di pipistrelli. Si nutre in gruppi di circa 12 esemplari, emergendo insieme al tramonto e ritornando al rifugio appena prima dell'alba.\nAlimentazione.\nSi nutre di insetti come coleotteri catturati in spazi aperti sopra le fronde degli alberi o sopra specchi d'acqua. Ha un raggio d'azione di circa 10\u00a0km.\nRiproduzione.\nFemmine gravide sono state osservate in gennaio in Uganda, in gennaio e febbraio in Botswana e in ottobre e met\u00e0 novembre in Zimbabwe, suggerendo nascite tra dicembre e marzo almeno nella parte pi\u00f9 meridionale dell'areale. Danno alla luce un piccolo alla volta.\nDistribuzione e habitat.\nQuesta specie \u00e8 ampiamente diffusa nell'Africa subsahariana, in Madagascar e nella penisola arabica.\nVive nelle savane alberate, foreste di miombo, praterie e boscaglie di \"Acacia\", in prossimit\u00e0 dei grandi fiumi ed evitando le foreste pi\u00f9 dense.\nTassonomia.\nIn passato venivano riconosciute 2 sottospecie:\nUna recente revisione basata sul raffronto di caratteri morfologici e molecolari delle popolazioni malgasce e di quelle continentali non ha mostrato differenze sostanziali tra le due popolazioni, negando quindi la validit\u00e0 della sottospecie \"miarensis\".\nStato di conservazione.\nLa \"IUCN Red List\", considerato che questa specie \u00e8 ampiamente diffusa ma in maniera sparsa, e sebbene sia localmente cacciata e perseguitata, classifica \"M.\u00a0midas\" come specie a rischio minimo (\"Least Concern\")."}
{"id": "4570339", "revid": "1543377", "url": "https://it.wikipedia.org/wiki?curid=4570339", "title": "British Hard Court Championships 1972 - Doppio maschile", "text": "Il doppio maschile del torneo di tennis British Hard Court Championships 1972, facente parte della categoria Grand Prix, ha avuto come vincitori Bob Hewitt e Frew McMillan che hanno battuto in finale Ilie N\u0103stase e Ion \u021airiac 7-5, 6-2."}
{"id": "4570341", "revid": "415140", "url": "https://it.wikipedia.org/wiki?curid=4570341", "title": "Mikhail Efimovi\u010d Katukov", "text": ""}
{"id": "4570343", "revid": "155634", "url": "https://it.wikipedia.org/wiki?curid=4570343", "title": "Campionato europeo di calcio Under-23 1972", "text": "Il Campionato di calcio europeo Under-23 1972, 1\u00aa edizione del Campionato europeo di calcio Under-23 organizzato dalla UEFA, si \u00e8 svolto dal 26 aprile al 30 giugno 1972. Il torneo \u00e8 stato vinto dalla .\nLe fasi di qualificazione hanno avuto luogo tra il 6 ottobre 1970 e il 5 dicembre 1971 e hanno designato le otto nazionali finaliste che si sono affrontate in gare a eliminazione diretta con andata e ritorno.\nLa doppia finale si \u00e8 disputata il 22 e il 30 giugno 1972 tra le formazioni della e dell'.\nFase finale.\nQuarti di finale.\nSpareggio.\n\"Passano il turno (4-2, dopo lo spareggio), (3-2), (5-2) e (3-1).\"\nSemifinali.\nRitorno.\n\"Passano il turno (3-2) e (7-3).\""}
