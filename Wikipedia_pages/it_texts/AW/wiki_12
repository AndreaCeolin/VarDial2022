{"id": "3980220", "revid": "119622440", "url": "https://it.wikipedia.org/wiki?curid=3980220", "title": "Nuoto ai Giochi della XXX Olimpiade", "text": "Le competizioni di nuoto alle olimpiadi estive del 2012 si sono svolte dal 28 luglio al 4 agosto, con l'evento conclusivo della maratona il 9 ed il 10 agosto. Tutti gli eventi, ad eccezione delle due maratone che si sono svolte ad Hyde Park, sono stati allocati al London Aquatics Centre.\nFormato.\nTutte le gare sono state disputate secondo il seguente formato:"}
{"id": "3980221", "revid": "124389184", "url": "https://it.wikipedia.org/wiki?curid=3980221", "title": "One Shot Disco Volume 3", "text": "One Shot Disco Volume 3 - The Definitive Discollection \u00e8 la terza raccolta di musica dance degli anni '70, pubblicata in Italia dalla Universal su CD (catalogo 314 541 451 2) e cassetta nel 2000, appartenente alla serie \"One Shot Disco\" della collana \"One Shot\".\nRaggiunge la posizione numero 30 nella classifica degli album in Italia, risultando il 198\u00b0 pi\u00f9 venduto durante il 2000.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3980226", "revid": "1534511", "url": "https://it.wikipedia.org/wiki?curid=3980226", "title": "Algoritmo di ricerca di Grover", "text": "L'algoritmo di ricerca di Grover \u00e8 un algoritmo ideato da Lov Grover nel 1996 ai Bell Labs per risolvere un problema di ricerca in un database indifferenziato di \"N\" elementi in \"O\"(\"N\"1/2) tempo usando \"O\"(log\u00a0\"N\") come spazio di memorizzazione.\nUn classico esempio pu\u00f2 essere la ricerca in un elenco telefonico di un nome disponendo solo del numero telefonico. Disponendo di un computer classico si pu\u00f2 pervenire al nome dopo aver cercato mediamente met\u00e0 dell'elenco. L'algoritmo di Grover, sfruttando la propriet\u00e0 di sovrapposizione dei qubit, pu\u00f2 pervenire alla risposta corretta molto pi\u00f9 velocemente.\nL'algoritmo di Grover pu\u00f2 essere utilizzato nella Teoria delle collisioni.\nImplementazione.\nNon esiste una macchina quantistica scalabile che implementi la versione descritta dell'algoritmo di Grover. Versioni compilate, ossia ridotte per casi specifici, sono invece gi\u00e0 state eseguite: ad esempio in un registro allo stato solido (l'embrione di un circuito integrato) su semiconduttore ibrido al diamante, ottenuto dai ricercatori del Politecnico di Delft, nei Paesi Bassi, della Iowa State University e dell'Universit\u00e0 della California a Santa Barbara."}
{"id": "3980227", "revid": "123607459", "url": "https://it.wikipedia.org/wiki?curid=3980227", "title": "Skaugum", "text": "Skaugum \u00e8 la residenza ufficiale del principe ereditario Haakon di Norvegia e della moglie Mette-Marit. Si trova nel comune di Asker, alla periferia di Oslo.\nStoria.\nNel Medioevo la tenuta era di propriet\u00e0 della Chiesa. Nei secoli successivi appartenne a diversi proprietari, fino a venire acquistata da Fritz Wedel Jarlsberg nel 1909. Quest'ultimo la vendette a Olav V di Norvegia nel 1929: da allora, essa \u00e8 nelle mani della famiglia reale norvegese.\nNel 1930 un incendio distrusse completamente l'edificio. La costruzione di un nuovo palazzo fu commissionata all'architetto norvegese Arnstein Arneberg, che ultim\u00f2 i lavori nel 1932.\nNel 1968 re Olav don\u00f2 Skaugum al figlio Haralad V e alla nuora Sonja come regalo di matrimonio. Harald fece lo stesso nel 2001, cedendola al figlio Haakon Magnus, attuale erede al trono, e alla moglie Mette-Marit."}
{"id": "3980229", "revid": "71433", "url": "https://it.wikipedia.org/wiki?curid=3980229", "title": "Go-go dance", "text": ""}
{"id": "3980230", "revid": "71433", "url": "https://it.wikipedia.org/wiki?curid=3980230", "title": "Go-go boy", "text": ""}
{"id": "3980231", "revid": "453768", "url": "https://it.wikipedia.org/wiki?curid=3980231", "title": "Luca Marinelli", "text": "Ha vinto il David di Donatello per il miglior attore non protagonista per \"Lo chiamavano Jeeg Robot\" e la Coppa Volpi per la migliore interpretazione maschile per \"Martin Eden\".\nBiografia.\nLuca Marinelli \u00e8 figlio dell'attore e doppiatore Eugenio Marinelli e nipote dell'attrice e doppiatrice Sonia Scotti (pseudonimo di Sonia Giulia Marinelli). Nel 2003 segue un corso di sceneggiatura e recitazione con Guillermo Glanc, mentre l'anno successivo si diploma al liceo classico Cornelio Tacito succursale di Roma. Nel 2006 entra nell'Accademia nazionale d'arte drammatica, dove consegue il diploma accademico nel 2009. Debutta sul piccolo schermo nel 2008 in un episodio della seconda stagione de \"I Cesaroni\", dove fa un cameo. Raggiunge la notoriet\u00e0 nel 2010, interpretando la parte di Mattia, protagonista de \"La solitudine dei numeri primi\", al fianco di Alba Rohrwacher. Nel 2013 \u00e8 candidato al David di Donatello per il miglior attore protagonista, al Nastro d'argento al migliore attore protagonista e al Globo d'oro al miglior attore per il film \"Tutti i santi giorni\". Sempre nel 2013 viene scelto per rappresentare l'Italia nella sezione Shooting Stars del Festival di Berlino.\nNel 2015 \u00e8 protagonista dell'ultimo lungometraggio di Claudio Caligari, \"Non essere cattivo\", dove interpreta il protagonista Cesare. Per la sua interpretazione vince il Premio Pasinetti al miglior attore alla 72\u00aa mostra del cinema di Venezia e ottiene una seconda nomination ai David di Donatello 2016. Sempre nel 2015 recita in \"Lo chiamavano Jeeg Robot\", diretto da Gabriele Mainetti, dove interpreta \"Lo Zingaro\" . Grazie alla sua interpretazione, Marinelli vince il suo primo David di Donatello come miglior attore non protagonista, nonch\u00e9 un Nastro d'argento e un Ciak d'oro nella medesima categoria. Nel 2017 interpreta Fabrizio De Andr\u00e9 nella miniserie \"Fabrizio De Andr\u00e9 - Principe libero\".\nSempre nel 2017 partecipa alla serie televisiva \"Trust\", trasmessa in Italia su Sky Atlantic dal 28 marzo al 30 maggio 2018, per la regia di Danny Boyle, dove ricopre il ruolo di Primo, efferato killer della 'ndrangheta coinvolto nel rapimento di John Paul Getty III. Nel 2019 interpreta il ruolo del protagonista Martin Eden nell'omonimo film diretto da Pietro Marcello, e ispirato al romanzo \"Martin Eden\" di Jack London; grazie a quest'interpretazione si aggiudica la Coppa Volpi per la migliore interpretazione maschile alla 76\u00aa Mostra internazionale d'arte cinematografica di Venezia.\nNel 2020 avviene il suo esordio hollywoodiano, partecipando al blockbuster fantascientifico \"The Old Guard\", tratto dall'omonima Graphic Novel, nel ruolo dell'immortale guerriero Niccol\u00f2 di Genova, detto Nicky, assieme a Charlize Theron.\nNel 2021 incarna il Re del Terrore nato dalla penna delle sorelle Giussani, nel \"Diabolik\" (2021) dei Manetti Bros.\nVita privata.\nDal 2012 \u00e8 legato sentimentalmente all'attrice tedesca Alissa Jung, diventata poi sua moglie. I due si sono conosciuti sul set della fiction \"Maria di Nazaret\", nella quale interpretavano Maria e Giuseppe.\nPremi e riconoscimenti.\n2020\n2019\n2018\n2017\n2016\n2015\n2013"}
{"id": "3980234", "revid": "71433", "url": "https://it.wikipedia.org/wiki?curid=3980234", "title": "Go-go girl", "text": ""}
{"id": "3980236", "revid": "48730334", "url": "https://it.wikipedia.org/wiki?curid=3980236", "title": "Vetturella", "text": ""}
{"id": "3980240", "revid": "110157", "url": "https://it.wikipedia.org/wiki?curid=3980240", "title": "Casa Barezzi", "text": "Il Museo di Casa Barezzi, pi\u00f9 noto come Casa Barezzi, ha sede in via Roma 119 a Busseto, in provincia di Parma.\nL'edificio, antica dimora di Antonio Barezzi, benefattore e suocero di Giuseppe Verdi, ospita un percorso museale di cimeli legati al Maestro, che si esib\u00ec al pubblico per la prima volta proprio nello storico Salone, oggi sede dell'Associazione Amici di Verdi.\nStoria.\nLa casa, affacciata sulla centralissima piazza Giuseppe Verdi, apparteneva all'inizio del XIX secolo ad Antonio Barezzi, droghiere benestante e grande appassionato di musica, tanto da fondare nel 1816, col fratello Orlando e col cognato Giuseppe Demald\u00e8, la Filarmonica di Busseto, con sede proprio nell'edificio.\nAccortosi delle grandi capacit\u00e0 di Giuseppe Verdi, il Barezzi lo accolse nella sua dimora, incoraggiandolo nella sua passione. Nel 1830 il giovane Verdi si esib\u00ec pubblicamente per la prima volta nel Salone della casa, ove conobbe anche Margherita, figlia del suo mecenate e sua futura sposa; l'anno seguente si trasfer\u00ec nell'edificio, prima di spostarsi a Milano per completare gli studi, finanziati dal Monte di Piet\u00e0 di Busseto e da Antonio Barezzi stesso.\nAl suo ritorno a Busseto nel 1836, Giuseppe Verdi spos\u00f2 Margherita, celebrando la festa di nozze all'interno del Salone. Anche in seguito alla scomparsa della moglie avvenuta nel 1840, il Maestro continu\u00f2 a frequentare la casa del suocero, ove compose l'opera \"I due Foscari\".\nAlcuni anni dopo il decesso di Antonio Barezzi verificatosi nel 1867, i suoi eredi incaricarono l'artista Giuseppe Baisi di decorare il Salone in stile eclettico.\nNel 1913, per celebrare il primo centenario dalla nascita di Giuseppe Verdi, fu affissa sulla facciata una grande lapide in marmo, con al centro un medaglione in bronzo raffigurante Antonio Barezzi, realizzato da Luigi Secchi, e al di sotto un'iscrizione dettata da Arrigo Boito.\nLa casa, mantenutasi pressoch\u00e9 intatta fino alla met\u00e0 del XX secolo, fu successivamente alienata dagli eredi dei Barezzi, che vendettero anche gli arredi. Fu poi acquistata dalla Banca Nazionale dell'Agricoltura (oggi Monte dei Paschi di Siena), che affid\u00f2 la gestione del Salone all'Associazione Amici di Verdi, che ne avvi\u00f2 il recupero e la riapertura al pubblico, celebrata solennemente il 26 maggio 1979 alla presenza del soprano Renata Tebaldi; l'ambiente divenne cos\u00ec la sede di concerti ed incontri di carattere culturale.\nNel 1998 il Salone fu nuovamente restaurato, unitamente agli altri ambienti del primo piano, in vista della trasformazione in museo, resa possibile dalla donazione di numerosi cimeli verdiani da parte dell'ex sindaco Gianfranco Stefanini, che gi\u00e0 in passato aveva notevolmente contribuito all'allestimento del Salone. Nel 2001, in occasione del primo centenario della morte di Giuseppe Verdi, fu inaugurato solennemente il nuovo allestimento, alla presenza del maestro Riccardo Muti; pochi giorni dopo il museo fu visitato anche dall'allora presidente della Repubblica Carlo Azeglio Ciampi.\nPercorso espositivo.\nIl museo \u00e8 ospitato nelle sale del primo piano dell'edificio.\nSalone Barezzi.\nL'ambiente di maggior importanza \u00e8 rappresentato dal Salone Barezzi, restaurato nei tratti eclettici tardo-ottocenteschi nel 1998; Il soffitto e la fascia superiore delle pareti sono decorati con affreschi di Giuseppe Baisi, mentre i muri sono ornati con tappezzerie in stile.\nL'ampia stanza conserva ancora gli arredi originari, recuperati e donati da Gianfranco Stefanini; il pezzo pi\u00f9 pregevole \u00e8 rappresentato dal fortepiano viennese Anton Tomaschek, che Giuseppe Verdi utilizz\u00f2 per comporre \"I due Foscari\" e successivamente suon\u00f2 con le note del \"Va, pensiero\" per consolare gli ultimi istanti di vita del suocero.\nAl di sopra del grande camino in pietra risalente al XVII secolo, campeggia il ritratto di \"Antonio Barezzi\", dipinto nel 1877 dal pittore Ghisi. Sulle altre pareti sono appesi altri ritratti di famiglia ed un grande olio raffigurante \"Verdi seduto al Caff\u00e8 Cova di Milano con Puccini, Mascagni, Leoncavallo, Catalani e Toscanini\", opera novecentesca di Romano Di Massa; sono inoltre esposti una serie di autografi verdiani e alcuni bozzetti del costumista Alfredo Edel.\nAltre sale.\nLe sale adiacenti espongono una cospicua raccolta di testimonianze della carriera artistica di Giuseppe Verdi.\nIl primo oggetto visibile \u00e8 un busto in bronzo raffigurante il Maestro, realizzato dall'artista Vincenzo Gemito.\nNumerosi sono poi i ritratti di Giuseppe Verdi, a partire da un carboncino realizzato da Stefano Barezzi nel 1836, seguito da un disegno di Francesco Duranti del 1872 ed un pastello dipinto da Francesco Paolo Michetti nel 1887; compare poi un ritratto raffigurante Ferdinando Provesi, primo insegnante di Verdi.\nSeguono numerosi documenti scritti dal Maestro, tra cui una supplica alla duchessa Maria Luigia risalente al 1837 e l'abbozzo con le modifiche al finale del III atto dell\"'Otello\" del 1894.\nSono inoltre conservate alcune testimonianze relative ad Emanuele Muzio, unico allievo di Verdi. Segue una sezione dedicata a Giuseppina Strepponi, seconda moglie del Maestro, della quale sono esposti un ritratto ad olio del 1835 ed alcuni documenti della sua carriera artistica. Sono poi conservate le incisioni dei ritratti di oltre 60 cantanti ottocenteschi delle opere verdiane.\nSeguono numerose testimonianze relative alla scomparsa del Maestro, tra cui il primo manoscritto dell'ode \"In morte di Giuseppe Verdi\", composta da Gabriele D'Annunzio nel 1901.\nSono infine esposti manifesti e locandine delle stagioni operistiche pi\u00f9 importanti del Teatro Giuseppe Verdi di Busseto.\nBiblioteca.\nLa biblioteca, facente parte dal 2012 del Sistema Bibliotecario Parmense, conserva oltre 500 volumi di carattere musicale, la maggior parte dei quali incentrati sulla figura di Giuseppe Verdi, oltre ad un ricchissimo archivio musicale di circa 1000 dischi in vinile a 33 giri, 1600 CD, 100 DVD, audiocassette e videocassette VHS.\nIl patrimonio raccolto deriva prevalentemente da tre importanti donazioni avvenute negli anni, da parte di Anthony Rocco Schipper Suppa, di Gianfranco Stefanini e di Leopoldo Andreoli.\nA parte sono conservate le registrazioni audio dei concerti pi\u00f9 importanti organizzati dall'Associazione Amici di Verdi a partire dalla sua fondazione."}
{"id": "3980241", "revid": "130040", "url": "https://it.wikipedia.org/wiki?curid=3980241", "title": "Amalrico VI di Montfort", "text": "Origine.\nSecondo il documento n\u00b0 LIV del \"Cartulaire de Notre-Dame des Vaux de Cernay, Tome I\", Amalrico era il figlio maschio primogenito del signore di Montfort-l'Amaury, quinto conte di Leicester, visconte di B\u00e9ziers e visconte di Carcassonne, duca di Narbona, e conte di Tolosa, che fu al comando della crociata albigese, Simone IV e della moglie, Alice di Montmorency, che era figlia di Bucardo V di Montmorency (?-1189) e sorella di Matteo II di Montmorency, detto \"il Grande\" (?-1230), connestabile di Francia, che partecip\u00f2 alla crociata albigese.Ancora secondo il documento n\u00b0 LIV del \"Cartulaire de Notre-Dame des Vaux de Cernay, Tome I\", Simone IV di Montfort era il figlio maschio primogenito del Signore di Montfort-l'Amaury, Simone di Montfort (fu il quarto signore Montfort che portava il nome di Simone) e della moglie, Amicia di Leicester, che secondo la \"Chronica Albrici Monachi Trium Fontium\" era la sorella del Conte di Leicester, Robert de Beaumont, IV conte di Leicester, quindi figlia di Robert de Beaumont, III conte di Leicester (1124-1190) e di Petronilla, figlia di William de Grandmesnil.\nBiografia.\nAmalrico partecip\u00f2 alla Crociata albigese assieme al padre; Amalrico infatti viene citato nel capitolo LXII del \"Petri Monachi C\u0153nobii Vallium Cernaii Historia Albigensium\", della \"Patrologia Latina\", in cui, nel 1211, deve combattere una insurrezione degli abitanti di Narbona.\nNel 1212, Amalrico viene citato assieme alla madre e al fratello Guido (\"comitissa uxore mea et filiis nostris A et G\"), in nel documento n\u00b0 IV del \"Cartulaire de l'abbaye de Notre-Dame de la Trappe\", inerente ad una donazione fatta dal padre, Simone IV all'abbazia stessa.\nNel novembre 1214, Amalrico viene omaggiato assieme al padre Simone \"comite Leycestriensi, domino Montisfortis, Dei providentia Biterrensi et Carcassensi vicecomite...et domino meo Amalrico primogenito filio vestro\", dal conte di Rodez.\nSecondo il documento LXXXII della \"Histoire G\u00e9n\u00e9rale de Languedoc, avec des Notes, tome V\", nell'aprile 1216, suo padre, Simone di Montfort si rec\u00f2 a Parigi per rendere omaggio al re di Francia Filippo Augusto dei suoi nuovi domini: ducato di Narbona, contea di Tolosa, viscontea di Beziers e viscontea di Carcassonne; ma mentre Simone si trovava a Parigi, l'ex conte di Tolosa, Raimondo VI, con l'appoggio del figlio Raimondo, il futuro Raimondo VII, sbarc\u00f2 a Marsiglia dando inizio alla guerra di liberazione, sino a riconquistare Tolosa, il 12 settembre 1217. Simone di Montfort mise subito l'assedio a Tolosa, che, dopo la sua morte, nel giugno 1218, fu continuato da Amalrico, che non aveva la tempra del padre e quindi non fu all'altezza di contrastare Raimondo VI, che, oltre a governare una parte della contea, che era stata riconquistata, continu\u00f2 nella riconquista. Suo padre, Simone IV, mor\u00ec davanti alle mura di Tolosa nel 1218, il 25 giugno, colpito da una pietra, lanciata da una macchina da getto azionata da donne.; gli \"Obituaires de Sens Tome II, Abbaye de Haute-Bruy\u00e8re\" ci informano che Simone fu sepolto nell'abbazia de Haute-Bruy\u00e8re.Lasci\u00f2 i titoli in terra di Francia ad Amalrico, che prese la guida della crociata, mentre il titolo di conte di Leicester and\u00f2 al figlio minore Simone (1209 \u2013 1265), che torn\u00f2 in Inghilterra alla corte del re Enrico III; comunque Amalrico assunse anche il titolo di conte di Leicester e, solo dopo diversi anni, rinunci\u00f2 a tale titolo.\nNel 1224, Amalrico che si citava coi titoli di signore di Montfort, visconte di B\u00e9ziers, visconte di Carcassonne, duca di Narbona e conte di Tolosa, fece un trattato coi conti di Foix e di Tolosa, ed in quello stesso anno, cedette i diritti sulla contea di Tolosa e tutte le altre terre albigesi al re di Francia, Luigi VIII. In cambio ottenne che la sua signoria fu elevata a contea: Contea di Montfort-l'Amaury e, dopo alcuni anni, nel 1231, come lo zio materno, Matteo II di Montmorency, detto \"il Grande\" (?-1230), divenne Connestabile di Francia; infatti nel documento n\u00b0 VII del \"Cartulaire de l'abbaye de Notre-Dame de La Roche\", datato 1237, si cita come conte e connestabile (\"Almaricus comes Montisfortis, Francie constabularius\").\nNel 1239, Amalrico segu\u00ec Tebaldo I di Navarra, che, nel 1238, aveva avuto il comando di un esercito crociato in Terra Santa (la cosiddetta \"crociata del 1239\", indetta da papa Gregorio IX), che arriv\u00f2 a San Giovanni d'Acri, il 1\u00ba settembre 1239; si diresse immediatamente verso sud, per attaccare Ascalona e Gaza, come conferma anche il \"Recueil des historiens des croisades. Historiens occidentaux.\". Durante la battaglia, in cui i Crociati furono sconfitti, Amalrico fu fatto prigioniero; venne liberato nel 1241 e fece ritorno in Europa, ma durante la traversata ebbe la Dissenteria e mor\u00ec dopo il suo arrivo nel porto di Otranto; la sua morte nel 1241, al ritorno dalla prigionia, viene confermata anche dal \"Ex Obituario ecclesi\u00e6 Ebroicensis\", che ci informa che fu tumulato in San Pietro (Roma) (\"Rom\u00e6 in ecclesia Beati Petri\"); gli \"Obituaires de Sens Tome II, Abbaye de Haute-Bruy\u00e8re\" ci informano che ad Amalrico fu tenuto un servizio funebre nell'abbazia de Haute-Bruy\u00e8re, nel settembre di quello stesso anno.Ad Amalrico, nella contea di Montfort-l'Amaury, succedette l'unico figlio maschio, Giovanni.\nMatrimonio e discendenza.\nAmalrico aveva sposato dopo il 1220 a Carcassonne Beatrice del Viennois (1205 \u2013 dopo il 1248), figlia del delfino del Viennois e conte di Albon, conte di Grenoble, di Oisans, di Brian\u00e7on, di Embrun e di Gap, Ghigo VI e di Beatrice di Sabran. Il contratto era stato concluso nel 1214, come riportato nel capitolo LXXV del \"Petri Monachi C\u0153nobii Vallium Cernaii Historia Albigensium\", della \"Patrologia Latina\", in cui, viene riportato l'impegno di matrimonio tra Amalrico (\"primogenitum comitis nostri\u2026Almaricum\") e Beatrice (\"filiam Delphini\"). Il matrimonio viene confermatosi dal documento n\u00b0 XXXI della \"Bibliotheca Sebusiana, Centuria I\", del 1222, che dal \"De Allobrogibus libri novem\". Amalrico nel 1236 fece una donazione all'abbazia di Notre-Dame de La Roche, con l'approvazione ed il consenso di Beatrice (\"Beatricis uxoris nostre\"). Il necrologio di Port-Royal riporta la morte di Beatrice (\"Beatrix contesse de Montfort jadis femme de Almary conte\") nel 1248, il 17 settembre (\"XV Kal Oct\").Amalrico da Beatrice ebbe cinque figli:"}
{"id": "3980254", "revid": "6923", "url": "https://it.wikipedia.org/wiki?curid=3980254", "title": "Alessi AR-1", "text": ""}
{"id": "3980256", "revid": "125716782", "url": "https://it.wikipedia.org/wiki?curid=3980256", "title": "Eskilstuna\u00e5n", "text": "Eskilstuna\u00e5n, (che in italiano significa \"il fiume di Eskilstuna\"), \u00e8 un piccolo fiume della Svezia che attraversa le citt\u00e0 di Eskilstuna e Torsh\u00e4lla, nella contea del S\u00f6dermanland. \u00c8 anche chiamato dalla gente del luogo Torsh\u00e4lla\u00e5n, (cio\u00e8 \"il fiume di Torsh\u00e4lla\"), nel breve tratto che percorre dalla citt\u00e0 di Torsh\u00e4lla al lago M\u00e4laren.\nIl canale di Eskilstuna e Torsh\u00e4lla venne completato nella sua forma presente nel 1860 per collegare il lago M\u00e4laren con la citt\u00e0 industriale di Eskilstuna attraverso l'Eskilstuna\u00e5n, con tre chiuse che aggirano le rapide ad Eskilstuna e Torsh\u00e4lla. A causa della costruzione di ponti bassi negli anni '60, il canale \u00e8 attualmente solo parzialmente navigabile tra il lago M\u00e4laren ed Eskilstuna."}
{"id": "3980261", "revid": "726373", "url": "https://it.wikipedia.org/wiki?curid=3980261", "title": "L'uomo del mare", "text": "L'uomo del mare (\"Sea Hunt\") \u00e8 una serie televisiva statunitense in 22 episodi trasmessi per la prima volta nel corso di una sola stagione dal 1987 al 1988. \u00c8 il remake della serie televisiva \"Avventure in fondo al mare\" (\"Sea Hunt\", 1958-1961).\n\u00c8 una serie d'avventura incentrata sulle vicende del sub Mike Nelson (interpretato da Ron Ely) impegnato insieme alla figlia Jennifer, in missioni di salvataggio o di supporto nelle acque della Florida.\nProduzione.\nLa serie, ideata da Ivan Tors, fu prodotta da MGM Television e girata a Vancouver e a Victoria nella Columbia Britannica in Canada.\nDistribuzione.\nLa serie fu trasmessa negli Stati Uniti dal 26 settembre 1987 al 12 marzo 1988. In Italia \u00e8 stata trasmessa con il titolo \"L'uomo del mare\"."}
{"id": "3980265", "revid": "767487", "url": "https://it.wikipedia.org/wiki?curid=3980265", "title": "Toivo K\u00e4rki", "text": "\u00c8 conosciuto per la sua collaborazione lavorativa con Reino Helismaa.\nNella sua carriera ha composto centinaia di brani, in particolare musica da film, teatro e radio."}
{"id": "3980266", "revid": "2110845", "url": "https://it.wikipedia.org/wiki?curid=3980266", "title": "Andrej Amal'rik", "text": "Dissidente espulso dall'URSS nel 1976, diede alle stampe nel 1970 \"Viaggio indesiderato in Siberia\", completa autobiografia in opposizione al regime.\n\u00c8 specialmente ricordato per\u00f2 per il libro \"Sopravviver\u00e0 l'Unione Sovietica fino al 1984?\" in cui prediceva una potenziale guerra tra URSS e Cina."}
{"id": "3980267", "revid": "297059", "url": "https://it.wikipedia.org/wiki?curid=3980267", "title": "Mark Edward Kelly", "text": ""}
{"id": "3980271", "revid": "729019", "url": "https://it.wikipedia.org/wiki?curid=3980271", "title": "Rodolfo Psaro", "text": "Biografia.\nNacque a La Spezia il 7 novembre 1892, e frequent\u00f2 il liceo a Brescia. Nel dicembre 1912 si arruol\u00f2 nel Regio Esercito in qualit\u00e0 di Allievo ufficiale, venendo assegnato al 92\u00ba Reggimento fanteria, venendo promosso sottotenente di complemento nel luglio 1914, assegnato in forza al 77\u00ba Reggimento fanteria.\nPartecip\u00f2 alla prima guerra mondiale nella 7\u00aa Compagnia del 77\u00ba Reggimento, venendo decorato con la Croce di guerra al valor militare sul campo il 12 ottobre 1916, per essere rimasto ferito durante un combattimento sul Veliki Kribak. Promosso capitano nel corso del 1916, dopo la fine del conflitto fu mandato in Albania in forza ad un reparto d\u2019assalto, e l\u00ec venne insignito di una seconda Croce di guerra al valor militare il 19 giugno 1920. Ritornato in Patria fu trasferito al corpo degli alpini, prestando servizio per i successivi sei anni presso il 6\u00ba Reggimento alpini.\nTra il 1927 e il 1930 frequent\u00f2 in corsi della Scuola di guerra dell'esercito, venendo poi nominato Capo di stato maggiore presso il comando della divisione alpina Tridentina fino alla nomina a tenente colonnello.\nTrasferito al 2\u00ba Reggimento alpini fu promosso colonnello nel gennaio 1940, prestando poi servizio presso il Corpo d\u2019armata alpino in qualit\u00e0 di Capo di stato maggiore. Dopo l'entrata in guerra dell\u2019Italia, avvenuta il 10 giugno 1940, prese parte alle operazioni sul fronte occidentale. Il 21 settembre dello stesso anno fu nominato comandante del 7\u00ba Reggimento alpini e nel novembre successivo fu inviato sul fronte greco-albanese. Alla testa dei battaglioni \"Feltre\" e \"Cadore\" e \"Belluno\" cadde in combattimento in localit\u00e0 Ciafa Gallina nel pomeriggio dell'8 dicembre 1940, mentre coordinava di persona l'azione dei reparti ai suoi ordini. Per onorarne la memoria venne decretata la concessione della Medaglia d'oro al valor militare. Gli sono state intitolate vie a Belluno. Feltre e Brescia."}
{"id": "3980280", "revid": "38275", "url": "https://it.wikipedia.org/wiki?curid=3980280", "title": "Grumman Albatross", "text": ""}
{"id": "3980290", "revid": "48731095", "url": "https://it.wikipedia.org/wiki?curid=3980290", "title": "Locomotiva RA 40", "text": ""}
{"id": "3980292", "revid": "48731078", "url": "https://it.wikipedia.org/wiki?curid=3980292", "title": "Locomotiva RA 25", "text": ""}
{"id": "3980297", "revid": "48731132", "url": "https://it.wikipedia.org/wiki?curid=3980297", "title": "Locomotiva RA 60", "text": ""}
{"id": "3980299", "revid": "48731164", "url": "https://it.wikipedia.org/wiki?curid=3980299", "title": "Locomotiva RA 105", "text": ""}
{"id": "3980301", "revid": "665277", "url": "https://it.wikipedia.org/wiki?curid=3980301", "title": "DJ Skizo", "text": ""}
{"id": "3980302", "revid": "48731194", "url": "https://it.wikipedia.org/wiki?curid=3980302", "title": "Locomotiva RA 310", "text": ""}
{"id": "3980306", "revid": "48731224", "url": "https://it.wikipedia.org/wiki?curid=3980306", "title": "Locomotiva RA 315", "text": ""}
{"id": "3980309", "revid": "48731241", "url": "https://it.wikipedia.org/wiki?curid=3980309", "title": "Locomotiva RA 330", "text": ""}
{"id": "3980310", "revid": "1342471", "url": "https://it.wikipedia.org/wiki?curid=3980310", "title": "Lio Gangeri", "text": "Figlio dell'ebanista Giovanni e di Anna Bonsignore, nacque e visse sulla Via Ferdinandea, l'attuale Via Garibaldi.\nAllievo dapprima del pittore Michele Panebianco, dal 1867 si trasfer\u00ec a Roma dove fu allievo di Giulio Monteverde. In seguito lavor\u00f2 in tutta Italia ma soprattutto tra Roma e la sua Messina.\nLio Gangeri \u00e8 stato Presidente oltre che professore di primarie accademie d'arte tra cui l'Accademia di Belle Arti di Carrara e l'Accademia di Belle Arti di Roma. Tra i suoi allievi si ricorda Arturo Dazzi.\nMor\u00ec a Salerno nel 1913.\nPrincipali opere.\nIspirato dal fratello maggiore Antonio Gangeri, anch'egli scultore, molto giovane gli furono commissionati i monumenti funebri ai ricchi banchieri Federico e Paolo Grill per il cimitero degli inglesi di Messina, il monumento funebre al famedio del Cimitero Monumentale di Messina al patriota e banchiere Giuseppe Natoli, al principe Francesco Sturzo Brunaccini di San Teodoro.\nSue opere sono alcune statue del 1910 nel salone interno dell'Altare della Patria a Roma e il monumento (1898) a Luigi Orlando posto all'ingresso principale del Cantiere a Livorno. \nUn'altra sua opera di sicura attribuzione, perch\u00e9 firmata sul retro \"Lio Gangeri scolp\u00ec a Palermo 1868\", \u00e8 un busto marmoreo sempre di Luigi Orlando che fu ritrovato casualmente nel 1996 nelle soffitte del cantiere livornese durante un intervento di manutenzione del tetto. Subito dopo un parziale ma preciso restauro fu collocato nella sala del consiglio di Direzione dove dovrebbe trovarsi tuttora sotto il vincolo della Soprintendenza alle Belle Arti.\nAltre opere sono esposte tra la Sicilia, Milano e il Museo Regionale di Messina."}
{"id": "3980314", "revid": "48731305", "url": "https://it.wikipedia.org/wiki?curid=3980314", "title": "Locomotiva RA 305", "text": ""}
{"id": "3980317", "revid": "48731347", "url": "https://it.wikipedia.org/wiki?curid=3980317", "title": "Locomotiva RA 450", "text": ""}
{"id": "3980318", "revid": "48731367", "url": "https://it.wikipedia.org/wiki?curid=3980318", "title": "Locomotiva RA 450 bis", "text": ""}
{"id": "3980322", "revid": "19933", "url": "https://it.wikipedia.org/wiki?curid=3980322", "title": "Cultura Ballana", "text": ""}
{"id": "3980326", "revid": "19933", "url": "https://it.wikipedia.org/wiki?curid=3980326", "title": "Cultura di Ballana", "text": ""}
{"id": "3980327", "revid": "767487", "url": "https://it.wikipedia.org/wiki?curid=3980327", "title": "The Celebrated Scandal", "text": "The Celebrated Scandal \u00e8 un film muto del 1915 diretto da James Durkin e J. Gordon Edwards. Il soggetto \u00e8 tratto dal lavoro teatrale \"El Gran galeoto\" di Jos\u00e9 Echegaray y Eizaguirre, Premio Nobel 1904 per la Letteratura. La sceneggiatura del film, prodotto e distribuito dalla Fox Film Corporation, \u00e8 firmata da Elaine Sterne.\nTrama.\nDon Julian si prepara a lasciare la Spagna per diventare ambasciatore in Inghilterra, quando Ernesto, orfano di un suo vecchio amico, gli chiede aiuto. Don Julian lo ospita a casa sua ma questo suo atteggiamento generoso provoca una ridda di pettegolezzi: Alvarez, per vendicarsi di Ernesto il cui padre anni prima l'aveva denunciato, mette in giro la voce che Teodora, la giovane moglie di don Julian, tradisca il marito con il giovane ospite.\nPur se lo scandalo mette in pericolo la carriera di don Julian, costui si rifiuta di credere alla colpevolezza della moglie. Ernesto, per evitare un'ulteriore umiliazione al suo ospite, decide di andarsene e sfida Alvarez a duello. Don Julian, venendo a conoscenza del ruolo avuto nella storia da Alvarez, lo sfida ma nel combattimento viene ferito gravemente. Don Julian, ormai morente, \u00e8 trasportato nelle stanze di Ernesto, Delirando, accusa il giovane amico e la moglie: Ernesto, allora, va a cercare Alvarez e finalmente il duello ha luogo. Ucciso Alvarez, Ernesto ritorna da don Julian per convincere l'amico morente della fedelt\u00e0 di Teodora.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film - presentato da William Fox - usc\u00ec nelle sale cinematografiche statunitensi nel marzo 1915."}
{"id": "3980333", "revid": "19933", "url": "https://it.wikipedia.org/wiki?curid=3980333", "title": "Barbaricon", "text": ""}
{"id": "3980334", "revid": "19933", "url": "https://it.wikipedia.org/wiki?curid=3980334", "title": "Barbaricom", "text": ""}
{"id": "3980335", "revid": "436907", "url": "https://it.wikipedia.org/wiki?curid=3980335", "title": "One Shot Festival Volume 1", "text": "One Shot Festival \u00e8 un album compilation di brani che hanno partecipato al Festival di Sanremo, pubblicato dalla Universal su CD (catalogo 025 2 73447 3) nel 2010 e appartenente alla pi\u00f9 vasta collana denominata \"One Shot\".\nIl disco.\n\u00c8 la prima raccolta della serie \"One Shot Festival\" (ancorch\u00e9 priva, sia in copertina sia all'interno, di alcuna indicazione di \"volume\" o numero progressivo) dedicata a canzoni proposte in gara, ma anche da ospiti fuori concorso, durante le varie ricorrenze annuali della manifestazione sanremese.\nTracce.\nL'anno di partecipazione al Festival, indicato insieme al piazzamento ottenuto in classifica, corrisponde sempre a quello di pubblicazione del singolo (per regolamento le canzoni presentate devono essere inedite, pena l'esclusione dalla kermesse) e all'anno dell'album che contiene il brano, altrimenti viene indicato anche l'anno dell'album."}
{"id": "3980336", "revid": "767487", "url": "https://it.wikipedia.org/wiki?curid=3980336", "title": "Felguk", "text": "Felguk \u00e8 il nome d'arte di due DJ brasiliani, rispettivamente Felipe Lozinsky (nato a Rio de Janeiro il 12 febbraio 1986) e Gustavo Rozenthal (26 febbraio 1982).\nIl duo ebbe il suo primo successo, con l'uscita del brano \"2nite\", che fu utilizzato come colonna sonora dell' del 2010. Felguk ha inoltre remixato il singolo di Madonna \"Celebration\" del 2009, e \"The Time (Dirty Bit)\" dei The Black Eyed Peas, ottenendo molto successo, arrivando numero 2 nella classifica dei brani pi\u00f9 venduti su Beatport"}
{"id": "3980338", "revid": "287204", "url": "https://it.wikipedia.org/wiki?curid=3980338", "title": "Universit\u00e0 delle arti di Tokyo", "text": "L'Universit\u00e0 delle arti di Tokyo , conosciuta semplicemente come Geidai , \u00e8 la pi\u00f9 antica e celebre istituzione universitaria del Paese preposta alla formazione artistica e musicale."}
{"id": "3980339", "revid": "767487", "url": "https://it.wikipedia.org/wiki?curid=3980339", "title": "Repetto (calciatore)", "text": "Carriera.\nMilit\u00f2 nel due stagioni. Nella stagione 1910-1911, gioc\u00f2 e segn\u00f2 nell'incontro casalingo del 14 maggio 1911 che vide il Genoa soccombere per 2-1 contro il .\nIn quella stagione ottenne con il suo club il quinto posto della classifica finale del gruppo 1.\nL'anno seguente ottenne il terzo posto del girone finale del torneo maggiore, giocando la prima partita del campionato, ovvero la vittoria ottenuta sulla Juventus per 5-1 il 15 ottobre 1911, ove Repetto segn\u00f2 anche una rete, e l'ottava, ovvero la vittoria ottenuta sul per 1-0 il 26 novembre 1911."}
{"id": "3980341", "revid": "110157", "url": "https://it.wikipedia.org/wiki?curid=3980341", "title": "Nokia Asha 201", "text": "Il Nokia Asha 201 \u00e8 un feature phone della Nokia.\n\u00c8 stato presentato il 26 ottobre 2011 al Nokia World 2011 insieme ad altri tre modelli della serie Asha: il gemello 200, il 300 e il 303. Rivolto perlopi\u00f9 per i mercati emergenti, questo terminale \u00e8 uscito in Italia nel gennaio 2012."}
{"id": "3980348", "revid": "726373", "url": "https://it.wikipedia.org/wiki?curid=3980348", "title": "S. D. Perry", "text": "\u00c8 autrice di numerosi romanzi di fantascienza e dell'orrore basati su media franchise a diffusione mondiale.\nTra le sue opere, i sette titoli della serie \"Resident Evil\" nonch\u00e9 romanzi su \"Star Trek\", \"Alien\" e \"Predator\" in collaborazione con altri autori. \u00c8 anche autrice di numerose sceneggiature e racconti brevi. Altre sue opere sono adattamenti di \"Timecop\" e \"Virus\". Col nome di Stella Howard ha scritto un romanzo originale basato sulla serie televisiva di \"Xena - Principessa guerriera\".\nVive a Portland, nell'Oregon, con il marito e i suoi adorati cani. \u00c8 figlia dello scrittore Steve Perry."}
{"id": "3980349", "revid": "48731726", "url": "https://it.wikipedia.org/wiki?curid=3980349", "title": "Locomotive RM 2019-2026", "text": ""}
{"id": "3980354", "revid": "606039", "url": "https://it.wikipedia.org/wiki?curid=3980354", "title": "Ancyluris eudaemon", "text": ""}
{"id": "3980356", "revid": "48731777", "url": "https://it.wikipedia.org/wiki?curid=3980356", "title": "Locomotive RM 2028-2052", "text": ""}
{"id": "3980357", "revid": "599013", "url": "https://it.wikipedia.org/wiki?curid=3980357", "title": "Nadine Malcolm", "text": "Carriera.\nAl \"college\", \u00e8 stata la giocatrice pi\u00f9 veloce della storia delle Lady Friars Providence a raggiungere i mille punti, toccati alla 54\u00aa partita. Chiude l'esperienza universitaria da quinta nella classifica storica del \"college\" del Rhode Island per punti segnati (1649) e seconda nella media (19,4). \u00c8 stata nominata due volte nell'All-Big East Second Team, da junior \u00e8 stata anche nell'All-ECAC First Team.\nDopo una stagione in Portogallo, nel 1997-98, ha giocato nell'American Basketball League con le Atlanta Glory (come sostituta di Cathy Boswell) e le Seattle Reign e nel 2000 ha svolto il \"training camp\" WNBA con le Orlando Miracle. La sua esperienza nella lega professionistica \u00e8 legata a due stagioni con le Indiana Fever, nel 2001 e 2002, pi\u00f9 un altro precampionato disputato con le Charlotte Sting nel 2003. L'esperienza in WNBA \u00e8 inframmezzata da una stagione nella Serie A1 italiana con Priolo.\nStatistiche.\n\"Dati aggiornati al 10 aprile 2012\""}
{"id": "3980358", "revid": "767487", "url": "https://it.wikipedia.org/wiki?curid=3980358", "title": "Ashita no Joe (film)", "text": "Ashita no Joe (\"\u3042\u3057\u305f\u306e\u30b8\u30e7\u30fc\" in inglese \"Tomorrow's Joe\", \"Joe del domani\" o \"Il domani di Joe\") \u00e8 un film del 2011 diretto da Fumihiko Sori.\nIl soggetto \u00e8 ispirato all'omonimo manga e successivo anime \"Rocky Joe\", con Tomohisa Yamashita che interpreta il protagonista maschile. Per questo ruolo il protagonista ha dovuto perdere 8,5\u00a0kg di peso in un mese.\nTrama.\nSituato cronologicamente agli inizi degli anni '60, narra le vicende sentimentali ed esistenziali di Joe Yabuki, un ragazzo orfano cresciuto fin dalla nascita in orfanotrofio e che, dopo esserne fuggito appena compiuti i 18 anni, comincia a viver per la strada, all'interno d'un mondo fatto di miserie e delinquenza. Va ad abitare in una zona di periferia della citt\u00e0, quella riservata agli \"ultimi\" della societ\u00e0, ai reietti, a tutti quelli che oramai han rinunziato ad una vita dignitosa per abbandonarsi completamente a s\u00e9 stessi.\nIn questa radicata situazione di degrado, economico ed umano, s'imbatte in un ex-pugile alcolizzato, Danpei Tange, il quale s'accorge subito del talento pugilistico di Joe (ne rimane anzi letteralmente affascinato) tanto da volerne far un suo protetto. Lo porta a viver con s\u00e9 in una baracca fatiscente ed inizia ad istruirlo nelle tattiche della boxe. Ma il ragazzo si mette quasi subito nei guai e viene condannato ad un periodo di detenzione nel carcere minorile della zona: qui viene subito coinvolto in una rissa e messo KO da un colpo fenomenale scagliato da Toru Rikishii, un pugile professionista.\nAttraverso le lettere di istruzioni quotidianamente speditegli da Danpei, Joe inizia un corso intensivo d'allenamento. Scontata la pena decide d'iniziar la carriera professionale, nel tentativo di sfondar nella sua categoria; la sua tecnica lo rende quasi imbattibile e pertanto molto temuto da tutti gli avversari con cui via via giunge a scontrarsi. Ma pi\u00f9 d'ogni altra cosa brama di poter combattere contro il suo \"avversario di sempre\", ovvero Rikiishi, anzi \u00e8 stato unicamente per poterlo battere sul ring che ha intrapreso questo sport.\nI due riusciranno infine a scontrarsi in un incontro \"definitivo\" per entrambi: \"per un domani migliore!\"."}
{"id": "3980359", "revid": "606039", "url": "https://it.wikipedia.org/wiki?curid=3980359", "title": "Ancyluris pyrete", "text": ""}
{"id": "3980360", "revid": "48731803", "url": "https://it.wikipedia.org/wiki?curid=3980360", "title": "Locomotive RM 2109-2300", "text": ""}
{"id": "3980362", "revid": "606039", "url": "https://it.wikipedia.org/wiki?curid=3980362", "title": "Papilio meliboeus", "text": ""}
{"id": "3980363", "revid": "48731858", "url": "https://it.wikipedia.org/wiki?curid=3980363", "title": "Locomotive RM 1501-1573", "text": ""}
{"id": "3980365", "revid": "606039", "url": "https://it.wikipedia.org/wiki?curid=3980365", "title": "Papilio pyretus", "text": ""}
{"id": "3980367", "revid": "48731878", "url": "https://it.wikipedia.org/wiki?curid=3980367", "title": "Locomotive RM 2701-2706", "text": ""}
{"id": "3980369", "revid": "606039", "url": "https://it.wikipedia.org/wiki?curid=3980369", "title": "Ancyluris meliboeus phonia", "text": ""}
{"id": "3980370", "revid": "48731911", "url": "https://it.wikipedia.org/wiki?curid=3980370", "title": "Locomotive RM 3701-3730", "text": ""}
{"id": "3980375", "revid": "264902", "url": "https://it.wikipedia.org/wiki?curid=3980375", "title": "Morte nell'ebraismo", "text": "Il Lutto nell'ebraismo (ebraico:\u05d0\u05b2\u05d1\u05b5\u05dc\u05d5\u05bc\u05ea aveilut, \"rimpianto\") \u00e8 una combinazione di minhag e mitzvah che deriva dai testi classici della Torah e della Letteratura rabbinica. I particolari dell'osservanza e dell'onoranza funebre variano a seconda delle comunit\u00e0 ebraiche.\nBenedizione funebre.\nAlla notizia di un decesso si recita la seguente benedizione:\n\u05d1\u05e8\u05d5\u05da \u05d0\u05ea\u05d4 \u05d4' \u05d0\u2011\u05dc\u05d5\u05d4\u05d9\u05e0\u05d5 \u05de\u05dc\u05da \u05d4\u05e2\u05d5\u05dc\u05dd, \u05d3\u05d9\u05df \u05d4\u05d0\u05de\u05ea.\nVi \u00e8 anche una tradizione di lacerarsi i vestiti nel momento che si apprende la notizia di una scomparsa.\nGli uomini ortodossi si tagliano il bavero sinistro della giacca, nella parte corrispondente alla posizione del cuore. Nella pratica non-ortodossa di solito si taglia la cravatta o si indossa un bottone nero con un nastro strappato.\nChevra kadisha.\nLa \"chevra kadisha\" (\u05d7\u05d1\u05e8\u05d4 \u05e7\u05d3\u05d9\u05e9\u05d0 \"societ\u00e0 santa\") \u00e8 una societ\u00e0 ebraica di sepoltura usualmente formata da volontari, uomini e donne, che preparano la salma per l'inumazione rituale. \u00c8 compito della societ\u00e0 assicurarsi che la salma riceva le dovute onoranze, sia purificata e vestita nei sudari appropriati.\nMolte \"chevra kadisha\" nelle aree urbane sono associate alle sinagoghe locali e possiedono sezioni specifiche riservate nei cimiteri di zona. Alcuni ebrei pagano per altri o per se stessi una quota associativa annuale a una \"Chevra Kadisha\" di loro scelta in modo che, quando giunga la morte, la societ\u00e0 non solo si prenda cura del defunto, come si addice alla legge ebraica, ma ne garantisca anche la sepoltura in un vicino e appropriato cimitero ebraico.\nUn compito specifico della \"Chevra kadisha\" \u00e8 quello di provvedere alla sepoltura dei morti che non hanno parenti. Questi sono definiti \"meit mitzvah\" (salma mitzvah): \"meit mitzvah\", come dovere da compiere con sollecitudine, supera qualsiasi altro comandamento positivo \"(mitzvat aseh)\" della Torah.\nMolte societ\u00e0 di sepoltura programmano uno o due giorni all'anno di digiuno, organizzando regolari sessioni di studio per rimanere aggiornate coi relativi articoli della Legge ebraica. Inoltre la maggior parte delle societ\u00e0 di sepoltura forniscono supporto alle famiglie durante la \"shiv'ah\" (tradizionale settimana di lutto), procurando servizi di preghiera, pasti e altro.\nPreparazione della salma \u2014 Taharah.\nEsistono tre fasi principali per preparare un corpo alla sepoltura: lavaggio (\"rechitzah\"), purificazione rituale (\"taharah\") e vestizione (\"halbashah\"). Il termine \"taharah\" viene usato per riferirsi sia alla procedura completa della preparazione alla sepoltura, sia agli specifici stadi di purificazione rituale.\nSi recitano preghiere e brani della Torah che comprendono i Salmi, Cantico dei Cantici, Libro di Isaia, Libro di Ezechiele ed il Libro di Zaccaria.\nLa sequenza generale dei passaggi per eseguire la \"tah\u00e2rah\" \u00e8 come segue:\nUna volta che la bara \u00e8 chiusa, lo \"chevra\" chiede perdono al morto per eventuali offese apportate durante il rituale di sepoltura o per la mancanza dell'appropriato rispetto durante la \"taharah\".\nNell'ebraismo non esiste la visita della salma con veglia funebre n\u00e9 la \"bara aperta\" durante il funerale. A volte la famiglia e i parenti stretti offrono i loro rispetti finali prima del funerale. In Israele non si usano bare, con l'eccezione dei funerali militari e statali. Il corpo viene portato alla tomba avvolto nel \"tallit.\"\nDalla morte fino all'inumazione, \u00e8 tradizione per i \"sorveglianti\" (\"shomrim\") di stare con la salma. Si recitano Salmi durante tutto il tempo.\nLutto.\n\"Keriah\" e \"Shiva\".\nTradizionalmente chi \u00e8 in lutto si fa uno strappo (\"keriah\" \u05e7\u05e8\u05d9\u05e2\u05d4) nell'abito, prima del funerale o subito dopo. Lo strappo deve essere sulla sinistra per un genitore (sulla parte corrispondente alla posizione del cuore e chiaramente visibile) e sulla destra per fratelli, sorelle (inclusi fratellastri e sorellastre), bambini e coniugi (e non \u00e8 necessario che sia visibile).\nHalakhot riguardo al lutto non si applicano per i bambini sotto i 13 anni. Inoltre le halakhot del lutto non si seguono per gli infanti appena nati da 30 giorni o meno.\nNel caso che una persona in lutto riceva la notizia della morte e sepoltura di un parente dopo un periodo di trenta giorni o pi\u00f9, non si esegue nessuna \"keriah\" o lacerazione dell'indumento tranne nel caso di un genitore. Per un genitore la lacerazione dell'indumento deve essere eseguita in qualsiasi caso, per questo non influendo quanto tempo \u00e8 trascorso dal momento della morte e il ricevimento della notizia. Se il figlio o la figlia del defunto si cambia d'abito durante la \"shiva\", deve eseguire lo strappo anche nel nuovo vestito. Nessun altro della famiglia ha l'obbligo di strapparsi i vestiti cambiati durante la \"shiva\". N\u00e9 figlio n\u00e9 figlia deve ricucire mai pi\u00f9 gli abiti strappati, ma gli altri possono ricucirli dopo 30 giorni dalla sepoltura.\nQuando le persone in lutto ritornano a casa, non devono fare bagno o doccia per una settimana, non devono calzare scarpe di cuoio e portare gioielleria; gli uomini non si sbarbano e in molte comunit\u00e0 vengono rimossi grandi specchi nelle case delle persone in lutto. \u00c8 usanza per coloro che sono in lutto sedersi su sedie basse o anche per terra a simbolizzare la realt\u00e0 emotiva di essersi \"prostrati\" dal dolore. Il pasto della consolazione (\"seudat havra'ah\"), il primo ad esser consumato dopo il ritorno dal funerale, tradizionalmente consiste di uova sode e altri cibi rotondi o oblunghi, seguendo la storia biblica di Giacobbe che compr\u00f2 la primogenitura da Esa\u00f9 per un piatto di lenticchie (Genesi ); viene raccontato che Giacobbe stava cuocendo le lenticchie subito dopo la morte di suo nonno Abramo.\nDurante questo tempo membri di famiglia e amici lontani vengono a far visita o chiamano per presentare le proprie condoglianze e confortare.\nInizio e calcolo dei sette giorni di lutto.\nSe la persona in lutto torna dal cimitero dopo la sepoltura e prima del tramonto, allora il giorno del funerale viene considerato come il primo dei sette giorni di lutto. Il lutto si conclude generalmente la mattina del settimo giorno. Nessun lutto pu\u00f2 verificarsi di Shabbat (il sabato ebraico) n\u00e9 la sepoltura avvenire di Shabbat ma il giorno di Shabbat conta come uno dei sette giorni. Se una festivit\u00e0 ebraica cade dopo il primo giorno, essa riduce il periodo di lutto. Se il funerale si verifica durante un giorno festivo religioso, il periodo di lutto inizia alla fine di esso. Alcune feste, come ad esempio il Rosh haShanah, annullano il periodo di lutto completamente.\nFasi del lutto.\n\"Aninut\".\nLa prima fase del lutto si chiama \"aninut\", o \"lutto [intenso]\". L\u2018\"onen\" (la persona in \"aninut\") viene considerata in stato di shock e disorientamento totale. L\u2018\"onen\" \u00e8 quindi esentato dall'osservare quelle mitzvot che richiedono azione (e attenzione), tipo quelle di pregare e recitare le benedizioni, indossare i \"tefillin\" (filatteri), in modo da essere in grado di partecipare senza ostacoli alle onoranze funebri. Tuttavia l\u2018\"onen\" \u00e8 sempre obbligato a seguire i comandamenti che proibiscono le azioni (come quello di non violare lo Shabbat).\n\"Aninut\" dura fino alla fine della sepoltura o, se la persona in lutto non \u00e8 in grado di partecipare al funerale, dal quando non \u00e8 pi\u00f9 coinvolto nel funerale stesso.\n\"Avelut\".\n\"Aninut\" viene subito seguito da \"avelut\" (\"rimpianto\"). L\u2018\"avel\" (la persona in \"avelut\") non ascolta musica n\u00e9 va a concerti e non frequenta nessun evento gioioso n\u00e9 feste (come per es. un matrimonio) n\u00e9 Bar o Bat Mitzvah, a meno che non sia assolutamente necessario (se la data di un tale evento \u00e8 stata fissata prima del decesso, \u00e8 proibito posticiparla o cancellarla).\n\"Avelut\" comprende tre periodi distinti:\n\"Shiva\" \u2013 Sette giorni.\nLa prima fase di \"avelut\" \u00e8 la \"shiva\" (,\"sette\"), un periodo di una settimana di dolore e lutto durante il quale i partecipanti si radunano a casa di uno di loro e ricevono visitatori. \u00c8 considerata una grande mitzvah (comandamento) di cortesia e compassione andare a far visita alle persone in lutto. Per tradizione non si scambiano saluti o parole e i visitatori attendono che le persone in lutto inizino la conversazione. La persona in lutto non \u00e8 obbligata a far conversazione e, anzi, pu\u00f2 ignorare completamente i suoi visitatori. I visitatori spesso portano cibo e lo servono agli astanti in modo da evitare che le persone in lutto debbano cucinare o svolgere altri servizi.\nEsistono varie usanze su cosa dire quando ci si congeda da persone in lutto. Una delle pi\u00f9 comuni \u00e8 dire:\nSecondo le tradizioni di una data comunit\u00e0 altri possono dire: \u00abNon dovrai aver pi\u00f9 \"tza'ar\" (\"dolore\")\u00bb o \u00abAvrai solo \"simcha\" (\"celebrazioni\")\u00bb o \u00abci scambieremo solo buone notizie (\"besorot tovot\")\u00bb o \u00abTi auguro lunga vita\u00bb.\nUsualmente i servizi di preghiera sono organizzati e tenuti presso l'abitazione della persona (o famiglia) in lutto. \u00c8 tradizione che la persona stessa conduca il servizio.\n\"Shloshim\" \u2013 Trenta giorni.\nIl periodo di trenta giorni che segue la sepoltura (inclusa la \"shiva\") \u00e8 noto come \"shloshim\" (, \"trenta\"). Durante \"shloshim\", alla persona in lutto \u00e8 vietato sposarsi o frequentare una \"seudat mitzvah\" (\"pranzo religioso festivo\"). In questo lasso di tempo gli uomini non si fanno la barba o i capelli.\nPoich\u00e9 l'ebraismo insegna che le persone decedute possono ancora beneficiare del merito delle \"mitzvot\" (atti comandati da Dio) fatte in loro memoria, si considera speciale privilegio offrire merito ai defunti con lo studio della Torah a loro nome. Una tradizione popolare \u00e8 quella di coordinare un gruppo di persone che studino insieme tutta la Mishnah durante il periodo di \"shloshim\".\n\"Shneim asar chodesh\" \u2013 Dodici mesi.\nColoro che sono in lutto per un genitore inoltre osservano un periodo luttuoso di dodici mesi ( \"shneim asar chodesh\", \"dodici mesi\"), contati dal giorno del decesso. Durante tale periodo si riprendono le normali attivit\u00e0 di vita, tuttavia le persone in lutto continuano a recitare il kaddish funebre come parte dei servizi di sinagoga per undici mesi. Nella tradizione ortodossa questo era un obbligo ottemperato dagli uomini e non dalle donne. Restano le restrizioni di non frequentare occasioni festive e grandi riunioni, specialmente dove si suona musica.\n\"Matzevah\" (Scoprimento della lapide).\nLa lapide tombaria viene chiamata \"matzevah\" (\"monumento\"). Sebbene non ci sia un obbligo halakhico di svolgere una cerimonia di scoprimento, il rituale divenne popolare in molte comunit\u00e0 ebraiche verso la fine del XIX secolo. Esistono varie usanze su quando la lapide debba esser posta sulla tomba. La maggioranza delle comunit\u00e0 svolgono la cerimonia di scoprimento un anno dopo la morte. In Israele viene fatto dopo lo \"shloshim\", i primi trenta giorni di lutto. Non ci sono restrizioni di tempo, a parte il divieto di eseguire lo scoprimento durante certi periodi, come la Pesach o \"Chol Ha'Moed\".\nAlla fine della cerimonia, il velo o sudario, che \u00e8 stato posto sulla lapide, viene rimosso di solito dai famigliari stretti. Le funzioni liturgiche includono la lettura di alcuni Salmi (, , , ), il Kaddish funebre (se \u00e8 disponibile un minian) e la preghiera \"El Malei Rachamim\". Il servizio pu\u00f2 includere una breve eulogia per il defunto.\nRimembranze annuali.\n\"Yahrtzeit, Nahala\".\n\"Yahrtzeit\", \u05d9\u05d0\u05b8\u05e8\u05e6\u05f2\u05b7\u05d8, significa \"Tempo dell'anno\" in yiddish. (varianti ortografiche includono \"yortsayt\", \"Yohr Tzeit\", \"yahrzeit,\" e \"yartzeit.\") La parola viene usata anche da ebrei ashkenaziti che non parlano yiddish e si riferisce all'anniversario del giorno di morte di un parente. \"Yahrtzeit\" letteralmente significa \"tempo di [un] anno\".\nTale commemorazione \u00e8 nota in ladino come \"nahala\". L'anniversario viene osservato diffusamente e si basa sulla tradizione ebraica che le persone in lutto devono sempre commemorare la morte di un parente.\nGli ebrei sono tenuti a commemorare la morte dei genitori, fratelli e sorelle, coniugi e figli. Il principale obbligo \"halakhico\" \u00e8 quello di recitare la versione funebre della preghiera \"Kaddish\" almeno tre volte durante i servizi liturgici serali \"Maariv\", i servizi del mattino \"Shacharit\" e i servizi pomeridiani \"Mincha\" (durante il servizio mattutino il Kaddish viene recitato almeno quattro volte). Una tradizione molto seguita \u00e8 quella per cui le persone in lutto accendono una candela speciale che brucia per 24 ore, chiamata \"Candela Yahrzeit\". Accendere una \"candela yahrtzeit\" in memoria di una persona cara \u00e8 un'usanza profondamente radicata nella vita ebraica per onorare la memoria e le anime dei defunti.\n\"Yahrtzeit\" cade annualmente nella data ebraica della morte del parente defunto, in base al calendario ebraico. Poich\u00e9 sorgono alcuni problemi di datazione quando l'anniversario cade durante il \"Rosh Chodesh\" o in un anno bisestile, si usa una tabella delle permutazioni aggiornata regolarmente.\nLa legge ebraica pi\u00f9 rigorosa richiede che si debba digiunare il giorno dello \"Yahrzeit\" di un genitore e alcune persone osservano questa richiesta facendo digiuno o almeno astenendosi da carne e vino. Molti ebrei ortodossi usano fare un \"siyum\" (\"pasto celebrativo\") in onore del defunto il giorno prima dello \"Yahrtzeit\" e che si tiene dopo lo studio di un trattato del Talmud o di un volume della Mishnah: in tale caso la prescrizione del digiuno viene annullata (cfr anche, diversamente, Pesach-Digiuno del Primogenito).\nMolte sinagoghe usano apporre una speciale targa commemorativa su una delle pareti, con i nomi dei membri della sinagoga che sono morti. Una \"candela yahrzeit\" viene accesa davanti alla targa che ricorda la persona defunta nel giorno del rispettivo anniversario; tutte le candele vengono accese quando ricorre una data di lutto ebraico, come ad esempio il giorno di \"Yom HaShoah\" (Commemorazione dell'Olocausto).\nVisite alle tombe.\n\u00c8 tradizione visitare il cimitero durante i giorni del digiuno e prima di Rosh haShanah e Yom Kippur, quando possibile, e per lo \"yahrzeit.\" Nel primo anno di lutto, si visita nello \"shloshim\" e \"yahrtzeit\".\nAnche quando si visitano le tombe di defunti mai conosciuti, si usa porre un sassolino sulla tomba che si passa, usando la mano sinistra. Ci\u00f2 dimostra che qualcuno ha visitato e partecipato alla mitzvah della sepoltura. Non si usa lasciar fiori sulle tombe. Un altro motivo per cui si pongono ciottoli sulle tombe ebraiche \u00e8 per mantenerle, e questo risale ai tempi biblici, quando non si usavano lapidi ma i tumuli erano coperti di sassi impilati (come una specie di ometto), quindi nel porre ciottoli (o sostituendoli), si perpetua l'esistenza del sito.\nIn Italia il cimitero ebraico \u00e8 di solito situato appena fuori del cimitero comunale, risalendo ai tempi medievali (e successivi) quando la Chiesa proibiva l'inumazione di ebrei negli stessi appezzamenti dei cristiani (cattolici). Bologna, per esempio, dopo che il primitivo cimitero destinato agli ebrei, situato nei pressi della Chiesa del Baraccano, fu distrutto nel 1541 (quattro lapidi superstiti sono conservate al Museo civico medievale di Bologna) per ordine di Papa Paolo III, che aveva assegnato il terreno alle suore di San Pietro Martire perch\u00e9 potessero ampliare il loro convento -- \"permise\" un nuovo insediamento destinato agli israeliti nella seconda met\u00e0 dell'Ottocento. L'attuale cimitero, nelle adiacenze della Certosa di Bologna e gi\u00e0 in uso nel 1869, si deve al piemontese Marco Momigliano, rabbino di Bologna fra il 1866 ed il 1896 che, con una petizione al Comune, chiese un luogo da destinare alla sepoltura dei suoi correligionari, fino ad allora costretti ad inumare i morti nel campo dei protestanti. Il municipio bolognese \"fece eseguire a sue spese i muri di cinta, le due camere necessarie alle cerimonie funebri e impose la tassa di \u00a345 per ogni tumulazione di persona ricca... (mentre) i poveri sono seppelliti gratuitamente\".\nControversie a seguito di decesso.\nDonazione di organi.\nIn linea di principio e per tutte le denominazioni/correnti ebraiche, \u00e8 consentito esser donatori di organi, una volta che il decesso \u00e8 stato chiaramente stabilito e a condizione che le istruzioni siano state lasciate per iscritto (in testamento biologico). Tuttavia, ci sono una serie di difficolt\u00e0 pratiche per coloro che desiderano rispettare rigorosamente la legge ebraica. Ad esempio, uno che \u00e8 morto secondo gli standard clinici potrebbe non esserlo secondo la legge ebraica. La legge ebraica non consente la donazione di organi che sono vitali per la sopravvivenza di un donatore che si trova vicino alla morte, ma che non \u00e8 ancora morto secondo la legge ebraica. Gli ebrei ortodossi e Haredi devono consultare i rispettivi rabbini, caso per caso.\nCremazione.\nLa Halakhah (Legge ebraica) proibisce la cremazione. La sepoltura \u00e8 considerata l'unica forma accettabile di disposizione di una salma ebrea (ed \u00e8 il solo metodo usato nella Bibbia) ed \u00e8 vista nell'ebraismo come misura finale di espiazione per la persona defunta. Da una prospettiva filosofica e rituale, come anche prescritto per una \"gheniza\", gli ebrei seppelliscono per onorare, mentre bruciano per distruggere.\nNonostante ci\u00f2 tale interpretazione non \u00e8 accettata da tutti: degna di nota la posizione, favorevole alla cremazione, di Vittorio Castiglioni Rabbino Capo di Roma dal 1904 al 1911, la decisione \u00e8 quindi affidata all'autorit\u00e0 rabbinica locale.\nSuicidio.\nL'ebraismo considera il suicidio come una forma di auto-omicidio e quindi all'ebreo che si suicida vengono negati alcuni importanti privilegi \"post mortem\": non vengono pronunciate elegie per la persona deceduta e non \u00e8 normalmente consentita la sepoltura nella sezione principale del cimitero ebraico. Recentemente la maggior parte delle persone che muoiono per suicidio sono state ritenute vittime sfortunate di depressione o di grave malattia mentale. In base a tale interpretazione il loro atto di \"auto-omicidio\" non \u00e8 ritenuto un atto volontario di auto-distruzione, ma piuttosto il risultato di una condizione involontaria. Di conseguenza tali persone vengono considerate come decedute per cause indipendenti dalla loro volont\u00e0.\nInoltre il Talmud (nel \"Semakhot\", uno dei Trattati minori) riconosce che molti elementi dei rituali funebri esistono anche per consolare i viventi e che quindi tali elementi debbano esser osservati anche nel caso di suicidio. Se poi esistono ragionevoli dubbi che la morte non possa essere stata causata da suicidio o se la persona in punto di morte ha cambiato idea o si \u00e8 pentita all'ultimo momento, rimane il beneficio del dubbio e viene quindi data regolare sepoltura con le dovute esequie rituali. Infine il suicidio di un minorenne \u00e8 considerato come risultato di una \"incapacit\u00e0 di comprendere\" (\"da'at\") e in tal caso si osserva il lutto normale.\nTatuaggi.\nLa Halakha (legge ebraica) proibisce i tatuaggi ma, al contrario di certe credenze, non proibisce la sepoltura in cimitero ebraico. Una minoranza di pompe funebri ebraiche (\"Societ\u00e0 di Sepoltura\") non accetta salme con tatuaggi ma, poich\u00e9 la Legge ebraica non vieta la sepoltura a chi \u00e8 tatuato, tutte le altre societ\u00e0 non hanno restrizioni di sorta. Rimuovere un tatuaggio dopo il decesso \u00e8 assolutamente proibito.\nL'Olocausto.\nDurante l'Olocausto (\"Shoah\") crematori massicci furono costruiti e gestiti senza sosta dai nazisti nei loro campi di concentramento e di sterminio per eliminare i corpi di milioni di ebrei e di altre vittime. I corpi venivano quindi distrutti in maniera profondamente offensiva per l'ebraismo. Da allora la cremazione ha mantenuto una connotazione estremamente negativa per molti ebrei, ancor pi\u00f9 di quanto avesse precedentemente."}
{"id": "3980376", "revid": "149727", "url": "https://it.wikipedia.org/wiki?curid=3980376", "title": "Locomotive RM 3761-3766", "text": ""}
{"id": "3980378", "revid": "48731970", "url": "https://it.wikipedia.org/wiki?curid=3980378", "title": "Locomotive RM 3551-3600", "text": ""}
{"id": "3980380", "revid": "48731995", "url": "https://it.wikipedia.org/wiki?curid=3980380", "title": "Locomotive RM 3731-3760", "text": ""}
{"id": "3980381", "revid": "717966", "url": "https://it.wikipedia.org/wiki?curid=3980381", "title": "Lutto nell'ebraismo", "text": ""}
{"id": "3980382", "revid": "48732018", "url": "https://it.wikipedia.org/wiki?curid=3980382", "title": "Locomotive RM 3801-3900", "text": ""}
{"id": "3980383", "revid": "717966", "url": "https://it.wikipedia.org/wiki?curid=3980383", "title": "Morte nel giudaismo", "text": ""}
{"id": "3980384", "revid": "124474056", "url": "https://it.wikipedia.org/wiki?curid=3980384", "title": "Bagnet ross", "text": "Il bagnet ross \u00e8 una tipica salsa piemontese a base di pomodoro e peperone piccante. Questa salsa si trova, con piccole differenze, anche nella cucina di altre regioni italiane. Viene servita in Piemonte principalmente con il bollito misto o sui tomini oppure su altri cibi come le acciughe sotto sale dissalate. Nella sua versione industriale viene commercializzata dalla Cirio con il nome di Salsa Rubra.\nIl nome deriva dall'ingrediente principale, cio\u00e8 il pomodoro.\nPreparazione.\nPer prepararla ci vogliono: 6 o 7 pomodori molto maturi, 2 cipolle, una carota, due spicchi d'aglio, un peperoncino, 120 g. di zucchero (tradizionalmente anche miele al posto dello zucchero), aceto di vino nero, olio extravergine d'oliva e sale. Gli ingredienti vanno tritati, cotti a lungo e mescolati."}
{"id": "3980385", "revid": "717966", "url": "https://it.wikipedia.org/wiki?curid=3980385", "title": "Aveilut", "text": ""}
{"id": "3980386", "revid": "48732092", "url": "https://it.wikipedia.org/wiki?curid=3980386", "title": "Locomotive RM 2001-2012", "text": ""}
{"id": "3980392", "revid": "465096", "url": "https://it.wikipedia.org/wiki?curid=3980392", "title": "Bagnet Ross", "text": ""}
{"id": "3980393", "revid": "48732123", "url": "https://it.wikipedia.org/wiki?curid=3980393", "title": "Locomotive RM 1701-1800", "text": ""}
{"id": "3980396", "revid": "48732145", "url": "https://it.wikipedia.org/wiki?curid=3980396", "title": "Locomotive RM 3061-3100", "text": ""}
{"id": "3980398", "revid": "48732162", "url": "https://it.wikipedia.org/wiki?curid=3980398", "title": "Locomotive RM 3101-3200", "text": ""}
{"id": "3980401", "revid": "48732239", "url": "https://it.wikipedia.org/wiki?curid=3980401", "title": "Locomotive RM 4501-4530", "text": ""}
{"id": "3980404", "revid": "48732277", "url": "https://it.wikipedia.org/wiki?curid=3980404", "title": "Locomotive RS 1-50", "text": ""}
{"id": "3980406", "revid": "48732300", "url": "https://it.wikipedia.org/wiki?curid=3980406", "title": "Locomotive RS 101-200", "text": ""}
{"id": "3980408", "revid": "48732326", "url": "https://it.wikipedia.org/wiki?curid=3980408", "title": "Locomotive RS 251-256", "text": ""}
{"id": "3980410", "revid": "1745361", "url": "https://it.wikipedia.org/wiki?curid=3980410", "title": "One Shot Festival Volume 2", "text": "One Shot Festival vol. 2 \u00e8 un album compilation di brani che hanno partecipato al Festival di Sanremo, pubblicato dalla Universal su CD (catalogo 025 2 76419 3) nel 2011 e appartenente alla pi\u00f9 vasta collana denominata \"One Shot\".\nIl disco.\nSeconda raccolta della serie \"One Shot Festival\" dedicata a canzoni significative proposte in gara, ma anche a brani di ospiti italiani fuori concorso,\neseguite durante le varie ricorrenze annuali della manifestazione sanremese.\nTracce.\nL'anno di partecipazione al Festival, indicato insieme al piazzamento ottenuto in classifica, corrisponde sempre a quello di pubblicazione del singolo (per regolamento le canzoni presentate devono essere inedite, pena l'esclusione dalla kermesse) e all'anno dell'album che contiene il brano, altrimenti viene indicato anche l'anno dell'album."}
{"id": "3980412", "revid": "128695", "url": "https://it.wikipedia.org/wiki?curid=3980412", "title": "E-Boks Open", "text": ""}
{"id": "3980416", "revid": "1566286", "url": "https://it.wikipedia.org/wiki?curid=3980416", "title": "Isabelle Corey", "text": "Biografia.\nScoperta da Jean-Pierre Melville mentre camminava per le strade di Montmartre, fu attiva nel cinema italiano - in particolare in film della commedia all'italiana - negli anni cinquanta.\n\u00c8 ricordata per essere stata una delle tre turiste con il fisico da pin up in visita in Italia nel film \"Souvenir d'Italie\" (1957) di Antonio Pietrangeli.\nInterprete anche di film peplum, ebbe una carriera molto breve (dal 1956 al 1961) e la sua filmografia include appena una quindicina di titoli."}
{"id": "3980422", "revid": "287204", "url": "https://it.wikipedia.org/wiki?curid=3980422", "title": "Gruppo di combattimento &quot;Cremona&quot;", "text": ""}
{"id": "3980423", "revid": "1825453", "url": "https://it.wikipedia.org/wiki?curid=3980423", "title": "Seconda Divisione 1937-1938", "text": "La Seconda Divisione 1937-1938 \u00e8 stato il secondo e ultimo torneo a carattere regionale di quell\u2019edizione del campionato italiano di calcio.\nLa gestione di questo campionato era affidata ai \"direttori regionali\", che li organizzavano autonomamente, con la possibilit\u00e0 di ripartire le squadre su pi\u00f9 gironi tenendo in alta considerazione le distanze chilometriche, le strade di principale comunicazione e i mezzi di trasporto dell'epoca.\nPiemonte.\nGirone unico.\nClassifica finale.\nLegenda:\nRegolamento:\nLombardia.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nGirone C.\nClassifica finale.\nLegenda:\nRegolamento:\nGirone D.\nClassifica finale.\nLegenda:\nRegolamento:\nGirone E.\nClassifica finale.\nLegenda:\nRegolamento:\nGirone F.\nClassifica finale.\nLegenda:\nRegolamento:\nVeneto.\nGirone unico.\nClassifica finale.\nLegenda:\nRegolamento:\nVenezia Giulia.\nGirone unico.\nClassifica finale.\n\"Legenda:'\nRegolamento:\nEmilia.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nGirone finale.\nLegenda:\nRegolamento:\nNote:\nLazio.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone finale.\nLegenda:\nRegolamento:\nPuglia.\nGirone A.\nClassifica finale.\nLegenda:\nRegolamento:\nGirone B.\nClassifica finale.\nLegenda:\nRegolamento:\nNote:\nGirone C.\nClassifica finale.\nLegenda:\nRegolamento:\nGirone finale.\nClassifica finale.\nLegenda:\nRegolamento:\nSpareggio per il titolo regionale.\nNon fu organizzato alcun campionato a livello regionale.\nLa F.I.G.C. non nomin\u00f2 alcun dirigente federale, neanche in veste di Commissario Straordinario.\nLe societ\u00e0 che la stagione precedente avevano svolto attivit\u00e0 sportiva con i due Direttori Locali Sezione Propaganda di Potenza e Matera furono aggregati al Direttorio XIII Zona (Campania) quelle di Potenza, mentre quelle di Matera furono aggregate al Direttorio XIV Zona (Puglia).\nSicilia.\nGirone unico.\nClassifica finale.\nLegenda:\nRegolamento:\nNote:\nSardegna.\nNon giocato.\nNote.\nA parit\u00e0 di punti le squadre erano classificate a pari merito.\nIn caso di assegnazione di un titolo sportivo (per la promozione o la retrocessione) si effettuava uno spareggio in campo neutro.\nBibliografia.\nGiornali:\nLibri di societ\u00e0 sportive:\nSiti online:"}
{"id": "3980425", "revid": "48732500", "url": "https://it.wikipedia.org/wiki?curid=3980425", "title": "Pirate Party", "text": ""}
{"id": "3980427", "revid": "547034", "url": "https://it.wikipedia.org/wiki?curid=3980427", "title": "You Can't Win", "text": "You Can't Win \u00e8 un singolo del cantante statunitense Michael Jackson realizzato nel 1978 per il film \"The Wiz\" diretto da Sidney Lumet, con la colonna sonora curata da Quincy Jones, pubblicato il 19 marzo 1978. \u00c8 anche il primo singolo pubblicato da Michael Jackson come solista con l'etichetta Epic Records.\nDescrizione.\nIl brano \u00e8 suddiviso in due parti che uscirono entrambe sul singolo ma in due tracce separate.\nIl singolo includeva un buono per l'acquisto dell'album \"Off the Wall\".\nNel 2004 il brano fu incluso nella raccolta \"\" in versione estesa.\nCan't Get outta the Rain.\nEsiste una versione estesa alternativa del brano, ma di durata inferiore, intitolata \"Can't Get outta the Rain\", stampata tra il 1982 e il 1984 come lato B su alcuni singoli promozionali (\"The Girl Is Mine\", \"Billie Jean\" e \"Thriller\") tratti dall'album \"Thriller\". La differenza rispetto alla versione originale \u00e8 nel testo: Michael infatti recita le parole \u00abYou Can't Get outta the Rain\u00bb al posto di \u00abYou Can't Get out of the Game\u00bb.\nIl brano, divenuto un pezzo raro, venne inserito nel 2005 nell'edizione a tiratura limitata 3.0 della raccolta \"The Essential Michael Jackson\" (solo in USA) e nel 2008 nell'edizione deluxe della raccolta \"King of Pop\" (solo nel Regno Unito).\nTracce.\nSingolo 7\"\nSingolo 12\""}
{"id": "3980429", "revid": "31886", "url": "https://it.wikipedia.org/wiki?curid=3980429", "title": "Valdichiesa", "text": "Valdichiesa \u00e8 una localit\u00e0 abitata di 89 abitanti di Leni, comune italiano della citt\u00e0 metropolitana di Messina in Sicilia. Si trova nell'isola di Salina, nell'arcipelago delle Eolie.\nIl paese.\nLa localit\u00e0 di Valdichiesa \u00e8 situata nella parte centrale dell'isola, nell'avvallamento tra il monte Fossa delle Felci e il monte dei Porri, da cui partono numerosi sentieri per le escursioni ai monti. La localit\u00e0 \u00e8 nota soprattutto per il santuario di Maria Santissima del Terzito, patrono di Leni.\nIl santuario.\nDedicato a Maria Santissima del Terzito, l'edificio, risalente al 1630, \u00e8 stato poi pi\u00f9 volte restaurato a partire dalla met\u00e0 del XIX secolo. Al suo interno \u00e8 custodita una tela settecentesca che raffigura la vergine Maria nell'atto di proteggere le isole Eolie. Secondo la tradizione, il santuario venne edificato sul luogo in cui un eremita aveva precedentemente posto un piccolo luogo di culto mariano."}
{"id": "3980437", "revid": "123086942", "url": "https://it.wikipedia.org/wiki?curid=3980437", "title": "Lingua caroliniana", "text": "La lingua caroliniana \u00e8 una lingua micronesiana parlata nelle Isole Marianne Settentrionali.\nDistribuzione geografica.\nSecondo l'edizione 2009 di \"Ethnologue\", nel censimento del 1990 risultavano circa 3.000 locutori stanziati sulle isole di Agrihan, Anathan e Saipan. La lingua \u00e8 attestata anche negli Stati Uniti d'America.\nClassificazione.\nIl carolinano \u00e8 una lingua del sottogruppo delle lingue micronesiane, appartenenti alla grande famiglia delle lingue austronesiane.\nTalvolta denominata sud-caroliniano per distinguerla dal nord-caroliniano o lingua tanapag, condivide il 95% del suo lessico con la lingua satawalese e l'88 % con la lingua woleaiana e la lingua puluwat. \nSistema di scrittura.\nPer la scrittura si utilizza l'alfabeto latino."}
{"id": "3980440", "revid": "296631", "url": "https://it.wikipedia.org/wiki?curid=3980440", "title": "One Shot Festival Volume 3", "text": "One Shot Festival vol. 3 \u00e8 un album compilation di brani che hanno partecipato al Festival di Sanremo, pubblicato dalla Universal su CD (catalogo 025 2 79516 3) nel 2012 e appartenente alla pi\u00f9 vasta collana denominata \"One Shot\".\nIl disco.\nTerza raccolta della serie \"One Shot Festival\" dedicata a canzoni significative proposte in gara durante le varie edizioni annuali della manifestazione sanremese. A differenza dei due precedenti, questo volume non contiene alcun brano fuori concorso di cantanti italiani ospiti.\nTracce.\nL'anno di partecipazione al Festival, indicato insieme al piazzamento ottenuto in classifica, corrisponde sempre a quello di pubblicazione del singolo (per regolamento le canzoni presentate devono essere inedite, pena l'esclusione dalla kermesse) e all'anno dell'album che contiene il brano, altrimenti viene indicato anche l'anno dell'album."}
{"id": "3980449", "revid": "117734178", "url": "https://it.wikipedia.org/wiki?curid=3980449", "title": "Luigi Bandini Buti", "text": "Biografia.\nNasce il 22 marzo 1930 in una famiglia di origine romagnola. Il padre Antonio, giornalista, era stato redattore delle riviste del Touring Club Italiano e poi aveva sviluppato altre importanti attivit\u00e0 editoriali come la fondazione della rivista Quattroruote (redattore capo sin dal primo numero - febbraio 1956). La madre Maria, maestra, pur se morta in giovane et\u00e0, \u00e8 considerata come una pioniera della moderna pedagogia. Il fratello Alberto \u00e8 stato un ingegnere, giornalista e divulgatore scientifico.\nLuigi nel 1961 si sposa ed ha presto due figli (Cristina e Simone). Divorziato, si risposer\u00e0 nel 1988 ma rimarr\u00e0 vedovo nel 1997.\nSi laurea nel 1955 in architettura al Politecnico di Milano con Piero Portaluppi e Gio Ponti. \nSubito dopo la laurea e il servizio militare, collabora da esterno con prestigiosi architetti italiani: Ignazio Gardella (piano urbanistico ed edifici alla Pineta di Arenzano), Franco Albini (che gli affida la direzione artistica della linea 1 della Metropolitana Milanese) e Marco Zanuso e Danilo Solari (mostra al Museo della Scienza e della Tecnica di Milano, piscina ai Piani d'Invrea).\nAperto un proprio studio professionale, comincia a svolgere attivit\u00e0 professionale e di docenza come assistente di Lodovico Barbiano di Belgiojoso a Venezia e poi a Milano.\nNel 1968 risponde alle istanze del cambiamento avvicinandosi all'ergonomia, allora pressoch\u00e9 ignota in Italia, a fianco di Cajo Plinio Odescalchi e di Enzo Spaltro. Partecipa allo sviluppo della SIE, Societ\u00e0 Italiana di Ergonomia (di cui diventer\u00e0 presidente dal 1988 al 1993) e fonda con Cajo Plinio Odescalchi (medico del lavoro), Gabriele Cortili (fisiologo) ed Enrico Moretti (fisico) la SEA, Societ\u00e0 di Ergonomia Applicata (1970-2010) con l'intento di progettare interventi ergonomici per gli ambienti di lavoro e di vita. Per le attivit\u00e0 svolte sull'ambiente di lavoro riceve nel 1981 il premio \u201dCompasso d\u2019Oro ADI\u201d per la ricerca \u201cIl design ergonomico \u2013 Ricerca applicata alla rotativa di stampa\u201d. \nNel 2006 sviluppa una innovativa concezione della cultura del progetto, Ergonomia Olistica, introducendo il concetto della valorizzazione dell'individuo nella sua interezza (in contrapposizione con lo spezzettamento dell'uomo visto dagli specialismi) che definisce nel libro omonimo.\nDal 2006 si occupa prevalentemente di Design for All divenendo nel 2007 membro dal Consiglio Direttivo dell'associazione Design for All Italia (National Member Organisation Italiana dell'EIDD - Design for All Europe), e dal 2009 al 2013 ne \u00e8 Presidente.\n\u00c8 stato membro di giurie come il Premio Smau (1994 e 2004) e Well-Tech Award (2010 - 2012), ha partecipato a convegni e congressi in Italia ed all'estero. In Italia ha insegnato alla \"Scuola del Design\" del Politecnico di Milano, alla \"Nuova Accademia di Belle Arti\" (NABA), all'\"Accademia di belle arti di Brera\", alla \"Scuola Politecnica di Design\", all'\"Istituto europeo di design\" a Milano e all'Universit\u00e0 \u201cLa Sapienza\u201d a Roma. All'estero ha effettuato interventi all'\"Universit\u00e0 Veritas\", San Jose, (Costa Rica), all'\"Universit\u00e0 del Quebec\" a Montreal (Canada), a \"Les Ateliers - Ecole Nationale de Cr\u00e9ation Industrielle\" di Parigi, all'\"Istituto di Disegno Industriale\" di La Valletta (Malta) e a l'\"Oficina Nacional de Dise\u00f1o Industrial\" de L'Avana (Cuba).\nHa partecipato attivamente al gruppo di lavoro \u201cPrincipi generali \" dell'Uni (Ente Italiano di Unificazione) collaborando alla redazione della norma \"Usabilit\u00e0 dei prodotti industriali\u201d emanata nel settembre 2010 come UNI 11377. \nCome riconoscimenti alla sua attivit\u00e0 si pu\u00f2 ricordare il Compasso d'Oro ADI, premio nel 1981 alla ricerca \u201cIl design ergonomico \u201d e selezione nel 1979 alla \u201cnastroteca\u201d 3M Minnesota Italia. \nL'American Institute of Architects di San Diego (USA) ha premiato con la selezione e la produzione di un prototipo, il progetto di una posizione impropriamente seduta per l'industria (1976).\nLe sue ceneri sono tumulate in una celletta del cimitero di Lambrate, a Milano.\nAttivit\u00e0 professionali.\nLe principali attivit\u00e0 professionali sono state svolte per Alfa Lancia industriale (Torino), Assarredo Federlegno (Milano), Chiesi Farmaceutici (Parma), Coop Italia, CEFLA (Imola), I.N.R.E.S (Bologna), Fiat Auto (Torino), Ferrari Auto, (Maranello), Gillette Italia (Milano), Italtel (Milano), Kartell (Binasco), 3M Minnesota Italia (Milano), Whirlpool Corporation (Cassinetta VA), Ultravox (Milano), Zanussi Grandi Impianti (Pordenone). In particolare per Ultravox ha disegnato la radio \"Quadrifoglio\" e per Italtel il telefono \"Rialto\".\nIn particolare dal 1983 al 1999 Luigi Bandini Buti \u00e8 stato consulente del Gruppo Fiat per l'introduzione dell'ergonomia negli interni delle loro autovetture (Fiat, Lancia, Alfa Romeo e Ferrari). Durante lo sviluppo di queste attivit\u00e0 ha definito una originale metodologia per l'analisi della gradevolezza percepita dagli utenti (SEQUAM, Sensorial Quality Method, 1992). Recentemente \u00e8 stato consulente di Autogrill per l'introduzione del Design for All nella struttura Villoresi Est e nel 2015 della Soprintendenza Speciale per i Beni Archeologici di Roma per l'accessibilit\u00e0 del Foro Romano. Nel corso delle sue attivit\u00e0 Luigi Bandini Buti ha avuto occasione di ottenere alcuni brevetti d'invenzione a nome suo o del committente Fiat."}
{"id": "3980452", "revid": "1442080", "url": "https://it.wikipedia.org/wiki?curid=3980452", "title": "Virginia Slims of Kansas 1986 - Doppio", "text": "Il doppio del torneo di tennis Virginia Slims of Kansas 1986, facente parte del Virginia Slims World Championship Series 1986, ha avuto come vincitrici Kathy Jordan e Candy Reynolds che hanno battuto in finale Joanne Russell e Anne Smith 6\u20133, 6\u20137, 6\u20133."}
{"id": "3980455", "revid": "1442080", "url": "https://it.wikipedia.org/wiki?curid=3980455", "title": "Virginia Slims of California 1986 - Doppio", "text": "Il doppio del torneo di tennis Virginia Slims of California 1986, facente parte del Virginia Slims World Championship Series 1986, ha avuto come vincitrici Hana Mandl\u00edkov\u00e1 e Wendy Turnbull che hanno battuto in finale Bonnie Gadusek e Helena Sukov\u00e1 7\u20136(5), 6\u20131."}
{"id": "3980460", "revid": "196390", "url": "https://it.wikipedia.org/wiki?curid=3980460", "title": "Condor (Assassin's Creed)", "text": ""}
{"id": "3980463", "revid": "1442080", "url": "https://it.wikipedia.org/wiki?curid=3980463", "title": "Virginia Slims of Oklahoma 1986 - Doppio", "text": "Il doppio del torneo di tennis Virginia Slims of Oklahoma 1986, facente parte del Virginia Slims World Championship Series 1986, ha avuto come vincitrici Marcella Mesker e Pascale Paradis che hanno battuto in finale Lori McNeil e Catherine Suire 2\u20136, 7\u20136(1), 6\u20131."}
{"id": "3980468", "revid": "287204", "url": "https://it.wikipedia.org/wiki?curid=3980468", "title": "Provincia di Tapacari", "text": ""}
{"id": "3980476", "revid": "1442080", "url": "https://it.wikipedia.org/wiki?curid=3980476", "title": "US Indoors 1986 - Doppio", "text": "Il doppio del torneo di tennis US Indoors 1986, facente parte del Virginia Slims World Championship Series 1986, ha avuto come vincitrici Kathy Jordan e Elizabeth Smylie che hanno battuto in finale Hana Mandl\u00edkov\u00e1 e Helena Sukov\u00e1 6\u20133, 7\u20135."}
{"id": "3980478", "revid": "1442080", "url": "https://it.wikipedia.org/wiki?curid=3980478", "title": "Virginia Slims of Pennsylvania 1986 - Doppio", "text": "Il doppio del torneo di tennis Virginia Slims of Pennsylvania 1986, facente parte del Virginia Slims World Championship Series 1986, ha avuto come vincitrici Candy Reynolds e Anne Smith che hanno battuto in finale Sandy Collins e Kim Sands 7\u20136, 6\u20131."}
{"id": "3980482", "revid": "767487", "url": "https://it.wikipedia.org/wiki?curid=3980482", "title": "Gi\u00f9 il sipario", "text": "Gi\u00f9 il sipario \u00e8 un film del 1940 diretto da Raffaello Matarazzo.\nTrama.\nIl giovane nipote di un ricco possidente ha ambizioni di autore teatrale ed ha scritto una tragedia, ottenendo di farla rappresentare da una compagnia di guitti, il cui capocomico, perennemente in bolletta, ha una figlia, anche lei attrice, di cui il giovane autore \u00e8 innamorato, anche se poco corrisposto.\nIl suo ricco zio, invece, contrario alle aspirazioni del nipote che ritiene frivole, si precipita al teatro in cui si dovr\u00e0 tenere la \u201cprima\u201d del dramma e si accorda col capocomico promettendogli un lauto compenso, con cui egli potr\u00e0 saldare tutti i suoi debiti, per far fallire la rappresentazione, Ci\u00f2 che puntualmente avviene, tra i fischi del pubblico, gettando il giovane autore nella disperazione.\nMa lo zio, mentre si aggira nei camerini, incontra una delle attrici e se ne invaghisce, cambiando idea sul teatro. Richiama quindi il capocomico e gli impone, raddoppiando il compenso gi\u00e0 pattuito, di procurare il successo della rappresentazione. Cosa che il navigato attore riuscir\u00e0, con un abile stratagemma, a fare Grande successo per lo spettacolo e lieto fine per l'amore tra il giovane autore e la figlia del capocomico.\nProduzione.\n\"Gi\u00f9 il sipario\" \u00e8 la trasposizione cinematografica di una commedia dal titolo \"Dietro le scene\" scritta da Francesco Augusto Bon, risalente alla prima met\u00e0 dell'Ottocento. Le riprese iniziarono negli stabilimenti della Pisorno a Tirrenia ai primi di dicembre 1939 e terminarono nel mese di gennaio del 1940, per uscire poi nelle sale in un momento storico non felice, la prima met\u00e0 del 1940. La distribuzione della pellicola fu per\u00f2 diseguale, tanto che essa circol\u00f2 nelle citt\u00e0 del nord nei mesi di maggio e giugno, mentre solo ad agosto fu presentata a Roma ed in alcune altre citt\u00e0.\nNel cast di \"Gi\u00f9 il sipario\" erano presenti alcuni degli attori pi\u00f9 in voga del momento: tra questi Lilia Silvi, rivelatasi l'anno prima in \"Assenza ingiustificata\", che ricorder\u00e0 con simpatia questa esperienza: \u00abMatarazzo puntava sul \u201ccolore\u201d degli attori; Tofano \u00e8 stato un carissimo compagno, con me che ero una pivellina avrebbe potuto fare il divo, non l'ha mai fatto ed \u00e8 stato per me proprio un buon pap\u00e0\u00bb. Da segnalare, tra l'altro, anche la presenza, tra i collaboratori tecnici di Maria de Matteis, che qui firma costumi e scenografia in una delle prime volte nelle quali non \u00e8 l'assistente di Sensani.\nAccoglienza.\n\"Gi\u00f9 il sipario\" trov\u00f2 accoglienze contrastanti nella critica del tempo. Tra i commenti favorevoli quello de \"La Stampa\" che lo descrisse come \u00abuna novelletta talvolta garbata, sovente piacevole, qua e l\u00e0 convenzionale, che strappa al pubblico frequenti risate grazie agli aspetti farseschi\u00bb, oppure quello del rotocalco \"Oggi\" che, nel definirlo \u00abun film di colore, come sempre accade sui nostri schermi quando si vuol raffigurare l'Ottocento, [...] nonostante i suoi pregi, ci sembr\u00f2 che non mancasse di qualche, seppur piccolo difetto\u00bb. Di \u00abmateria comicamente felice che si sbroglia e si svolge, nella regia di Matarazzo, in un seguito di situazioni gustosamente piacevoli\u00bb scrisse \"Il Messaggero\" lodando in particolare la \u00abpiacevole comicit\u00e0\u00bb offerta dalla interpretazione di Tofano. Due brevi commenti di apprezzamento furono anche quello di \"Cinema\" che lo defin\u00ec un \u00abgustoso ed indovinato adattamento cinematografico della commedia\u00bb e di \"Film\", secondo il quale \u00ab\"Gi\u00f9 il sipario\" possiede un suo ritmo ed un suo senso comico, con una vicenda che s'avvicina proprio a quei drammoni di cent'anni fa.\u00bb.\nSul versante opposto, tra i giudizi contrari, si pose soprattutto \"L'Illustrazione italiana\" che, nel notare che il titolo del film \u00abha oggi il sapore di un simbolo\u00bb (chiaro riferimento all'entrata in guerra dell'Italia), defin\u00ec senza mezzi termini \"Gi\u00f9 il sipario\" \u00abil pi\u00f9 brutto film della settimana ed uno dei pi\u00f9 brutti dell'annata [quale] infelice tentativo di tradurre comicamente disavventure di comici del secolo scorso\u00bb. Critiche condivise, seppur con toni meno duri, anche in un breve commento di \"Film\", con cui veniva rivisto il giudizio pubblicato alcuni mesi prima, in quanto \u00abLa sfortuna principale del film \u00e8 che voleva essere un film comico-farsesco, capace quindi di far ridere a crepapelle; invece \u00e8 uscito un film noioso e barboso dalla prima all'ultima inquadratura\u00bb.\nTra i commenti negativi vi fu anche quello del \"Corriere della Sera\": \u00abPensato, architettato e messo su in momenti di poca aspirazione [...] esso poteva essere una dichiarata buffoneria, invece ha l'indecisione e gli sbandamenti delle commedie realizzate con poca considerazione\nIn seguito \"Gi\u00f9 il sipario\" non ha suscitato particolare attenzione. La stessa Angela Prudenzi, autrice della (finora unica) monografia dedicata al regista romano, limita il suo commento a poche righe."}
{"id": "3980485", "revid": "1442080", "url": "https://it.wikipedia.org/wiki?curid=3980485", "title": "Virginia Slims of Arizona 1986 - Doppio", "text": "Il doppio del torneo di tennis Virginia Slims of Arizona 1986, facente parte del Virginia Slims World Championship Series 1986, ha avuto come vincitrici Susan Mascarin e Betsy Nagelsen che hanno battuto in finale Linda Gates e Alycia Moulton 6\u20133, 5\u20137, 6\u20134."}
{"id": "3980486", "revid": "767487", "url": "https://it.wikipedia.org/wiki?curid=3980486", "title": "Daniel Glattauer", "text": "Biografia.\nDal 1985 lavora come giornalista e autore e dal 1989 scrive per il quotidiano austriaco \"DER STANDARD\". Ha scritto \"Le ho mai raccontato del vento del Nord\", pubblicato nel 2006 che \u00e8 divenuto un bestseller con pi\u00f9 di 700.000 copie vendute in Germania, venduto in diciassette paesi. Il romanzo ha riscosso molto successo anche come radiodramma , opera teatrale e audiolibro. Nel 2009 la casa editrice Feltrinelli ha pubblicato \"La settima onda\", il seguito del romanzo, e nel 2011 \"In citt\u00e0 zero gradi\".\nOpere.\n2010 - Le ho mai raccontato del vento del nord\n2010 - La settima onda\n2011 - In citt\u00e0 zero gradi\n2012 - Per sempre tuo\n2014 - Un regalo che non ti aspetti\n2017 - Terapia d'amore"}
{"id": "3980488", "revid": "1442080", "url": "https://it.wikipedia.org/wiki?curid=3980488", "title": "WTA South Carolina 1986 - Doppio", "text": "Il doppio del torneo di tennis WTA South Carolina 1986, facente parte del Virginia Slims World Championship Series 1986, ha avuto come vincitrici Sandra Cecchini e Sabrina Gole\u0161 che hanno battuto in finale Laura Arraya e Marcela Skuhersk\u00e1 4\u20136, 6\u20130, 6\u20133."}
{"id": "3980496", "revid": "1534511", "url": "https://it.wikipedia.org/wiki?curid=3980496", "title": "Jean Metzinger", "text": "I suoi primi dipinti appaiono influenzati dal neoimpressionismo di Georges Seurat e Henri-Edmond Cross. Fra il 1904 ed il 1907, Metzinger dipinse secondo l'influenza del divisionismo e del fauvismo, mentre dal 1908 abbracci\u00f2 il cubismo sia come artista che uno fra i principali teorici della corrente pittorica. Jean Metzinger e Albert Gleizes scrissero il primo importante trattato sul cubismo nel 1912 e Metzinger fu uno dei membri fondatori del gruppo di artisti chiamato Section d'Or.\nBiografia.\nI primi anni.\nJean Metzinger proveniva da una eminente famiglia con tradizioni militari. Il suo bisnonno, Nicolas Metzinger (capitano del \"I Reggimento artiglieria a cavallo\" e cavaliere della Legion d'Onore), combatt\u00e9 sotto Napoleone Bonaparte.\nA seguito della prematura morte del padre, Eug\u00e8ne Francois Metzinger, Jean mostr\u00f2 interessi per la matematica e la pittura. Dal 1900 studi\u00f2 alla \"Acad\u00e9mie des Beaux-Arts\" di Nantes, con Hippolyte Touront, un noto ritrattista di stile convenzionale, anche se Jean Metzinger dimostr\u00f2 subito di essere interessato alle nuove correnti pittoriche.\nMetzinger invi\u00f2 tre suoi dipinti al \"Salon des Ind\u00e9pendants\" nel 1903 e si spost\u00f2 quindi a Parigi per seguirne la vendita. Dall'et\u00e0 di venti anni riusc\u00ec a mantenersi con gli introiti della sua attivit\u00e0 di pittore professionista. Egli espose regolarmente i suoi quadri a iniziare dal 1903, partecipando al primo Salon d'Automne nello stesso anno in cui entr\u00f2 a far parte di un gruppo di artisti come Raoul Dufy, Lejeune e Torent, che esponevano in una galleria gestita da Berthe Weill (1865\u20131951). Metzinger fece ulteriori mostre alla galleria Berthe Weill nel 1907, con Robert Delaunay, nel 1908 con Marie Laurencin e nel 1910 con Derain, Rouault e Kees Van Dongen. E fu da Berthe Weill che incontr\u00f2 Max Jacob per la prima volta. Berthe Weill fu anche la prima gallerista parigina a vendere opere di Pablo Picasso (1906). Assieme a Picasso e Metzinger, ella contribu\u00ec alla scoperta di Matisse, Derain, Amedeo Modigliani e Utrillo.\nNel 1904 Metzinger espose diversi suoi lavori, nuovamente al \"Salon des Ind\u00e9pendants\" ed al \"Salon d'Automne\" (dove espose regolarmente per tutta la sua vita). Nel 1906 Metzinger incontr\u00f2 Albert Gleizes al \"Salon des Ind\u00e9pendants\", e visit\u00f2 il suo studio a Courbevoie alcuni giorni dopo. Nel 1908 pubblic\u00f2 un poema dal titolo \"Parole sur la lune\", nell'antologia di Guillaume Apollinaire, \"La Po\u00e9sie Symboliste\".\nAl \"Salon d'Automne\" del 1909 Metzinger espose sue opere assieme a quelle di Constantin Br\u00e2ncu\u0219i, Henri Le Fauconnier e Fernand L\u00e9ger.\nJean spos\u00f2 Lucie Soubiron a Parigi il 30 dicembre dello stesso anno.\nNeoimpressionismo - divisionismo.\nDal 1903, Metzinger fu un esponente di spicco del nascente stile neo-impressionista guidato da Henri Edmond Cross. Nel periodo 1904-05, Metzinger cominci\u00f2 a preferire le qualit\u00e0 astratte di grandi pennellate e di colori vivaci. Seguendo l'esempio di Seurat e Cross, diede inizio ad una nuova geometria che lo avrebbe liberato dai confini della natura come qualsiasi opera d'arte eseguita in Europa fino ad allora. L'inizio del naturalismo era appena partito e Metzinger, assieme a Derain, Delaunay, Matisse, tra il 1905 e il 1910, contribu\u00ec a ravvivare il neoimpressionismo, anche se in una forma altamente alterata. Nel 1906 Metzinger aveva acquisito prestigio sufficiente per essere eletto al comitato del \"Salon des Ind\u00e9pendants\". Srinse una solida amicizia con Robert Delaunay, con il quale condivise una mostra alla galleria Berthe Weill all'inizio del 1907. I due vennero definiti, dal critico Louis Vauxcelles nel 1907, come \"divisionisti che utilizzano grandi cubi a forma di mosaico per realizzare piccole composizioni, ma altamente simboliche\".\nRobert Herbert scrisse: \"Il periodo di Metzinger come neoimpressionista fu un po' pi\u00f9 lungo di quello del suo caro amico Delaunay. Alla \"Ind\u00e9pendants\" del 1905, i suoi dipinti sono stati gi\u00e0 considerati in stile neoimpressionista tradizione dalla critica contemporanea, e lui a quanto pare continua a dipingere in cubi di mosaico di grandi dimensioni fino al 1908. L'apice dei suoi lavori neoimpressionisti lo raggiunse nel 1906 e nel 1907, quando lui e Delaunay si fecero dei ritratti l'uno dell'altro (Art market, Londra, e Museum of Fine Arts di Houston) utilizzando pigmenti in piccoli rettangoli (nel cielo di \"Couch\u00e9e de soleil\", 1906-1907, Collezione Rijksmuseum Kr\u00f6ller-M\u00fcller nel disco solare, che Delaunay trasformer\u00e0 poi in un emblema personale.)\"\nL'immagine vibrante del sole nella pittura di Metzinger, come anche in quella di Delaunay in \"Paysage au disque\" (1906-1907), \"\u00e8 un omaggio alla scomposizione dello spettro della luce che si trovava al centro della teoria neoimpressionista del colore ...\" (Herbert, 1968) (Cfr. Jean Metzinger, Rijksmuseum Kr\u00f6ller-M\u00fcller, Otterlo).\nLa tecnica divisionista, simile ad un mosaico, di Jean Metzinger ha un parallelo in letteratura; una caratteristica del collegamento fra scrittori simbolisti e artisti neoimpressionisti:\nRobert Herbert interpreta una dichiarazione di Metzinger:\nMetzinger, seguito da vicino da Delaunay - i due spesso dipinsero assieme nel periodo 1906-07 - svilupp\u00f2 un nuovo sub-stile che avrebbe avuto un grande significato di l\u00ec a poco nel contesto delle loro opere cubiste. Piet Mondrian, nei Paesi Bassi, svilupp\u00f2 un tecnica divisionista, simil mosaico, intorno al 1909. Il futuristi in seguito (1909-1916) mirarono ad adeguare lo stile, grazie all'esperienza parigina di Gino Severini (dal 1907 in poi), nei loro dipinti e sculture dinamiche.\nCubismo.\nNel 1907 alcuni artisti d'avanguardia a Parigi rivalutarono il proprio lavoro in relazione a quello di Paul C\u00e9zanne. Una retrospettiva dei dipinti di C\u00e9zanne si tenne al \"Salon d'Automne\" del 1904. Lavori vennero esposti al Salon d'Automne del 1905 e 1906, seguiti da due retrospettive commemorative dopo la sua morte nel 1907. L'interesse di Metzinger per l'opera di C\u00e9zanne suggerisce un mezzo attraverso il quale Metzinger realizz\u00f2 il passaggio dal divisionismo al cubismo. Nel 1908 Metzinger frequent\u00f2 il \"Bateau Lavoir\" ed espone con Georges Braque presso la galleria Berthe Weill (Joann Moser, Pre-Cubist works, 1904-1909). Nel 1908 Metzinger speriment\u00f2 la frattura della forma, e poco dopo con complesse visualizzazioni multiple dello stesso soggetto. Nel 1910 lo stile di Metzinger era passato ad una forma solida del cubismo analitico. (Joann Moser, Pre-Cubist works, 1904-1909, p.\u00a035)\nLouis Vauxcelles, in una sua critica al \"XXVI Salon des Ind\u00e9pendant\" (1910), fece un vago riferimento a Metzinger, Gleizes, Delaunay, L\u00e9ger e Le Fauconniers, tacciandoli come \"geometri ignoranti, che riduconi il corpo umano, i luoghi, a pallidi cubi.\"\nNel 1910 inizi\u00f2 ad aggregarsi un gruppo che comprendeva Metzinger, Gleizes, Fernand L\u00e9ger e Robert Delaunay, un amico di vecchia data e socio di Metzinger. Si incontravano regolarmente nello studio di Henri le Fauconnier a rue Notre-Dame-des-Champs, nei pressi del Boulevard de Montparnasse. Insieme ad altri giovani pittori, il gruppo volle sottolineare una ricerca nella forma forma, in opposizione ai divisionisti, o neoimpressionisti, che ponevano l'accento sul colore. Metzinger, Gleizes, Le Fauconnier, Delaunay, L\u00e9ger e Marie Laurencin esposero le loro opere collettivamente nella sala 41 del \"Salon des Ind\u00e9pendants\" del 1911, che provoc\u00f2 un \"scandalo involontario\" da cui emerse il cubismo diffondendosi a Parigi, in Francia e in tutto il mondo. La Laurencin venne inserita su suggerimento di Guillaume Apollinaire che era diventato un sostenitore entusiasta del nuovo gruppo, nonostante le sue riserve precedenti. Sia Gleizes che Metzinger erano entrambi malcontenti della prospettiva tradizionale, che sostenevano dare solo un'idea parziale di forma di un soggetto come sperimentato nella vita. Nasceva cos\u00ec l'idea che un soggetto poteva essere visto in movimento e da diversi punti di vista.\nMentre Pablo Picasso e Georges Braque sono generalmente riconosciuti come i fondatori del movimento pittorico del XX secolo, divenuto noto come cubismo, fu Jean Metzinger, insieme ad Albert Gleizes, che scrisse il primo grande trattato sulla nuova forma d'arte, Du \"Cubisme\", in preparazione al \"Salon de la Section d'Or\" tenutosi nell'ottobre 1912. Du \"Cubisme\", pubblicato lo stesso anno da Eug\u00e8ne Figui\u00e8re a Parigi, rappresentata la prima interpretazione teorica, spiegazione e giustificazione del cubismo, che venne approvata sia da Picasso che da Braque. Du \"Cubisme\", precedette il noto saggio di Apollinaire,\" Les Peintres Cubistes\" (1912, pubblicato nel 1913), in cui veniva sottolineata la convinzione platonica che la mente \u00e8 il luogo di nascita dell'idea: \"discernere una forma \u00e8 verificare una preesistente idea.\" Du \"Cubisme\" guadagn\u00f2 presto grande popolarit\u00e0, raggiungendo quindici edizioni nello stesso anno, e venne tradotto in diverse lingue europee compreso il russo e l'inglese (l'anno successivo).\nApollinaire scrisse in \"Les Peintres Cubistes\": \"Nel disegno, nella composizione, nella assennatezza delle forme contrastanti, le opere di Metzinger hanno uno stile che le distingue, forse anche sopra la maggior parte delle opere dei suoi contemporanei. [...] Fu allora che Metzinger, unendosi a Picasso e Braque, fond\u00f2 la citt\u00e0 cubista \". [..] Non c'\u00e8 nulla di non realizzato nell'arte di Metzinger, nulla che non sia il frutto di una logica rigorosa. Un dipinto di Metzinger contiene sempre la sua spiegazione [..] \u00e8 certamente il risultato di una grande e nuova apertura mentale, \u00e8 qualcosa di unico mi sembra, nella storia dell'arte. Apollinaire continua: \"Le nuove strutture che si compongono sono spogliate di tutto ci\u00f2 che era conosciuto prima di lui.\" [..] \"Ognuno dei suoi quadri contiene un giudizio universale, e il suo lavoro \u00e8 come il cielo di notte: Quando, spogliato dalle nuvole, splende di belle luci. Non c'\u00e8 niente di non realizzato nelle opere di Metzinger: la poesia nobilita i pi\u00f9 piccoli dettagli\". (Apollinaire, \"Les Peintres Cubistes\", Paris, 1912).\nJean Metzinger, per il tramite di Max Jacob, incontr\u00f2 Apollinaire nel 1907. Il suo ritratto di Guillaume Apollinaire del 1909-1910, \u00e8 un lavoro importante nella storia del cubismo come lo fu nella vita di Apollinaire. Nel suo\" Vie Anecdotique\" del 16 ottobre 1911, il poeta afferma con orgoglio: \"Sono onorato di essere il primo modello di un pittore cubista, Jean Metzinger, per un ritratto esposto nel 1910 al Salon des Ind\u00e9pendants.\" Quindi, secondo Apollinaire non era solo il primo ritratto cubista, ma era anche il primo ritratto del grande poeta esposto in pubblico.\nDue opere immediatamente precedenti il ritratto di Apollinare, il \"Nu\" e \"Paesaggio\", realizzate fra il 1908 ed il 1909, rispettivamente, indicano che Metzinger era gi\u00e0 partito dal neoimpressionismo nel 1908. Volgendo interamente la sua attenzione verso l'astrazione geometrica della forma, Metzinger permise allo spettatore di ricostruire il volume originale mentalmente e di immaginare l'oggetto nello spazio. Le sue preoccupazioni per il colore, che aveva assunto un ruolo primario sia come dispositivo decorativo che espressivo prima del 1908, avevano lasciato il posto al primato della forma. Ma le sue tonalit\u00e0 monocromatiche sarebbero durate solo fino al 1912, quando sia il colore che la forma, coraggiosamente si combinavano per produrre opere come \"Danseuse au caf\u00e9\" (Albright-Knox Art Gallery, Buffalo New York). \"Le opere di Jean Metzinger\" Apollinaire scrisse nel 1912 \"hanno le stimmate della purezza. Le sue meditazioni assumono belle forme la cui armonia tende ad avvicinarsi al sublime. Le nuove strutture che compone sono spogliate di tutto ci\u00f2 che era conosciuto prima di lui.\"\nCome residente della Butte Montmartre a Parigi, Metzinger entr\u00f2 nel circolo di Picasso e Braque (nel 1908). \"Fu merito di Jean Metzinger, all'epoca, essere stato il primo a riconoscere l'inizio del movimento cubista in quanto tale\" scrisse S. E. Johnson, \"il ritratto di Metzinger del poeta Apollinaire, il vate del movimento cubista, fu realizzato nel 1909 e, come Apollinaire stesso ha sottolineato nel suo libro \"I pittori cubisti\" (scritto nel 1912 e pubblicato nel 1913), Metzinger, dopo Picasso e Braque, \u00e8 stato cronologicamente il terzo artista cubista.\nTutti cubisti (ad eccezione di Gleizes, Delaunay e pochi altri) torneranno alle forme del classicismo alla fine della prima guerra mondiale. Nonostante ci\u00f2, la lezione del cubismo non venne dimenticata.\nL'abbandono del cubismo da parte di Metzinger, intorno al 1918, lasci\u00f2 aperta la suscettibilit\u00e0 \"spaziale\" dell'osservazione classica, ma la \"forma\" non poteva che essere colta dalla \"intelligenza\" dell'osservatore, qualcosa che sfuggiva all'osservazione classica.\nIn una lettera a L\u00e9once Rosenberg (settembre 1920) Jean Metzinger scriveva di un ritorno alla natura che gli appariva costruttivo e non affatto una rinuncia del cubismo. La sua mostra presso l\"'Effort Moderne\", all'inizio del 1921, era esclusivamente costituita da paesaggi: il suo vocabolario formale rimase ritmica, la prospettiva lineare era evitata. C'era una motivazione di unire il pittorico e il naturale. Christopher Green scrive: \"La volont\u00e0 di adattare il linguaggio cubista all'aspetto della natura venne rapidamente a influenzare la sua pittura di figura. Da quella mostra del 1921 Metzinger continu\u00f2 a coltivare uno stile che non solo era meno oscuro, ma aveva chiaramente preso come oggetto il suo punto di partenza molto pi\u00f9 di un gioco astratto con piatti elementi pittorici\". Green continua: \"Eppure, lo stile, nel senso del suo modo particolare di gestire forma e colori, rimase per Metzinger il fattore determinante, qualcosa di imposto ai suoi soggetti per dar loro uno speciale carattere pittorico. I suoi dolci e ricchi colori, fra il 1921 ed il 1924, furono spudoratamente artificiali, ed essi stessi sintomatici del fatto che il suo ritorno alla rappresentazione lucida non significa un ritorno alla natura approcciata naturalisticamente ... Metzinger stesso, scrivendo nel 1922 [pubblicato da Montparnasse] poteva affermare con sicurezza che tutto questo non era un tradimento del cubismo, ma uno sviluppo all'interno di esso. \"Funziona\", disse, \"ci\u00f2 che attraverso l'aspetto classico trasmette le pi\u00f9 personali [pi\u00f9 originali] e pi\u00f9 recenti concezioni ... Ora che alcuni cubisti hanno spinto le loro costruzioni finora a rendere in modo chiaro le apparenze oggettive, \u00e8 stato dichiarato che il cubismo \u00e8 morto [di fatto] mentre si avvicina alla realizzazione.\"\nL'ordinamento rigorosamente costruttivo che era diventato cos\u00ec pronunciato nelle opere cubiste di Metzinger pre-1920, continu\u00f2 nel corso dei decenni successivi, in un attento posizionamento di forme, colore, e nel modo in cui Metzinger assimilava delicatamente l'unione di figura e sfondo, di luce e ombra. Questo pu\u00f2 essere visto in molte figure: Dalla divisione (in due) delle caratteristiche del modello emerge un profilo sottile, vista-risultante da una prospettiva libera e mobile, utilizzata da Metzinger in una certa misura gi\u00e0 nel 1908, a costituire l'immagine di un intero unitario che comprende la quarta dimensione.\nSia come pittore che teorico del movimento cubista, Metzinger fu in prima linea. Il suo eccessivo ruolo come mediatore tra il pubblico in generale, Picasso, Braque e altri aspiranti artisti (come Gleizes, Delaunay, Le Fauconnier e L\u00e9ger), lo pone direttamente al centro del cubismo. \"Jean Metzinger\", scrive Daniel Robbins \"era al centro del cubismo, non solo a causa del suo ruolo di intermediario tra il gruppo ortodosso di Montmartre e la sponda destra o cubisti Passy, non solo per la sua identificazione con il grande movimento quando esso venne riconosciuto, ma soprattutto a causa della sua personalit\u00e0 artistica. Le sue preoccupazioni erano equilibrati; era volutamente all'incrocio tra alta intellettualit\u00e0 alta e spettacolo\".\nTeoria.\nJean Metzinger e Albert Gleizes scrissero facendo riferimento alla geometria non euclidea nel loro manifesto del 1912, Du \"Cubisme\". Si \u00e8 sostenuto che il cubismo stesso non era basato su una teoria geometrica, ma che la geometria non euclidea corrisponde meglio di quella classica, o geometria euclidea, a quanto i cubisti stavano realizzando. L'essenza era nella comprensione dello spazio diverso da quello secondo il classico metodo della prospettiva, una comprensione che doveva includere e integrare la quarta dimensione con lo spazio tridimensionale.\nAnche se la rottura con il passato sembrava totale, vi era ancora all'interno dell'avanguardia qualcosa del passato. Metzinger, per esempio, scrisse in un articolo, due anni prima della pubblicazione del Du \"Cubisme\", che la pi\u00f9 grande sfida per l'artista moderno non \u00e8 quello di cancellare la tradizione, ma di accettarla \"dentro di noi\", vivendola. Fu la combinazione del passato (ispirato da Ingres e Seurat), con il presente, e la sua progressione verso il futuro che pi\u00f9 incurios\u00ec Metzinger. Ebbe una tendenza ad un \"equilibrio tra il perseguimento del transitorio e la mania per l'eterno, ma il risultato fu un equilibrio instabile. La dominazione non sarebbe pi\u00f9 del mondo esterno. La progressione andava dallo specifico all'universale... , dal particolare al generale, dal fisico al temporaneo, verso una sintesi completa di tutto, per quanto irraggiungibile, verso un elementare comune denominatore (per usare le parole di Daniel Robbins).\nConsiderando che C\u00e9zanne aveva influenzato Metzinger per lo sviluppo del cubismo tra il 1908 e il 1911, durante la sua fase pi\u00f9 espressionista, l'opera di Seurat avrebbe, ancora una volta, attirato l'attenzione dei cubisti e futuristi tra il 1911 e il 1914, quando vennero riprodotte pianeggianti strutture geometriche. Ci\u00f2 che i cubisti trovavano attraente, secondo Apollinaire, era il modo con cui Seurat affermava un'assoluta \"chiarezza scientifica del concepimento\". I cubisti osservavano nelle sue armonie matematiche, la strutturazione geometrica del movimento e della forma, il primato dell'idea sulla natura (cosa che i simbolisti aveva riconosciuto). Ai loro occhi, Seurat aveva \"fatto un passo fondamentale verso il cubismo, ripristinando l'intelletto sull'arte, dopo che l'impressionismo lo aveva negato\" (per usare le parole di Herbert). Il gruppo \"Section d'Or\" fondato da alcuni dei pi\u00f9 importanti cubisti era in effetti un omaggio a Seurat. Nell'ambito delle opere di Seurat, rappresentanti bar, cabaret e concerti, amati dall'avanguardia - i cubisti scoprirono una'armonia matematica sottostante, tale da poter essere facilmente trasformata in mobili configurazioni dinamiche.\nL'idea di muoversi intorno ad un oggetto per vederlo da diversi punti di vista venne trattata in Du \"Cubisme\" (1912). Era anche un'idea centrale di Jean Metzinger espressa sul suo \"Note sur la Peinture\" del 1910. Infatti, prima del cubismo i pittori lavoravano sul fattore fattore limitante di un singolo punto di vista. E fu Jean Metzinger, per la prima volta, in \"Note sur la Peinture\", che enunci\u00f2 lo stimolante interesse nel rappresentare gli oggetti come ricordati dalle esperienze successive e soggettive nel contesto di tempo e spazio. In tale articolo, Metzinger osserva che Braque e Picasso \"scartarono la prospettiva tradizionale e concessero loro la libert\u00e0 di muoversi intorno agli oggetti.\" Questo \u00e8 il concetto di \"punto di vista mobile\" che tenderebbe verso la rappresentazione dell'\"immagine totale\".\nAnche se in un primo momento l'idea sciocc\u00f2 il pubblico, alla fine si giunse ad accettarla, come si era accettata la rappresentazione dell'universo come una moltitudine di punti costituiti da colori primari. Proprio come ogni colore viene modificato dal suo rapporto con i colori adiacenti, nel contesto della teoria del colore neoimpressionista, cos\u00ec anche l'oggetto viene modificato dalle forme geometriche ad esso adiacenti nel contesto del cubismo. Il concetto di \"punto di vista mobile\" \u00e8 essenzialmente un'estensione di un principio analogo, rispetto al colore, affermato da Paul Signac nel suo \"D'Eug\u00e8ne Delacroix au n\u00e9o-impressionisme\". Solo ora, l'idea veniva estesa al trattamento delle questioni di forma. (See Jean Metzinger, 1912, Danseuse au caf\u00e9).\nNel 1912 il cubismo aveva raggiunto quasi l'astrattismo fino al punto di totale non rappresentazione. In Du \"Cubisme\", Gleizes e Metzinger, si erano resi conto che gli aspetti figurativi della nuova arte potevano essere abbandonati: \"visitiamo una mostra a contemplare la pittura, non per allargare la nostra conoscenza della geografia, anatomia, ecc [...] \"Lasciamo che il quadro non imiti nulla, lasciamo che palesemente presenti la sua ragione, e dovremmo essere davvero ingrati a deplorare l'assenza di tutte quelle cose, fiori o paesaggi o volti - che non avrebbero potuto essere altro che un riflesso. Anche se Metzinger e Gleizes esitarono a farla finita con la natura definitivamente: \"Tuttavia, ammettiamo che il ricordo delle forme naturali non pu\u00f2 assolutamente essere bandito. In ogni caso l'arte non pu\u00f2 essere improvvisamente posta al livello di pura effusione. [...] Questo venne compreso dai pittori cubisti, che instancabilmente studiarono la forma pittorica e lo spazio che essa genera.\nUno degli argomenti essenziali di Du \"Cubisme\", era che la conoscenza del mondo \u00e8 da guadagnare da soli attraverso le \"sensazioni\". La classica pittura figurativa offriva soltanto un punto di vista, una sobria \"sensazione\" del mondo, limitatamente alla sensazione di un essere umano che vede immobile solo ci\u00f2 che \u00e8 davanti a lui da un singolo punto di vista nello spazio congelato in un istante di tempo (il tempo era assoluto, nel senso newtoniano e separato dalle dimensioni spaziali). Ma l'essere umano \u00e8 mobile e dinamico, occupando spazio e tempo. L'osservatore vede il mondo da una moltitudine di angoli (non un angolo unico) formando un \"continuum\" di sensazioni in costante evoluzione, cio\u00e8, eventi e fenomeni naturali sono osservati in un \"continuum\" di cambiamento costante. Proprio come le formulazioni della geometria euclidea, la prospettiva classica \u00e8 solo una \"convenzione\" (termine di Henri Poincar\u00e9), rendendo i fenomeni della natura pi\u00f9 palpabili, suscettibili di pensiero e comprensibili. Eppure queste convenzioni classiche oscurano la verit\u00e0 delle nostre sensazioni e, di conseguenza, la verit\u00e0 della nostra natura umana \u00e8 stata limitata. Il mondo era visto come un'astrazione, come Ernst Mach implicita. In questo senso, si potrebbe sostenere che la pittura classica, con la sua prospettiva immobile e la geometria euclidea, \u00e8 un'astrazione, non una rappresentazione accurata del mondo reale.\nCi\u00f2 che rese il cubismo progressista e veramente moderno, secondo Gleizes e Metzinger, fu la sua nuova armatura geometrica, con la quale si liber\u00f2 dall'immobilit\u00e0 tridimensionale della geometria euclidea raggiungendo una rappresentazione dinamica delle quattro dimensioni in cui viviamo, una migliore rappresentazione della realt\u00e0, delle esperienze della vita, qualcosa che potrebbe essere colta attraverso i sensi (non attraverso l'occhio) ed espressa su una tela.\nIn Du \"Cubisme\" Gleizes e Metzinger scrissero che noi possiamo conoscere solo le nostre sensazioni, non perch\u00e9 rifiutate come mezzo di ispirazione. Al contrario, perch\u00e9 capire le nostre sensazioni pi\u00f9 profondamente ha dato l'ispirazione principale per il proprio lavoro. Il loro attacco alla pittura classica \u00e8 stato determinato dal fatto che le sensazioni che offriva erano povere in confronto alla ricchezza e alla diversit\u00e0 delle sensazioni offerte dal mondo naturale che si voleva imitare. La ragione per cui la pittura classica non era all'altezza dei suoi obiettivi, secondo Gleizes e Metzinger, era che tentava di rappresentare il mondo reale come un momento nel tempo, nella convinzione che fosse tridimensionale e geometrica euclidea.\nAspetti scientifici.\nLa questione se gli aspetti teorici del cubismo enunciato da Gleizes e Metzinger portavano alcun rapporto con lo sviluppo della scienza agli inizi del XX secolo \u00e8 stata vigorosamente contestata dalla critica d'arte, storici e scienziati. Eppure, in Du \"Cubisme\" Jean Metzinger e Albert Gleizes articolarono: \"Se abbiamo voluto mettere in relazione lo spazio dei pittori cubisti alla geometria, dovremmo fare riferimento per esso ai matematici non euclidei; dovremmo studiare alcuni dei teoremi di Riemann\".\nNecessitava poco, dopo tutto, per evitare che i cubisti sviluppassero le proprie varianti pittoriche sullo spazio topologico, in parallelo (o indipendentemente) a considerazioni relativistiche. Anche se il concetto di osservare un soggetto da diversi punti nello spazio e nel tempo simultaneamente (prospettiva multipla o mobile) sviluppato da Gleizes e Metzinger non \u00e8 stato derivato direttamente dalla teoria di Albert Einstein (teoria della relativit\u00e0), era certamente influenzato in modo simile, attraverso il lavoro di Jules Henri Poincar\u00e9 (in particolare scienza e ipotesi), il matematico francese, fisico teorico e filosofo della scienza, che diede molti contributi fondamentali alla topologia algebrica, alla meccanica celeste, alla teoria quantistica e realizz\u00f2 un passo importante nella formulazione della teoria della relativit\u00e0 speciale.\nUna moltitudine di analogie, parallelismi o analogie sono state elaborate nel corso dei decenni tra scienza moderna e cubsimo. Ma non sempre vi \u00e8 stato accordo su come gli scritti di Gleizes e Metzinger dovrebbe essere interpretati, rispetto a \"simultaneit\u00e0\" di pi\u00f9 punti di vista.\nMetzinger aveva gi\u00e0 scritto nel 1910 di \"prospettiva mobile\", come un'interpretazione di ci\u00f2 che sarebbe stato presto soprannominato \"cubismo\" rispetto a Picasso, Braque, Delaunay, Le Fauconnier (Metzinger, Note sur la peinture, Pan, Paris, Oct-Nov 1910). E Apollinaire gli avrebbe fatto eco con lo stesso motivo, un anno pi\u00f9 tardi, per quanto riguarda lo stato dell'osservatore di movimento. Il punto di vista mobile era simile al movimento \"cinematografico\" attorno ad un oggetto che consisteva di una verit\u00e0 plastica compatibile con la realt\u00e0, mostrando allo spettatore \"tutte le sue sfaccettature\". Anche Gleizes, lo stesso anno, osservava Metzinger era \"ossessionato dal desiderio di inscrivere un'immagine totale [...] Egli mise gi\u00f9 il maggior numero di piani possibili: alla verit\u00e0 puramente oggettiva egli voleva aggiungere una nuova verit\u00e0, nata da quello che la sua intelligenza gli permetteva di conoscere. E lui stesso disse:.. allo spazio si unir\u00e0 il tempo [...] vuole sviluppare il campo visivo, moltiplicandolo, per iscrivere tutto nello spazio della tela stessa: \u00e8 allora che il cubo avr\u00e0 un ruolo, per Metzinger, utilizzano questo mezzo per ristabilire l'equilibrio che queste iscrizioni audaci avranno momentaneamente rotto\".\nGli scritti di Poincar\u00e9, a differenza di quelli di Einstein, erano ben noti precedentemente e durante gli anni cruciali del cubismo (all'incirca tra il 1908 e il 1914). Si noti che il libro molto letto di Poincar\u00e9,\" La Science et l'Hypothese\", era stato pubblicato nel 1902 (da Flammarion).\nIl comune denominatore tra le nozioni relativistiche - mancanza di un sistema di riferimento assoluto, trasformazioni metriche di tipo lorenziano, relativit\u00e0 della simultaneit\u00e0, integrazione della dimensione temporale con le tre dimensioni spaziali - e l'idea della prospettiva cubista mobile (osservando il soggetto da diversi punti di visualizzazione contemporaneamente) pubblicato da Jean Metzinger e Gleizes Albert era, in effetti, discendente dal lavoro di Poincar\u00e9 e altri, almeno dal punto di vista teorico, il concetto di prospettiva mobile descrivente accuratamente l'opera di Picasso e Braque (o altri cubisti) \u00e8 certamente discutibile. Indubbiamente, per\u00f2, sia Gleizes e Metzinger attuarono i principi teorici derivati da Du \"Cubisme\" riportandoli sulla tela e rendendoli chiaramente visibili nelle loro opere prodotte in quel tempo.\nI primi interessi di Metzinger per la matematica sono documentati. Ebbe probabilmente familiarit\u00e0 con le opere di Gauss, Riemann e Poincar\u00e9 (e forse con la relativit\u00e0 galileiana) prima dello sviluppo del cubismo: qualcosa che si riflette nelle sue opere pre-1907. Fu forse il matematico francese Maurice Princet che introdusse al lavoro di Poincar\u00e9, insieme al concetto di quarta dimensione spaziale, gli artisti che frequentavano il Bateau-Lavoir. Era uno stretto collaboratore di Pablo Picasso, Guillaume Apollinaire, Max Jacob, Jean Metzinger e Marcel Duchamp. Princet \u00e8 conosciuto come \"le math\u00e9maticien du Cubisme\" (il matematico del cubismo). Princet port\u00f2 a conoscenza di questi artisti un libro intitolato \"Trait\u00e9 de g\u00e9om\u00e9trie El\u00e9mentaire \u00e0 quatre dimensions\" di Esprit Jouffret (1903) una divulgazione di \"Science and Hypothesis\" di Poincar\u00e9. In questo libro Jouffret descrive ipercubi e complessi poliedri in quattro dimensioni proiettate su una pagina bidimensionale. Princet si allontan\u00f2 dal gruppo dopo che la moglie lo lasci\u00f2 per Andr\u00e9 Derain. Tuttavia, Princet rimase vicino a Metzinger e partecip\u00f2 alle riunioni del Section d'Or a Puteaux. Diede lezioni informali agli artisti, molti dei quali erano appassionati di matematica. Nel 1910, Metzinger disse di lui: \"Picasso, stabilisce un libero punto di vista mobile, dal quale il geniale matematico Maurice Princet ha dedotto una intera geometria\".\nSuccessivamente, Metzinger scrisse nelle sue memorie (Le Cubisme \u00e9tait n\u00e9):\nLouis Vauxcelles soprannomin\u00f2 sarcasticamente Princet \"il padre del cubismo\": \"M. Princet ha studiato a lungo geometria non euclidea ed i teoremi di Riemann, di cui Gleizes e Metzinger parlano ... Princet un giorno incontr\u00f2 Max M. Jacob e affid\u00f2 a lui una o due delle sue scoperte relative alla quarta dimensione. M. Jacob inform\u00f2 il geniale Picasso, e Picasso vide la possibilit\u00e0 di nuovi schemi ornamentali. Picasso ha spiegato le sue intenzioni ad Apollinaire, che si affrett\u00f2 a scrivere un prontuario e a codificarle. La cosa si diffuse e si propag\u00f2. Il cubismo, il figlio di M. Princet, era nato\". (Vauxcelles 29 dicembre 1918).\nIn aggiunta alla matematica, sia la sensazione umana e l'intelligenza erano importanti per Metzinger. Fu la mancanza di quest'ultima l'attributo umano che i teorici principali del cubismo rimproverarono agli impressionisti e a Fauves, per il quale la sensazione era la sola necessit\u00e0. L'intelligenza doveva lavorare in armonia con la sensazione, cos\u00ec insieme fornendo le basi per la costruzione dei cubisti. Metzinger, con la sua educazione e abilit\u00e0 matematica aveva capito questo rapporto nella fase iniziale. Infatti, la geometrizzazione dello spazio che avrebbe caratterizzato il cubismo si pu\u00f2 gi\u00e0 osservare nelle sue opere del 1905, seguendo l'esempio di C\u00e9zanne e Seurat. (Vedi Jean Metzinger, 1905-1906, \"Due nudi in un paesaggio esotico\", olio su tela, 116 x 88,8\u00a0cm).\nPer Metzinger, e anche per Gleizes e Malevich, in una certa misura, la visione classica era stata una rappresentazione incompleta delle cose reali, sulla base di una serie incompleta di leggi, postulati e teoremi. Essa rappresentava, molto semplicemente, la convinzione che lo spazio \u00e8 l'unica cosa che separa due punti. Fu la credenza nella realt\u00e0 geocentrica del mondo osservabile, immutabile e immobile. I cubisti erano stati felici di scoprire che il mondo era una realt\u00e0 dinamica, cambiando nel tempo, e apparente diverso a seconda del punto di vista dell'osservatore. Eppure ognuno di questi punti di vista erano ugualmente validi, non vi era alcun sistema di riferimento preferito, tutti i punti di riferimento erano uguali. Questa simmetria di fondo insita nella natura, infatti, \u00e8 l'essenza della relativit\u00e0 di Einstein.\nInfluenza sulla meccanica quantistica.\nSulla questione se la creativit\u00e0 nel campo della scienza sia mai stata influenzata dall'arte, Arthur I. Miller, autore di \"Einstein, Picasso: Space, Time and the Beauty that Causes Havoc\" (2002), risponde: \"il cubismo contribu\u00ec direttamente a Niels Bohr di scoprire il principio di complementarit\u00e0 nella teoria quantistica, che dice che qualcosa pu\u00f2 essere una particella e un'onda allo stesso tempo, ma sar\u00e0 sempre misurata per essere o l'una o l'altra. Nel cubismo analitico, gli artisti cercarono di rappresentare una scena da tutti i punti di vista possibili su una tela. [...] Vedendo la pittura, si vede com'\u00e8. Bohr pot\u00e9 leggere il libro di Jean Metzinger e Albert Gleizes sulla teoria cubista, Du \"Cubisme\". Egli si ispir\u00f2 ad esso nel postulare che la totalit\u00e0 di un elettrone \u00e8 sia una particella che un'onda, ma quando la si osserva si scegliere un punto di vista particolare\".\nNiels Bohr (1885-1962), il fisico danese e uno dei principali fondatori della meccanica quantistica, aveva infatti appeso nel suo ufficio un grande dipinto di Jean Metzinger, \"La Femme au Cheval\" (Donna con cavallo) 1911-1912 (ora allo Statens Museum for Kunst, National Gallery di Danimarca). Questo lavoro \u00e8 uno dei migliori esempi di applicazione della \"prospettiva mobile\" dipinti da Metzinger. L'interesse di Bohr nei confronti del cubismo, secondo Miller, \u00e8 stato ancorato agli scritti di Metzinger. Arthur Miller conclude: \"Se il cubismo \u00e8 il risultato della scienza nell'arte, la teoria quantistica \u00e8 il risultato dell'arte nella scienza.\"\nNelle parole epistemologiche di Bohr, 1929:\nNel contesto del cubismo, gli artisti furono costretti nella posizione di ri-valutare il ruolo dell'osservatore. La classica prospettiva lineare e aerea, le transizioni di superfici ininterrotte e chiaroscuri vennero messi da parte. Ci\u00f2 che rimaneva era una serie di immagini ottenute da un osservatore (l'artista) in diversi quadri di riferimento rispetto a come l'oggetto veniva dipinto. Essenzialmente, le osservazioni erano legate attraverso un sistema di trasformazione di coordinate. Il risultato fu l\"'immagine totale\" di Metzinger o una combinazione di immagini successive. Nella teoria di Metzinger, l'artista e l'oggetto osservato erano diventati equivocamente collegati in modo che i risultati di qualsiasi tipo di osservazione sembravano essere determinati, almeno in parte, dalle scelte effettive realizzate dall'artista. \"Un oggetto non ha una forma assoluta, ma ne ha molte\", scrisse Metzinger. Inoltre, parte del ruolo di mettere insieme varie immagini veniva lasciata all'osservatore (guardando il quadro). L'oggetto rappresentato, a seconda di come l'osservatore lo percepiva, poteva avere tante forme \"quanti sono i piani nella regione della percezione.\" (Jean Metzinger, 1912)\nUltime opere.\nTra il 1918 e il 1923 Metzinger si allontan\u00f2 dal cubismo per andare verso il realismo, pur mantenendo elementi di stile cubista. In fasi successive della sua carriera un altro importante cambiamento fu notevole, dal 1923 al 1930: uno sviluppo in parallelo al \"mondo della meccanica\" di Fernand L\u00e9ger. Nel corso di questi anni Metzinger continu\u00f2 a mantenere la propria spiccata individualit\u00e0 artistica. Queste immagini sono saldamente costruite dai colori vivaci e visivamente metaforici, composto da soggetti di vita urbana e nature morte, con chiari riferimenti alla scienza e alla tecnologia. Allo stesso tempo fu coinvolto sentimentalmente con una giovane donna greca, Suzanne Foca. I due si sposarono nel 1929. Dopo il 1930, fino alla sua morte nel 1956, Metzinger si rivolse verso un approccio pi\u00f9 classico o alla pittura decorativa con elementi di surrealismo, ancora preoccupato da questioni di forma, volume, dimensione, posizione relativa e dal rapporto di figure, con visibili propriet\u00e0 geometriche dello spazio. Metzinger fu incaricato di dipingere un grande murale, \"Mistica di Viaggio\", che dipinse per la \"Salle de Cinema\" nel padiglione ferroviario del'\"Exposition Internationale des Arts et Techniques dans la Vie Moderne\", Parigi 1937.\nJean Metzinger venne incaricato come docente alla \"Acad\u00e9mie de la Palette\", nell'arrondissement di Montparnasse a Parigi, nel 1912, dove Le Fauconnier era direttore. Fra i suoi allievi ebbe Serge Charchoune, Jessica Dismorr, Nade\u017eda Udal'cova e Ljubov' Popova. Verso la fine della sua carriera Metzinger insegn\u00f2 all'\"Acad\u00e9mie Arenius\". Visse a Bandol in Provenza fino al 1943 e torn\u00f2 poi a Parigi dove insegn\u00f2 per tre anni all'\"Acad\u00e9mie Frochot\" nel 1950.\nL'artista mor\u00ec a Parigi il 3 novembre 1956."}
{"id": "3980498", "revid": "1442080", "url": "https://it.wikipedia.org/wiki?curid=3980498", "title": "Barcelona Ladies Open 1986 - Doppio", "text": "Il doppio del torneo di tennis Barcelona Ladies Open 1986, facente parte del Virginia Slims World Championship Series 1986, ha avuto come vincitrici Iva Buda\u0159ov\u00e1 e Catherine Tanvier che hanno battuto in finale Petra Huber e Petra Keppeler 6\u20132, 6\u20131."}
{"id": "3980501", "revid": "729019", "url": "https://it.wikipedia.org/wiki?curid=3980501", "title": "Isola di Thanet", "text": "L'isola di Thanet (in inglese \"Isle of Thanet\") o semplicemente Thanet \u00e8 una penisola (e un tempo isola) sul mare del Nord dell'Inghilterra sud-orientale, situata nel distretto di Thanet, nella contea del Kent, di cui costituisce il lembo di terra pi\u00f9 orientale. \nNota in epoca romana come \"Tanatus\", non \u00e8 pi\u00f9 un'isola dal I millennio, ovvero da quando il fiume Wantsum cominci\u00f2 ad ostruirsi. Costituisce un'apprezzata meta turistica.\nPrincipali localit\u00e0 della penisola sono Margate (57.000 abitanti), Broadstairs (24.000 abitanti) e Ramsgate (38.000 abitanti). Altre localit\u00e0 sono Westwood, Birchington e Manston.\nLa penisola \u00e8 storicamente nota, tra l'altro, come il luogo in cui, nel 597, sbarc\u00f2 Sant'Agostino di Canterbury per iniziare la sua opera di conversione delle popolazioni pagane dell'Inghilterra.\nEtimologia.\nIl termine \"Thanet\" deriva forse da una parola celtica che significherebbe \"isola luminosa\".\nLuoghi d'interesse.\nShell Grotto.\nUna della attrattive dell'isola di Thanet \u00e8 la \"Shell Grotto\" (\"grotta della Conchiglia\") di Margate, grotta scoperta nel 1835 che presenta dei passaggi sotterranei decorati da mosaici di conchiglie, le cui origini sono ignote."}
{"id": "3980502", "revid": "21583", "url": "https://it.wikipedia.org/wiki?curid=3980502", "title": "Dan D\u0103nil\u0103", "text": "Vive in Leonberg, in Germania, dal 1990. Nacque nel 1954 nel villaggio di Sura Mic\u0103 vicino a Sibiu, dove si \u00e8 diplomato al liceo artistico di Sibiu. Le sue poesie, racconti, traduzioni e la grafica sono stati pubblicati da importanti riviste letterarie in Romania, Germania, Danimarca, Canada e negli Stati Uniti. Ha pubblicato undici libri di poesie in romeno, e ha tradotto in romeno opere letterarie francesi e tedesche di Fran\u00e7ois Villon, Rainer Maria Rilke, Wolf von Aichelburg e Georg Scherg. Per le sue traduzioni della poesia di Rilke, nel 2000, ha vinto il Premio LITERART XXI. Socio dell'Exil P.E.N. (membro di PEN International) Germania."}
{"id": "3980505", "revid": "1494169", "url": "https://it.wikipedia.org/wiki?curid=3980505", "title": "Superagonista", "text": "In farmacologia si definisce superagonista qualsiasi tipo di agonista capace di indurre un effetto massimo maggiore di quello indotto dall'agonista endogeno. Perci\u00f2 l'efficacia sul sistema di trasduzione del recettore sar\u00e0 superiore al 100%."}
{"id": "3980509", "revid": "47767", "url": "https://it.wikipedia.org/wiki?curid=3980509", "title": "Nikodemos", "text": ""}
{"id": "3980510", "revid": "47767", "url": "https://it.wikipedia.org/wiki?curid=3980510", "title": "Teemu", "text": ""}
{"id": "3980511", "revid": "47767", "url": "https://it.wikipedia.org/wiki?curid=3980511", "title": "Nicodemus", "text": ""}
{"id": "3980513", "revid": "736476", "url": "https://it.wikipedia.org/wiki?curid=3980513", "title": "Isle of Thanet", "text": ""}
{"id": "3980518", "revid": "92723", "url": "https://it.wikipedia.org/wiki?curid=3980518", "title": "Episodi di Terapia d'urto (prima stagione)", "text": "La prima stagione della serie televisiva Terapia d'urto, composta da dodici episodi, \u00e8 stata trasmessa in prima visione assoluta negli Stati Uniti d'America dal canale via cavo USA Network dal 29 giugno al 14 settembre 2011.\nIn Italia la stagione \u00e8 stata trasmessa in prima visione satellitare da Fox Life dal 23 aprile al 9 luglio 2012, mentre in chiaro \u00e8 attualmente trasmessa da Cielo dal 9 gennaio 2013.\nQuando il gioco si fa duro.\nTrama.\nDanielle Santino \u00e8 una psicoterapeuta felicemente sposata che si prende cura dei due figli adolescenti, fino a quando non nota i cuscini fuori posto sul letto della camera degli ospiti, insospettita controlla il cellulare del marito, trovando le foto di numerose altre donne. Dani caccia l'uomo di casa e chiede il divorzio. Sei settimane dopo Jeanette, sua amica da quando avevano sette anni, trascinata Dani in un locale dove conosce Matt, trainer degli Hawks, la squadra locale di football. Dani e Matt passano la notte insieme. Il mattino dopo Matt riceve una telefonata del capo coach che si lamenta delle prestazioni del team, Dani propone per i giocatori una terapia. Scettico Matt convince Dani ad ipnotizzarlo per smettere di fumare. Una settimana dopo Matt, che non ha pi\u00f9 fumato una sigaretta, contatta Dani per affidargli il wide receiver della squadra, investimento milionario che non riesce pi\u00f9 a ricevere la palla. Oppressa da problemi finanziari Dani accetta di sottoporre Terrence King ad una terapia cognitivo comportamentale. La prima seduta sembra concludersi positivamente, ma il lavoro con T.K. si riveler\u00e0 pi\u00f9 arduo del previsto sconvolgendo la normale routine di Dani. Il rapporto professionale con gli Hawks porta Dani a interrompere la relazione con Matt. Sul fronte familiare Lindsay, la figlia minore di Dani, non si presenta regolarmente alle lezioni costringendo la donna ad interrogarsi sulle sue capacit\u00e0 genitoriali e su come conciliare i bisogni dei suoi figli con il suo lavoro.\nRisate in diretta.\nTrama.\nRay, l'ex marito di Dani, contesta il calendario delle visite. Margo Ciccero invita Janette e Dani ad una cena per single. Trent Rogers chiede un appuntamento a Lindsay, ma Dani pretende di conoscerlo prima di concederle il permesso. La cena per single si rivela noiosa, ma chiacchierando con un uomo, padre di una compagna di classe della figlia, Dani scopre che Lindsay gli ha presentato un falso Trent. \nT.K. si presenta all'allenamento zoppicando senza spiegare come si \u00e8 infortunato. Gli esami rivelano una lesione parziale del crociato anteriore che porta Matt ad impedirgli di giocare, Terrence infuriato si presenta da Dani che lo convince ad imparare ad esternare la sua rabbia in maniera non violenta. Travisando il consiglio T.K. twitta: \u201cLa mia terapista dice che ho bisogno di comunicare. Vi comunico questo: Hawks vendete il mio $edere\u201d. Per risolvere la situazione Dani convince la squadra a non minacciare T.K. per riportarlo all'ordine, ma a dargli quello che chiede annunciando una imminente cessione. \nGriffin Page, un famoso Anchorman, si rivolge a Dani perch\u00e9 durante un collegamento con un corrispondente in zona di guerra \u00e8 scoppiato a ridere in diretta nazionale. Parlando con la moglie di Griffin, Dani comprende che il problema non \u00e8 lo stress derivante dal suo lavoro, ma una depressione post parto.\nPerdere il controllo.\nTrama.\nBetty Gleason, ispettrice del tribunale incaricata di valutare la situazione per l'affidamento di Ray Jay e Lindsay, si presenta a casa Santino per giudicare la situazione di vita dei ragazzi. Coach Purnell invita Dani al Gal\u00e0 di beneficenza degli Hawks e Jeanette convince l'amica ad andarci insieme. Lindsay, in punizione per aver guidato l'auto di Ray Jay nonostante non abbia la patente, approfitta della situazione invitando alcuni amici a casa, ma si presentano pi\u00f9 persone del previsto ed interviene la polizia. \nT.K. si presenta nuovamente fuori orario a casa di Dani accompagnato da Rochelle, una spogliarellista. La nuova emergenza si rivela essere Shane Givens il secondo ricevitore, amato da tifosi e compagni di squadra e detestato per questo da Terrence. La situazione degenera quando T.K. ruba la ragazza di Shane e lui per ripicca si presenta al Gal\u00e0 con Rochelle. \nNico comunica a Dani che Marshall Pittman, magnate dei media, proprietario degli Hawks e di auto da corso, ha apprezzato il suo lavoro con T.K. ed ha deciso di affidargli anche il recupero di Billy 'The Kid' Rhodes, un suo pilota che soffre di attacchi di panico in seguito ad un incidente in cui \u00e8 rimasto coinvolto durante una corsa.\nCircolo vizioso.\nTrama.\nDani litiga con Ray per il gruppo di lettura. T.K. continua a presentarsi a casa di Dani senza preavviso trattando Ray Jay come un amico. Infatuato di una compagna di classe, il ragazzo decide di sfruttare la sua conoscenza per entrare all'esclusivo Club Zara e fare colpo, ma la serata non va come sperato, Tara se ne va con un altro e gli rubano la macchina. Per evitare che Dani lo scopra Terrence acquista una macchina identica con la targa personalizzata per Ray Jay. Lindsay appende nel suo armadio la foto di famiglia che Dani ha deciso di togliere dal caminetto.\nLa mamma di Dani acquista una nuova mustang con i soldi vinti con le scommesse sui cavalli, ma Dani, informata di una fuga di notizie da Nico, la accusa di aver sfruttato il suo lavoro con gli Hawks. Ted Cannivale un vecchio amico di Matt \u00e8 in citt\u00e0. \nRandall 'Booz' Boozler, il nuovo Defensive end si presenta in ritardo a partite ed allenamento. Il Coach lo affida a Dani per non doverlo mettere fuori squadra. Durante la terapia Dani scopre che Frankie, il fratello che ha cresciuto Randall, \u00e8 stato condannato a cinque anni ed \u00e8 attualmente detenuto in un carcere in Missouri. Nella convinzione di proteggerlo Randall ha sviluppato un disturbo ossessivo compulsivo che lo porta a ripetere dei rituali fino alla perfezione facendolo tardare agli appuntamenti.\nLa legge del poker.\nTrama.\nLindsay scopre che Ray Jay arrotonda la sua paghetta commerciando i cimeli autografati da T.K. e lo ricatta per comperarsi un paio di jeans griffati. \nT.K. viene fermato dalla Polizia per eccesso di velocit\u00e0 e viene arrestato perch\u00e9 la sua patente era gi\u00e0 stata ritirata per guida in stato di ebbrezza. Laura Radcliffe viene assoldata per minimizzare le cattive azioni di Terrence e migliorare l'immagine della squadra puntando su Bobby Coldwell, il Quarterback. \nJason Cogar, giocatore di poker professionista, assolda Dani per capire come si tradisce durante i tornei di poker e riprendere a vincere.\nSognare ad occhi aperti.\nTrama.\nJeanette convince Dani ad andare alla riunione degli ex alunni del liceo nonostante ci sia anche Ray. \nL'auto di T.K. viene danneggiata all'esterno di un locale notturno da una presunta Stalker. Indagando Nico scopre che si tratta di una ex amante alla ricerca del DNA di Terrence per provare che \u00e8 il padre di suo figlio. \nSkater professionista, vincitore di cinque medaglie d'oro agli X Game, Tyler Paxton soffre di disturbi del sonno e si rivolge a Dani perch\u00e9 questo influenza le sue performance.\nEccessi e compromessi.\nTrama.\nLeggendo un tema di Ray Jay Dani si convince che i numerosi impegni del suo nuovo lavoro creino al figlio una sensazione di abbandono, cos\u00ec decide di organizzare una cena per la sua squadra di football per festeggiare la nomina a Vice Capitano \nT.K. litiga con un tifoso alla radio e insulta tutti i tifosi di New York perch\u00e9 nella classifica dei cinquanta atleti pi\u00f9 amati di Sports Magazine lui \u00e8 al numero quarantasette mentre Shane Givens, il secondo ricevitore, al venticinque. \nLe Wags degli Hawks, moglie e fidanzate dei giocatori, si picchiano durante un servizio fotografico causando problemi nello spogliatoio. Nico incarica Dani di scoprire i motivi che hanno portato Leanne e Shannon ad innescare la rissa e risolvere la situazione. Quando Shannon viene arrestata per taccheggio la donna confessa a Dani che \u00e8 una cleptomane e inizia con lei una terapia. \nPer l'ennesima volta Nico corre in aiuto a Juliette Pittman cercando di recuperare un suo video compromettente prima che venga caricato in rete.\nSentimenti in gioco.\nTrama.\nDani reincontra J.D. Aldridge, suo professore durante la specializzazione e Janette la convince ad invitarlo a cena. Janette si trasferisce a Barcellona con Augusto, il suo nuovo fidanzato. \nTerrence \u00e8 risentito perch\u00e9 Dani non vuole che interferisca nella sua vita privata per non compromettere la terapia quindi chiude con le sedute e assume Lazarus Rollins, un Life Coach. \nCash Carson, giocatore di golf, \u00e8 affetto dalla perdita di abilit\u00e0 motoria non motivata, una sindrome che colpisce molti golfisti, e si rivolge a Dani per riprendere il controllo del suo corpo e della sua carriera.\nNon ti scordar di me.\nTrama.\nDani continua a frequentare J.D. di nascosto, ma i ragazzi lo incontrano per caso e Lindsay capisce che non \u00e8 solo un amico della madre. \nGli Hawks vogliono che T.K. riprenda la terapia con Dani, ma lei non vuole forzarlo. Nel frattempo Lazarus prova a convincerlo a trasferirsi a Miami. Matt riceve un'allettante offerta di lavoro a San Francisco. \nTallis Lang combatte nei pesi leggeri e si rivolge a Dani perch\u00e9 durante gli incontri ha dei vuoti di memoria.\nLa mascotte degli Hawks.\nTrama.\nDani passa una notte fuori con J.D. e lascia i ragazzi a casa da soli. \nT.K. rimane affascinato da Vivica Stevens, giornalista di Sports Illustrated, ma lei non sembra colpita. \nPhil Kirkman, ex mascotte degli Hawks, si ripresenta dopo sei anni scatenando il panico nello spogliatoio, tifosi e squadra sono convinti che porti sfortuna perch\u00e9 ha inciampato in un giocatore l'ultima volta che New York ha perso ai playoff. Il Coach incarica Dani di incontrare Phil e chiedergli di scomparire ora che, per la prima volta da allora, sono di nuovo in corsa per la qualificazione per i Play Off.\nGuest star: Jaime Lee Kirchner (Vivica Stevens)\nRitiro bagagli.\nTrama.\nCon il mercatino dell'usato Dani coglie l'occasione per liberarsi delle cose di Ray. Matt si offre di aiutarla con gli oggetti pesanti. \nT.K. continua a frequentare Vivica Stevens, ma il suo comportamento frusta Terrence perch\u00e9 diversamente dalle altre non si \u00e8 arresa al suo fascino sin dal primo appuntamento. Per risolvere la situazione Dani lo spinge ad impegnarsi ad non arrivare alla colazione al loro prossimo appuntamento. \nLa signora Pittman avverte Nico che il marito ha intenzione di vendere i New York Hawks. \nAnne Marie, presentatrice televisiva, \u00e8 costretta dal consiglio della sua societ\u00e0 a seguire con Dani dieci sedute di consulenza per la gestione della rabbia dopo uno sfogo violento durante uno show televisivo.\nGuest star: Gail O'Grady (Anne Marie,) Jaime Lee Kirchner (Vivica Stevens), Liz Vassey (Gabrielle Pittman)\nLinea di meta.\nTrama.\nDanielle \u00e8 legalmente divorziata e accetta di uscire con Matt. \nMaurice \u201cThe Minefield\u201d Manningfield, il Corner back di Chicago, provoca T.K. in vista della sfida di Play Off e questo gli causa degli attacchi di panico. \nGabrielle Pittman ha chiesto il divorzio e Nico viene incaricato da Marshall Pittman di reperire informazioni compromettenti su di lei. Non sapendo da che parte schierarsi Nico si rivolge a Dani per un consiglio perch\u00e9 in passato ha avuto una relazione con Gabrielle.\nGuest star: Jaime Lee Kirchner (Vivica Stevens), Liz Vassey (Gabrielle Pittman)"}
{"id": "3980520", "revid": "729019", "url": "https://it.wikipedia.org/wiki?curid=3980520", "title": "Campeonato Profesional 1958", "text": "Il Campeonato Profesional 1958 fu la 11\u00aa edizione della massima serie del campionato colombiano di calcio, e fu vinta dal Santa Fe.\nAvvenimenti.\nIl campionato 1958 inizia solo un mese dopo la fine della precedente edizione, protrattasi dal 1957 all'aprile 1958. Il campionato si gioca su 4 turni (due volte andata e due volte ritorno), per un totale di 36 partite per ciascuna squadra; il numero di partecipanti passa da 12 a 10, con i ritiri di Boca Juniors de Cali e Uni\u00f3n Magdalena; torna l'Atl\u00e9tico Manizales, che gi\u00e0 aveva partecipato al torneo nel 1954. Atl\u00e9tico Nacional e Independiente Medell\u00edn si uniscono, formando l'\"Independiente Nacional\".\nStatistiche.\nPrimati stagionali.\nRecord"}
{"id": "3980527", "revid": "1935652", "url": "https://it.wikipedia.org/wiki?curid=3980527", "title": "Cattedrali nella Repubblica Ceca", "text": "Questa \u00e8 una lista di cattedrali nella Repubblica Ceca."}
{"id": "3980529", "revid": "1855146", "url": "https://it.wikipedia.org/wiki?curid=3980529", "title": "Tempio di Venere (Pompei)", "text": "Il tempio di Venere \u00e8 un tempio di epoca romana, sepolto dall'eruzione del Vesuvio del 79 e ritrovato a seguito degli scavi archeologici dell'antica Pompei: era il tempio dove veniva venerata la divinit\u00e0 protettrice della citt\u00e0, nonch\u00e9 uno dei pi\u00f9 sontuosi.\nStoria e descrizione.\nLa costruzione del tempio di Venere, in posizione panoramica sulla pianura circostante e sul golfo di Napoli, risale al periodo immediatamente dopo la fondazione di Pompei come colonia romana, nel periodo che segu\u00ec la conquista da parte di Lucio Cornelio Silla; originariamente in citt\u00e0 era presente un altro tempio dedicato alla \"Venus Fisica\", riconducibile o ad Afrodite o ad Astarte. Per la sua costruzione, tra Porta Marina e la Basilica, fu necessario abbattere numerose case, eccetto alcune lungo il pendio meridionale utilizzate dai sacerdoti. Sub\u00ec notevoli danni a seguito del terremoto di Pompei del 62, ma anzich\u00e9 chiuderlo per permettere il restauro si decise la costruzione di una piccola edicola votiva in modo da continuare a svolgere le normali attivit\u00e0 durante i lavori. Tuttavia nel 79, prima del termine del restauro, fu sepolto sotto una coltre di ceneri e lapilli dall'eruzione del Vesuvio; esplorato durante l'epoca borbonica, era gi\u00e0 stato completamente depredato precedentemente di tutti gli arredi marmorei.\nIl tempio, cinto da possenti muri perimetrali, ampliati durante l'epoca giulio-claudia, disponeva di un ingresso nell'angolo nord-est ed uno secondario nella parte orientale; la struttura, sviluppata lungo l'asse nord-sud, era completamente circondata da colonne: due file sul lato est ed ovest ed una su quello nord, mentre erano assenti sul lato sud; un altro colonnato fu costruito durante l'epoca sillana ed era dotato di cunette per permettere il deflusso delle acque piovane. Il tempio era costituito da un podio lungo circa ventinove metri e largo circa quindici, realizzato in cemento e lava: un muro in basalto fungeva probabilmente da parete esterna della cella; secondo alcuni studi era possibile la presenza di un altro podio, unito poi a quello esistente tramite una colata di cemento. Tutto il tempio era decorato in marmo, di cui rimangono pochissime tracce, ovvero i resti di un architrave, colonne e un frontone; anche della pavimentazione restano pochi residui, trafugata per il suo alto valore gi\u00e0 dopo il terremoto del 62: era realizzato da una striscia esterna in tassellato bianco, una parte mediana in marmo colorato ed un'ampia zona centrale completamente distrutta. Altri resti sono un altare in travertino, due piedistalli utilizzati come base d'appoggio per statue equestri e una scala che tramite un condotto sotterraneo conduceva ad alcune abitazioni poste su un pendio nei pressi del tempio."}
{"id": "3980531", "revid": "121821195", "url": "https://it.wikipedia.org/wiki?curid=3980531", "title": "The Arturo Sandoval Story", "text": "The Arturo Sandoval Story (\"For Love or Country: The Arturo Sandoval Story\") \u00e8 un film per la televisione sulla vita di Arturo Sandoval, diretto da Joseph Sargent e interpretato da Andy Garc\u00eda.\nIl film racconta la vita del musicista Sandoval a Cuba, fino al suo asilo politico negli Stati Uniti. In Italia \u00e8 andato in onda in prima visione su Sky, l'11 novembre 2003.\nTrama.\nArturo Sandoval \u00e8 un fenomenale trombettista, ma deve affrontare un grosso ostacolo nel perseguire la sua arte: Il jazz \u00e8 illegale nella sua patria, Cuba, dove si pu\u00f2 suonare solo musica autorizzata dallo Stato."}
{"id": "3980537", "revid": "103189325", "url": "https://it.wikipedia.org/wiki?curid=3980537", "title": "Agonista dell'ormone di rilascio delle gonadotropine", "text": "L'agonista dell'ormone di rilascio delle gonadotropine, pi\u00f9 generalmente abbreviato in agonista GnRH (abbreviazione dalla terminologia inglese \"gonadotropin-releasing hormone\") \u00e8 una classe di farmaci sintetici a struttura peptidica, modellati sul GnRH, utilizzati per la terapia di alcune tipologie di tumori.\nMeccanismo d'azione.\nInteragiscono con il recettore dell'ormone di rilascio delle gonadotropine in qualit\u00e0 di superagonisti, portando ad un aumento del rilascio di LH ed FSH. Ci\u00f2 causa una sottoregolazione di questi ormoni che induce un ipogonadismo che causa una diminuzione nella produzione di ormoni sessuali. Tale decremento del livello di ormoni sessuali risulta terapeutico al fine di curare alcune tipologie di tumori che coinvolgono la prostata, il cancro al seno e possono risultare utili nella terapia della pubert\u00e0 precoce."}
{"id": "3980547", "revid": "1442080", "url": "https://it.wikipedia.org/wiki?curid=3980547", "title": "Virginia Slims of Houston 1986 - Doppio", "text": "Il doppio del torneo di tennis Virginia Slims of Houston 1986, facente parte del Virginia Slims World Championship Series 1986, ha avuto come vincitrici Chris Evert e Wendy Turnbull che hanno battuto in finale Elise Burgin e Joanne Russell 6\u20132, 6\u20134."}
{"id": "3980550", "revid": "287204", "url": "https://it.wikipedia.org/wiki?curid=3980550", "title": "The List", "text": ""}
{"id": "3980555", "revid": "715388", "url": "https://it.wikipedia.org/wiki?curid=3980555", "title": "Ellesse Grand Prix 1986 - Doppio", "text": "Il doppio femminile del torneo di tennis Ellesse Grand Prix 1986, facente parte del Virginia Slims World Championship Series 1986, ha avuto come vincitrici Carin Bakkum e Nicole Jagerman che hanno battuto in finale Csilla Bartos e Amy Holton 6-4,6-4."}
{"id": "3980557", "revid": "2166030", "url": "https://it.wikipedia.org/wiki?curid=3980557", "title": "Leone di Bayonne", "text": "Biografia.\nNacque nell'attuale dipartimento della Manche, part\u00ec con i suoi genitore per unirsi alla corte di Ludovico II il Germanico, sulle rive del Reno, in Baviera. Venne successivamente a Parigi per studiare in una scuola fondata da Carlomagno, finch\u00e9 venne eletto arcivescovo di Rouen. \nPoco tempo dopo egli lasci\u00f2 Rouen, incaricato dal papa di evangelizzare i Paesi baschi.\nPrimo vescovo di Bayonne, egli convert\u00ec i paesani del Labourd (Bayonne), della Navarra e della Biscaglia.\nMor\u00ec decapitato dai Vichinghi insieme ai fratelli Filippo e Gervasio.\nCulto.\n\u00c8 venerato come patrono della citt\u00e0 di Bayonne e della diocesi omonima. La sua memoria liturgica cade il 1\u00ba marzo (ma viene festeggiato la prima domenica di marzo).\nSan Leone \u00e8 considerato anche patrono dei naviganti a causa dei suoi frequenti viaggi via mare."}
{"id": "3980560", "revid": "33689", "url": "https://it.wikipedia.org/wiki?curid=3980560", "title": "Doppio bersaglio", "text": ""}
{"id": "3980563", "revid": "106456", "url": "https://it.wikipedia.org/wiki?curid=3980563", "title": "Leone di Carentan", "text": ""}
{"id": "3980568", "revid": "599013", "url": "https://it.wikipedia.org/wiki?curid=3980568", "title": "The Judge", "text": ""}
{"id": "3980573", "revid": "682087", "url": "https://it.wikipedia.org/wiki?curid=3980573", "title": "Recettore dell'ormone di rilascio delle gonadotropine", "text": "Il recettore dell'ormone di rilascio delle gonadotropine \u00e8 un recettore accoppiato a proteine G espresso sulla superficie delle cellule presenti nell'ipofisi, ma riscontrabile anche nei linfociti, nel seno, nelle ovaie e nella prostata.\nIl recettore \u00e8 indirettamente associato ai processi di attivazione del calcio tramite il suo legame con le proteine G e il loro effetto sul fosfatidilinositolo, secondo messaggero nel processo di attivazione del calcio."}
{"id": "3980574", "revid": "1305772", "url": "https://it.wikipedia.org/wiki?curid=3980574", "title": "L'imputato", "text": ""}
{"id": "3980576", "revid": "410660", "url": "https://it.wikipedia.org/wiki?curid=3980576", "title": "Costantin Costa-Gavras", "text": ""}
{"id": "3980580", "revid": "125828478", "url": "https://it.wikipedia.org/wiki?curid=3980580", "title": "Grotta di Matermania", "text": "La grotta di Matermania \u00e8 una caverna situata sul versante sud-orientale dell'isola di Capri, in Campania.\nTrasformata in epoca romana in un lussuoso ninfeo del quale oggi rimangono pochi resti murari, la grotta venne dedicata dagli stessi Romani alla dea Cibele, la loro \"Mater Magna\", da cui probabilmente ha origine il suo nome.\nNella zona sono stati portati alla luce numerosi reperti archeologici. L'area ospita, inoltre, molte specie faunistiche (ad esempio il coniglio selvatico) e floristiche (come l'agave).\nToponimia.\nIl nome della grotta \u00e8 dovuto alla divinit\u00e0 a cui essa era dedicata, ovvero Cibele (la \"Mater Magna\" dei Romani), la dea frigia della natura e degli animali alla quale venivano tributati complesse cerimonie e sacrifici.\nIl toponimo \u00abMitromania\u00bb ha invece origine dal ritrovamento di un bassorilievo mitriaco nella piana di San Costanzo, il quale ha portato a pensare che la grotta anticamente fosse un tempio dedicato al dio Mitra, un'importante divinit\u00e0 ellenistica e romana. Da qui trae origine anche la locuzione \u00abgrotta di Matromania\u00bb. La cavit\u00e0 \u00e8 talvolta nota anche come grotta del Matrimonio in quanto le giovani coppie capresi, dopo essersi sposate, andavano nell'antro come rito propiziatorio.\nAnticamente la caverna era conosciuta anche come \u00abgrotta di Matromagna\u00bb. Tale toponimo venne coniato nel XIX secolo dall'archeologo italiano Giuseppe Feola, che con tale locuzione non si riferiva solo alla grotta ma anche alla zona circostante. L'espressione, sostituita pi\u00f9 tardi dal termine \u00abMatermania\u00bb, cadde in disuso poco tempo dopo.\nGeologia.\nLa grotta, ubicata a mezza costa lungo un canalone terminante in mare nella cala di Matermania, si apre sulle pendici del monte Tuoro.\nLa cavit\u00e0 \u00e8 costituita di roccia calcarea incoerente e non stratificata, di formazione apparentemente diversa dal vicino promontorio della Campanella. Inoltre, secondo le indagini condotte dal dottor Gennaro Arcucci, la roccia della grotta (e, pi\u00f9 generalmente, di Capri stessa) non sarebbe altro che uno scisto calcareo micaceo con mescolanza di terra selicea.\nLa cavit\u00e0, inoltre, \u00e8 classificata dagli speleologi come secondaria, ovvero prodotta, per fenomeni distruttivi, in un momento consecutivo alla formazione della roccia madre.\nLa grotta di Matermania, si \u00e8 formata per erosione delle acque che hanno causato lo sfaldamento degli strati superiori; difatti essa \u00e8 l'eccedenza dello sventramento di un'antica caverna sotterranea, formatasi all'interno della massa rocciosa nel corso dei secoli. Infatti, come gi\u00e0 accennato, la grotta \u00e8 dovuta all'erosione della roccia, fessurata e solubile, disgregata a causa delle acque meteoriche che sono penetrate in profondit\u00e0 corrodendo il calcare in bicarbonato solubile, dando origine cos\u00ec alla cavit\u00e0.\nStruttura.\nLa grotta di Matermania, caratterizzata da una forma semicircolare, si addentra per circa trenta metri con una larghezza massima di venti metri, nel centro dell'antro, e un'altezza media di dieci metri.\nLa cavit\u00e0 \u00e8 suddivisa in due sezioni. L'ambiente pi\u00f9 ampio, quello che comprende la parte sinistra della cavit\u00e0, ha una pianta rettangolare absidata, larga 5,90\u00a0m e lunga 8,50\u00a0m.\nIl vano destro \u00e8 di dimensioni pi\u00f9 ridotte: lo stesso, lungo 5\u00a0m e largo 4\u00a0m, costituisce infatti il 40% della sezione principale. Lo spazio antistante la grotta, invece, \u00e8 in gran parte crollato.\nSul fondo della cavit\u00e0 l'andamento absidato del perimetro \u00e8 sottolineato dall'esistenza di due podi, costruiti in et\u00e0 romana. Quello inferiore, alto 1,26\u00a0m, \u00e8 a sagoma semicircolare; al contrario quello superiore, arretrato rispetto al primo, \u00e8 alto 1,40\u00a0m ed \u00e8 di forma ovale.\nStoria.\nIn et\u00e0 augustea o tiberiana la grotta \u00e8 stata adattata a ninfeo. L'antro divent\u00f2 infatti una cavit\u00e0 il cui scopo era quello di offrire un soggiorno fresco e gradevole, in un ambiente reso lussuoso e comodo per potervi facilmente banchettare o riposare.\nA tale scopo venne scavata all'interno della grotta una sala rettangolare absidata, ai lati della quale venne posizionato un letto triclinare di legno o, perfino, un letto in muratura rivestito di marmo. Vennero inoltre costruiti due podi semicircolari sovrapposti, oggi parzialmente ricoperti di intonaco. Tra gli stessi \u00e8 stata rinvenuta una piccola scala che, secondo l'archeologo Amedeo Maiuri, conduceva ad una cavit\u00e0 grazie alla quale era possibile raccogliere l'acqua proveniente dallo stillicidio delle pareti oppure da una vena sorgiva oggi estinta.\nPoich\u00e9 vi era un costante pericolo di caduta massi vennero apportate ulteriori modifiche alla grotta. La minaccia venne ovviata costruendo una muratura a tutto sesto e livellando il suolo della caverna (prima fortemente inclinato) con un'opera di riempimento; sempre per le stesse ragioni venne anche consolidata la zona prospiciente l'ingresso con un muro di terrazzamento.\nLa grotta era consacrata alla divinit\u00e0 frigia Cibele, la \"Mater Magna\" romana; infatti venne costruito un altare a lei dedicato ed \u00e8 stata rinvenuta una statuetta di terracotta rappresentante la dea. Il ninfeo, inoltre, era anche un tempio dedicato a Mitra, in lingua latina \"Magnum Mitr\u00e6\", il dio del sole induista e romano.\nDopo la prima et\u00e0 imperiale, la grotta di Matermania conobbe un lungo periodo d'abbandono. L'interesse risorse alla fine del XVIII secolo, quando la cavit\u00e0 apparse in alcune cartoline e fu interessata da vari interventi di scavo.\nNei primi anni dell'Ottocento si data un intervento diretto da Norbert Hadrawa, che svuot\u00f2 completamente la grotta col recupero dei reperti mobili e fece rimuovere i marmi policromi presenti nella cavit\u00e0. Questi devastanti scavi furono autorizzati dal regnante borbonico Ferdinando I, allo scopo di recuperare marmi e sculture antiche da riutilizzare nei suoi palazzi.\nUlteriori interventi di scavo furono effettuati nel 1929 a cura della Soprintendenza delle antichit\u00e0, durante i quali vennero ripulite e consolidate le strutture murarie restanti. I risultati delle indagini condotte nel 1929 costituiscono una delle pi\u00f9 esaustive documentazioni archeologiche sulla grotta di Matermania.\nNella seconda met\u00e0 del XX secolo la cavit\u00e0 fu oggetto di numerose indagini. Durante queste ultime si chiar\u00ec in particolar modo che in passato la grotta era stata adibita a ninfeo; non vennero tuttavia appurati alcuni aspetti della cavit\u00e0, ancora oggi non completamente chiari, tra cui rientrano l'etimologia della caverna e la presenza della sorgente nel suo fondo. In questo periodo si interessarono alla grotta archeologi di fama internazionale, quali Amedeo Maiuri, Rosario Mangoni o Karl Julius Beloch.\nAltre persone legate alla grotta.\nGustavo Giulio Ottone Dobrich, meglio conosciuto come Miradois, era un monaco eremita che arriv\u00f2 a Capri poco dopo il termine della prima guerra mondiale. Miradois occup\u00f2 la grotta, che divent\u00f2 quindi la sua abitazione, e vi si stanzi\u00f2 nutrendosi esclusivamente di erbe, radici e latte di capra. Quando lasci\u00f2 l'isola \"don\u00f2\" la cavit\u00e0 al comune di Capri con un inventario che enumerava \u00abquattro letti in pietra, otto cuscini in sabbia e calcare, quattro mura ed il sole\u00bb.\nUn'altra personalit\u00e0 legata alla caverna era il barone francese Jacques d'Adelsw\u00e4rd-Fersen. Fersen, nella notte del 25 agosto 1910, allest\u00ec nella cavit\u00e0 un \"tableau vivant\" alla presenza di alcuni suoi amici e domestici. L'antro, illuminato dalla luce delle fiaccole, venne disseminato di tappeti e cuscini; al centro dello stesso, inoltre, venne sistemato un piccolo altare. La rappresentazione si protrasse per tutta la nottata fino all'alba, momento in cui sopraggiunsero i carabinieri che arrestarono i presenti; questi ultimi erano stati avvisati dagli abitanti della contrada, che da qualche giorno avevano notato uno strano movimento attorno alla grotta. Fersen, per evitare l'onta dell'espulsione, si allontan\u00f2 dall'isola andando a soggiornare a Napoli dalla sorella.\nReperti archeologici.\nCome gi\u00e0 accennato, nella grotta sono stati portati alla luce numerosi reperti; particolarmente significativa risulta essere una lastra di marmo scalpellata su ogni lato rinvenuta poco prima del 1740. L'epigramma \u00e8 alto 28\u00a0cm e spesso 5,5\u00a0cm; inoltre esso sembra aver fatto parte di un'antica necropoli, che comprendeva anche l'antro estendendosi su tutta la valle di Matermania.\nPortata a Napoli subito dopo il suo ritrovamento, l'epigrafe venne affidata a Matteo Egizio, personaggio di spicco tra i circoli letterari dell'epoca che, dopo averla tradotta in lingua latina, la don\u00f2 ai Padri Filippini, gli attuali Girolamini.\nDi seguito l'iscrizione della lastra:\nSempre nella grotta sono stati rinvenuti un rilievo in marmo rappresentante un'iconografia del dio Mitra, oggi conservato al museo archeologico nazionale di Napoli, e una statuetta di terracotta rappresentante la dea Cibele. Inoltre, nei vari interventi di scavo avvenuti nel XIX e XX secolo, sono stati portati alla luce una notevole quantit\u00e0 di marmo pavimentale e numerose teste e arti facenti parte di statue varie.\nFlora e fauna.\nLa zona circostante la grotta \u00e8 ricoperta dalla vegetazione della macchia mediterranea, che comprende piante quali lentisco, mirto, erica, euforbie e ginestre. Nel complesso \u00e8 possibile trovare anche qualche agave, chiamata dai capresi con sarcasmo affettuoso \"mmiria\" (invidia), poich\u00e9 si vuole che le sue foglie respingano la gelosia.\nIl terreno della zona, arido nei mesi estivi, rinverdisce da ottobre a maggio, offrendo una copiosa fioritura di orchidee selvatiche nei mesi di novembre e dicembre. Nell'area, inoltre, si \u00e8 notevolmente estesa la crescita dei pini marittimi.\nPer quanto riguarda la fauna, nella zona si raccolgono lumache e chiocciole, che gi\u00e0 Plinio il Vecchio cit\u00f2 come due delle prelibatezze dell'isola. Nell'area \u00e8 possibile trovare anche conigli selvatici."}
{"id": "3980582", "revid": "253269", "url": "https://it.wikipedia.org/wiki?curid=3980582", "title": "Ron Ely", "text": "Biografia.\nNella stagione 1960-1961 Ely recit\u00f2 nella serie \"The Aquanauts\", ma raggiunse la notoriet\u00e0 alcuni anni pi\u00f9 tardi grazie al ruolo di Tarzan nell'omonima serie televisiva trasmessa dal 1966 al 1968 sulla NBC. Interpret\u00f2 inoltre il ruolo da protagonista nel film \"Doc Savage, l'uomo di bronzo\" (1975) e nella serie televisiva \"L'uomo del mare\" (1987-1988).\nNegli anni ottanta present\u00f2 il quiz show musicale \"Face the Music\". Nel 1991 interpret\u00f2 il ruolo di Superman di una realt\u00e0 alternativa nell'episodio in due parti \"The Road to Hell\" della serie televisiva \"Superboy\", mentre nel 1992 apparve in un piccolo ruolo nella serie televisiva \"Tarzan\", remake dell'originale, in cui il ruolo del protagonista fu interpretato da Wolf Larson. \nNegli anni novanta e 2000 intraprese una carriera di scrittore, pubblicando due romanzi gialli con protagonista il detective privato Jake Sands: \"Night Shadows\" (1994) e \"East Beach\" (1995). Fino al 2001, Ely collezion\u00f2 diverse apparizioni in varie serie televisive, tra cui \"Sheena\" e \"Renegade\"."}
{"id": "3980597", "revid": "767487", "url": "https://it.wikipedia.org/wiki?curid=3980597", "title": "The Satyr and the Lady", "text": "The Satyr and the Lady \u00e8 un cortometraggio muto del 1911. Il nome del regista non viene riportato.\nProduzione.\nIl film fu prodotto dalla Thanhouser Film Corporation.\nDistribuzione.\nDistribuito dalla Motion Picture Distributors and Sales Company, il film - un cortometraggio in una bobina - usc\u00ec nelle sale cinematografiche statunitensi il 20 ottobre 1911."}
{"id": "3980600", "revid": "110157", "url": "https://it.wikipedia.org/wiki?curid=3980600", "title": "Nokia Asha 300", "text": "Il Nokia Asha 300 \u00e8 un feature phone della Nokia.\n\u00c8 stato presentato il 26 ottobre 2011 al Nokia World 2011 insieme ad altri tre modelli della serie Asha: il 200, il 201 e il 303. Questo terminale, considerato un \"entry level\", \u00e8 uscito in Italia nel novembre 2011 al prezzo di 119,99 \u20ac."}
{"id": "3980603", "revid": "481666", "url": "https://it.wikipedia.org/wiki?curid=3980603", "title": "David H. Thompson", "text": ""}
{"id": "3980604", "revid": "125454120", "url": "https://it.wikipedia.org/wiki?curid=3980604", "title": "Opere di Vincent van Gogh", "text": "La tabella successiva \u00e8 un elenco, non completo, delle principali opere di Vincent van Gogh, elencate cronologicamente. Nella colonna note \u00e8 inserito sia il numero di catalogo redatto da Jacob Baart de la Faille sia quello di Jan Hulsker. Per quanto riguarda la data di creazione dell'opera e le sue dimensioni sono stati presi, quando possibile, i dati dai siti ufficiali dei vari musei.\nElenco dei dipinti.\nL'Aia.\nI primi dipinti di Vincent van Gogh offrono alcuni spunti interessanti per lo studio della sua continua evoluzione come artista. Molti dei dipinti elencati nella tabella seguente includono soggetti che van Gogh user\u00e0 per tutta la sua carriera (come fattorie o seminatori). Stilisticamente alcune delle opere sembrano piatte e i colori non sono sempre utilizzati al meglio, ma questi dipinti riflettono comunque un genio emergente.\nNuenen.\nFu durante i suoi anni a Nuenen che van Gogh emerse veramente come un grande artista. Molti dei dipinti sotto riportati raffigurano contadini che lavorano nei campi, un soggetto a cui Vincent era particolarmente affezionato. Le opere stesse mostrano chiaramente una crescente sicurezza della tecnica. Il periodo di van Gogh a Nuenen si \u00e8 rivelato una formidabile esperienza di apprendimento, poich\u00e9 Vincent ha definito il proprio stile unico. Molti dei ritratti di contadini di seguito possono essere visti come studi attraverso i quali van Gogh \u00e8 stato in grado di eseguire quello che molti considerano il suo primo grande dipinto: \"I mangiatori di patate\".\nAnversa.\nVan Gogh trascorse solo tre mesi ad Anversa, ma questi furono cruciali per accrescere la fiducia nei propri mezzi; durante il suo soggiorno frequent\u00f2 l\"'Acad\u00e9mie Royale des Beaux-Art\" e questi studi lo aiutarono a perfezionare le sue tecniche, in particolare con la rappresentazione della figura umana.\nSaint-R\u00e9my.\nVan Gogh trascorse un anno presso l'ospedale di Saint-R\u00e9my de Provence, anno che fu probabilmente il pi\u00f9 difficile di tutta la sua vita dal punto di vista psicologico, anche se si rivel\u00f2 come uno dei pi\u00f9 creativi. Dopo essersi tagliato una parte dell'orecchio sinistro ad Arles, van Gogh si fece volontariamente curare nell'istituto di Saint-R\u00e9my. Per tutto il corso dell'anno Van Gogh dovette combattere contro i suoi demoni personali, ma riusc\u00ec anche a creare molte delle migliori opere della sua vita. A volte van Gogh fu completamente inabile causa la sua malattia, ma durante i suoi tempi di maggior lucidit\u00e0 il personale del manicomio gli permise di dipingere all'aperto e di perfezionare la sua arte. In particolare i paesaggi, come ad esempio \"Campo di grano con cipressi\", sono tra le opere pi\u00f9 rappresentative del genio di van Gogh."}
{"id": "3980609", "revid": "1305772", "url": "https://it.wikipedia.org/wiki?curid=3980609", "title": "Testimone chiave", "text": ""}
{"id": "3980611", "revid": "336956", "url": "https://it.wikipedia.org/wiki?curid=3980611", "title": "PDW", "text": ""}
{"id": "3980612", "revid": "1305772", "url": "https://it.wikipedia.org/wiki?curid=3980612", "title": "Sotto la pelle", "text": ""}
{"id": "3980613", "revid": "336956", "url": "https://it.wikipedia.org/wiki?curid=3980613", "title": "Personal defense weapon", "text": ""}
{"id": "3980616", "revid": "1305772", "url": "https://it.wikipedia.org/wiki?curid=3980616", "title": "Under the Skin", "text": ""}
{"id": "3980618", "revid": "834", "url": "https://it.wikipedia.org/wiki?curid=3980618", "title": "Beneath the Skin", "text": ""}
{"id": "3980621", "revid": "834", "url": "https://it.wikipedia.org/wiki?curid=3980621", "title": "The Lady of the Lake (poema)", "text": ""}
{"id": "3980623", "revid": "287204", "url": "https://it.wikipedia.org/wiki?curid=3980623", "title": "The Lady of the Lake (film)", "text": ""}
{"id": "3980631", "revid": "1573940", "url": "https://it.wikipedia.org/wiki?curid=3980631", "title": "Mitrager", "text": "Mitrager \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 un endemismo dell'isola di Giava.\nTassonomia.\nA dicembre 2011, si compone di una specie:"}
{"id": "3980632", "revid": "834", "url": "https://it.wikipedia.org/wiki?curid=3980632", "title": "The Best of Roald Dahl", "text": ""}
{"id": "3980635", "revid": "834", "url": "https://it.wikipedia.org/wiki?curid=3980635", "title": "The Wonderful Story of Henry Sugar and Six More", "text": ""}
{"id": "3980638", "revid": "834", "url": "https://it.wikipedia.org/wiki?curid=3980638", "title": "The Magic Finger", "text": ""}
{"id": "3980642", "revid": "834", "url": "https://it.wikipedia.org/wiki?curid=3980642", "title": "Esio Trot", "text": ""}
{"id": "3980643", "revid": "256896", "url": "https://it.wikipedia.org/wiki?curid=3980643", "title": "The Vicar of Nibbleswicke", "text": ""}
{"id": "3980644", "revid": "834", "url": "https://it.wikipedia.org/wiki?curid=3980644", "title": "Revolting Rhymes", "text": ""}
{"id": "3980645", "revid": "834", "url": "https://it.wikipedia.org/wiki?curid=3980645", "title": "Dirty Beasts", "text": ""}
{"id": "3980647", "revid": "57342", "url": "https://it.wikipedia.org/wiki?curid=3980647", "title": "Christian Murro", "text": ""}
{"id": "3980665", "revid": "46291", "url": "https://it.wikipedia.org/wiki?curid=3980665", "title": "Euphorbia bivonae", "text": "L'Euforbia di Bivona (\"Euphorbia bivonae\" ) \u00e8 una pianta appartenente alla famiglia delle Euphorbiaceae, diffusa nelle aree costiere del bacino del Mediterraneo.\nIl nome della specie \u00e8 un omaggio al botanico siciliano Antonino Bivona Bernardi (1770\u20131837).\nDescrizione.\n\u00c8 una pianta a portamento cespuglioso, alta 1-1,5\u00a0m, con rami rossastri, inferiormente nudi, densamente fogliosi in alto. I rami, se spezzati, secernono un lattice bianco irritante per la pelle.\nNel periodo estivo si presenta sotto forma di arbusti privi di foglie e dall'aspetto scheletrico. Nel periodo invernale e primaverile forma dei veri e propri cuscini sferici con foglie lanceolate, con margine interno, di colore verde glauco.\nL'infiorescenza \u00e8 una ombrella a 4-5 raggi, con brattee simili alle foglie e bratteole ampiamente ovate, ottuse, mucronate, giallastre. Fiorisce da novembre a marzo.\nIl frutto \u00e8 una capsula tricarpellare lunga circa 4\u00a0mm, caratteristicamente ricoperta di tubercoli, che racchiude al suo interno semi ovoidali di circa 3\u00a0mm di lunghezza.\nDistribuzione e habitat.\nLa specie ha un areale prevalentemente nordafricano (Marocco, Algeria, Tunisia, Libia ed Egitto) che si estende a nord sino alle isole di Malta, Favignana, Levanzo e Marettimo e alla parte costiera della Sicilia occidentale (provincie di Agrigento, Trapani e Palermo).\nPredilige gli ambienti rupestri calcarei fino 300\u00a0m s.l.m.; si riscontra talora nelle garighe e nella macchia mediterranea.\nTassonomia.\nSono note le seguenti sottospecie:"}
{"id": "3980666", "revid": "124513738", "url": "https://it.wikipedia.org/wiki?curid=3980666", "title": "Cattedrali in Polonia", "text": "Questa \u00e8 una lista di cattedrali in Polonia."}
{"id": "3980670", "revid": "838137", "url": "https://it.wikipedia.org/wiki?curid=3980670", "title": "Nottingham Forest Football Club 2011-2012", "text": "La pagina riassume i risultati sportivi del Nottingham Forest Football Club per la stagione 2011-2012 che la societ\u00e0 disputa in Football League Championship per il quarto anno consecutivo terminando in diciannovesima posizione. La societ\u00e0 ha visto alternarsi in panchina tre allenatori e durante la stagione, l'ex Forest Frank Clark ne ha assunto la presidenza.\nIn Fa Cup, la squadra \u00e8 stata eliminata al replay del Terzo Turno ad opera del Leicester City vincente 4-0 (0-0 il primo match).\nIn League Cup, l'eliminazione \u00e8 arrivata sempre al Terzo Turno per mano, questa volta, del Newcastle United vincente 3-4 dopo i tempi supplementari.\nTr ai giocatori si \u00e8 distinto Garath McCleary autore di 4 reti nel 3-7 con cui il Forest ha battuto il Leeds United in campionato. McCleary \u00e8 stato votato miglior giocatore del mese di marzo.\nCompleti e Sponsor.\nLo sponsor tecnico confermato per la stagione 2011-2012 \u00e8 la Umbro, marchio inglese di abbigliamento sportivo. Il main sponsor \u00e8 Victor Chandler."}
{"id": "3980679", "revid": "101175", "url": "https://it.wikipedia.org/wiki?curid=3980679", "title": "Gran Premio motociclistico della Malesia 1994", "text": "Il Gran Premio motociclistico della Malesia 1994 fu il secondo Gran Premio della stagione e si disput\u00f2 il 10 aprile 1994 sul circuito di Shah Alam.\nNella classe 500 il vincitore fu Mick Doohan su Honda davanti a John Kocinski e Shin'ichi It\u014d; nella 250 il podio fu occupato da Max Biaggi, alla seconda vittoria stagionale, seguito da Tadayuki Okada e Loris Capirossi, mentre Noboru Ueda ottenne il successo nella gara della 125, precedendo Kazuto Sakata e Jorge Mart\u00ednez."}
{"id": "3980694", "revid": "228587", "url": "https://it.wikipedia.org/wiki?curid=3980694", "title": "Marcelo D\u00edaz", "text": ""}
{"id": "3980700", "revid": "767487", "url": "https://it.wikipedia.org/wiki?curid=3980700", "title": "In the Market", "text": "In the Market \u00e8 un film indipendente italiano di genere horror diretto da Lorenzo Lombardi nel 2009 ed uscito nelle sale italiane soltanto nel 2011.\nTrama.\nTre ragazzi hanno finito la scuola, partono con una Jeep per un viaggio senza meta la cui unica tappa sicura \u00e8 il concerto della loro band preferita. Il tragitto subisce una svolta improvvisa quando vengono rapinati da due ladri in una stazione di servizio. I ragazzi decidono di proseguire per andare almeno al concerto e, trovando lungo la strada un minimarket aperto 24 ore su 24, hanno l'idea di passarci dentro la notte, per rifocillarsi e fare rifornimento senza bisogno di soldi.\nMa quando pensano di essere soli scoprono Adam il macellaio, un serial killer che uccide le persone per poi rivenderne la carne. Egli cattura i tre e li tortura: inizia uno strano e inquietante monologo con il ragazzo costretto ad ascoltare. Adam avvicina un piccolo seghetto elettrico vicino al volto del ragazzo per spaventarlo, quindi lo spegne e continua il monologo. A un certo punto gira la sedia per mostrare al ragazzo che sul tavolo da macello c'\u00e8 legata una delle ragazze. Adam taglia alcuni brandelli di carne di quest'ultima e li fa mangiare al ragazzo, poi la uccide.\nIl ragazzo, mentre il suo carnefice \u00e8 voltato, prova a fuggire, ma cade dalla sedia: come punizione Adam gli trita una mano. La scena si sposta sull'altra ragazza, che apparentemente \u00e8 riuscita a scappare. La scena si rivela per\u00f2 frutto della sua fantasia: lei \u00e8 ancora prigioniera nella cella frigorifera e il carnefice la fa a pezzi insieme agli altri ragazzi. Il giorno dopo, il finale mostra il macellaio esporre della carne (probabilmente proprio quella dei protagonisti) sul bancone in attesa dell'arrivo dei clienti.\nDistribuzione.\nPresentato al Tenebria Film Festival del 2009, fu inizialmente distribuito solo ad Arezzo con risultati modesti: 171 spettatori. Nel 2010 e 2011 \u00e8 stato presentato in altri festival e sale cinematografiche. Il film ha ricevuto dei premi in alcuni festival minori.\nCritica.\nL'accoglienza da parte della critica \u00e8 stata pessima: il film viene considerato poco pi\u00f9 di un esercizio di stile e gli attori non credibili. \"Il Morandini\" lo giudica insensato e interminabile."}
{"id": "3980705", "revid": "110157", "url": "https://it.wikipedia.org/wiki?curid=3980705", "title": "Iskatelej", "text": "Iskatelej \u00e8 un insediamento di tipo urbano nel Circondario autonomo dei Nenec. \u00c8 il capoluogo dell'unico rajon esistente, lo Zapoljarnyj rajon."}
{"id": "3980708", "revid": "729019", "url": "https://it.wikipedia.org/wiki?curid=3980708", "title": "Isola di Popov", "text": "L'isola di Popov (in russo \u041e\u0441\u0442\u0440\u043e\u0432 \u041f\u043e\u043f\u043e\u0432\u0430, \"ostrov Popova\") \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene al distretto di Pervomajskij di Vladivostok nel Territorio del Litorale, che \u00e8 parte del Circondario federale dell'Estremo Oriente.\nGeografia.\nL'isola di Popov \u00e8 situata nella parte settentrionale del golfo di Pietro il Grande circa 20\u00a0km a sud-ovest di Vladivostok nel punto pi\u00f9 ravvicinato. \u00c8 bagnata a ovest dal golfo dell'Amur e a est dal golfo dell'Ussuri, che sono le due insenature settentrionali in cui si divide il golfo di Pietro il Grande. Si trova 500\u00a0m a sud-ovest dell'isola Russkij da cui \u00e8 separata dallo stretto di Stark (\u043f\u0440\u043e\u043b\u0438\u0432 \u0421\u0442\u0430\u0440\u043a\u0430, \"proliv Starka\"); 450\u00a0m a sud si trova invece l'isola di Rejneke.\nPopov \u00e8 la seconda pi\u00f9 grande isola dell'arcipelago dell'imperatrice Eugenia, dopo Russkij; ha una forma irregolare, con molte insenature e due lunghi promontori, uno a nord e l'altro a sud. Ha una lunghezza di 6,2\u00a0km e una larghezza di 3,75\u00a0km (di soli 20\u00a0m nel punto pi\u00f9 stretto del promontorio meridionale), per un'area di 12,4\u00a0km\u00b2.Nella parte nord-occidentale raggiunge un'altezza massima di 157\u00a0m s.l.m. sul monte Popov (\u0433\u043e\u0440\u0430 \u041f\u043e\u043f\u043e\u0432\u0430)Il punto pi\u00f9 settentrionale si chiama capo Markovskij (\u043c\u044b\u0441 \u041c\u0430\u0440\u043a\u043e\u0432\u0441\u043a\u043e\u0433\u043e, \"mys Markovskogo\"), quello pi\u00f9 orientale \u00e8 capo Prochodnoj (\u043c\u044b\u0441 \u041f\u0440\u043e\u0445\u043e\u0434\u043d\u043e\u0439) e quello pi\u00f9 occidentale \u00e8 capo Nizkij (\u043c\u044b\u0441 \u041d\u0438\u0437\u044c\u043a\u0438\u0439).\nNella parte sud-orientale si apre la vasta baia Pograni\u010dnaja (\u0431\u0443\u0445\u0442\u0430 \u041f\u043e\u0433\u0440\u0430\u043d\u0438\u0447\u043d\u0430\u044f), all'ingresso larga 2,75\u00a0km; a ovest si apre la baia Zapadnaja (\u0431\u0443\u0445\u0442\u0430 \u0417\u0430\u043f\u0430\u0434\u043d\u0430\u044f) su cui si affaccia il villaggio di Popova; a nord invece si apre la baia di Alekseev (\u0431\u0443\u0445\u0442\u0430 \u0410\u043b\u0435\u043a\u0441\u0435\u0435\u0432\u0430), pi\u00f9 stretta delle precedenti. Il litorale \u00e8 costituito da spiagge di sabbia e di ghiaia che si alternano a scogliere rocciose.Il promontorio meridionale di Popov costituisce una delle aree nel golfo di Pietro il Grande che formano la Riserva della biosfera marina dell'Estremo Oriente.Oltre a Popova, l'unico altro villaggio sull'isola \u00e8 Stark, che si affaccia sull'omonimo stretto. Sulla baia di Alekseev invece si affaccia la stazione oceanografica dell'Istituto Navale del Pacifico V.I. Il'i\u010dev, ramo dell'Estremo Oriente dell'Accademia russa delle scienze.\nClima.\nIl clima \u00e8 simile a quello di Vladivostok, con temperature medie che a gennaio si aggirano attorno ai -12,5\u00a0\u00b0C e ad agosto sui 20,5\u00a0\u00b0C con punte superiori ai 22\u00a0\u00b0C.\nFlora e fauna.\nI fondali marini attorno all'isola sono ricchissimi di vita. Sono presenti mammiferi come foche, balene e delfini; 278 specie di pesci, tra cui specie commerciali come merluzzi, aringhe e sardine, pollock e talvolta salmoni giapponesi. Numerose sono anche le specie di invertebrati e altri animali marini, circa 2000 distribuite tra crostacei, molluschi, echinodermi, meduse, ascidie etc.Tra le piante si contano fanerogame marine del genere \"Zostera\" e alghe come \"Ahnfeltia\", \"Ulva\"; tra i cromisti alghe brune laminariali.\nStoria.\nL'isola fu cos\u00ec chiamata in onore dell'ammiraglio Andrej Aleksandrovi\u010d Popov che monitor\u00f2 il golfo di Pietro il Grande nella seconda met\u00e0 del XIX secolo.\nUna leggenda narra che negli anni ottanta del XIX secolo nella baia di Alekseev c'era un covo di pirati. Durante la guerra, sull'isola si trovava una zona demilitarizzata per le donne.\nTurismo.\nCome Russkij e altre isole limitrofe, Popov \u00e8 un luogo di villeggiatura per gli abitanti di Vladivostok e dintorni. L'isola vanta numerose stazioni turistiche e centri ricreativi, ciascuno provvisto di campeggi nella stagione estiva. I visitatori possono arrivare sull'isola tramite un traghetto regolare (attivo anche in inverno) che impiega circa 1\u00a0ora e 40 minuti.Sull'isola \u00e8 presente un museo dedicato a \"La natura del mare e la sua protezione\"."}
{"id": "3980710", "revid": "179980", "url": "https://it.wikipedia.org/wiki?curid=3980710", "title": "Pino Fossati", "text": ""}
{"id": "3980711", "revid": "57342", "url": "https://it.wikipedia.org/wiki?curid=3980711", "title": "Vincenzo Coltella", "text": "Caratteristiche tecniche.\nPoteva giocare sia come mezzala che come ala. In alcune circostanze \u00e8 stato impiegato anche come mediano.\nCarriera.\nEsordisce nella Pro Vercelli, con cui gioca una partita nel campionato di Serie B 1939-1940, nel pareggio per 0-0 sul campo del ; viene riconfermato anche per le due stagioni successive, la prima tra i cadetti e la seconda in Serie C. Nell'estate 1942 viene posto in lista di trasferimento, e passa allo Spezia: fa parte del quintetto d'attacco detto \"delle cinque C\", che comprende tra gli altri Eusebio Castigliano e Riccardo Carapellese, e contribuisce nel ruolo di mediano o ala destra al sesto posto dei liguri, miglior piazzamento della storia del club. Nel Campionato Alta Italia 1944 passa in forza al Novara, nel girone ligure-piemontese; al termine del conflitto rimane in Piemonte, tornando per un'annata alla Pro Vercelli, con la quale disputa il campionato di Serie B-C Alta Italia 1945-1946.\nNell'estate 1946 passa al , sempre tra i cadetti. Vi disputa due campionati di Serie B, per un totale di 57 presenze e 12 reti, senza poter evitare la retrocessione in Serie C nel campionato 1947-1948. Riconfermato anche in terza serie, realizza 8 reti nella stagione 1948-1949, risultando il terzo miglior marcatore della formazione emiliana, che si salva in extremis grazie alle implicazioni del \"Caso Brasca\".\nAl termine del campionato passa alla , sempre in Serie C, dove rimane fino al termine della stagione 1950-1951: mette a segno 7 reti in 65 partite. Messo in lista di trasferimento, si trasferisce al Cosenza, sempre in Serie C. Prosegue la carriera al Sud con una stagione al , in IV Serie, e una nel Caltagirone in Promozione.\nNel 1954 torna a giocare in Piemonte, ingaggiato dall'Ivrea che milita in IV Serie; nella stagione successiva affianca l'attivit\u00e0 agonistica a quella di allenatore, come vice di Fusero sempre all'Ivrea. Nel campionato 1956-1957 diventa primo allenatore degli arancioni piemontesi, e a marzo viene affiancato dall'ungherese J\u00e1nos Neu come direttore tecnico. Nel corso della stagione, a causa di numerosi infortuni, torna temporaneamente in campo come calciatore, sempre nel ruolo di mezzala."}
{"id": "3980715", "revid": "110157", "url": "https://it.wikipedia.org/wiki?curid=3980715", "title": "Alina, regina di Golconda", "text": "Alina, regina di Golconda \u00e8 un'opera in 2 atti di Gaetano Donizetti su libretto di Felice Romani. Fu rappresentata per la prima volta al Teatro Carlo Felice di Genova il 12 maggio 1828. Una versione riveduta and\u00f2 in scena al Teatro Valle di Roma, 10 ottobre 1829.\nGli interpreti delle prime rappresentazioni furono:\nTrama.\nLa scena \u00e8 in India, nel regno di Golconda.\nAtto I.\nAlina, umile ragazza di campagna, viene catturata dai pirati e condotta nel regno di Golconda, dove il vecchio re si innamora di lei, la sposa e poco dopo muore, lasciandola vedova e regina. I sudditi le chiedono di trovare un altro marito, e Seide, nobile e bello, emerge come il candidato pi\u00f9 probabile. Alina per\u00f2 non riesce a dimenticare un precedente innamorato, Ernesto Volmar, un ufficiale dell'esercito francese; ciononostante, sta per annunciare la sua scelta, quando si odono tre colpi di cannone e giunge una nave francese. L'ambasciatore \u00e8 Volmar, tormentato dal ricordo della ragazza che gli \u00e8 stata strappata.\nAlina viene presa da una gioia e un'eccitazione frenetici. I suoi sentimenti vengono compresi solo dall'amica francese Fiorina, anch'essa rapita dai pirati. Fiorina ha lasciato un marito, Belfiore, con il quale litigava sempre, e non sa se desiderare di rivederlo o temere questo incontro. Per una curiosa coincidenza, l'aiutante di campo di Volmar \u00e8 proprio Belfiore.\nAlina decide di mettere alla prova l'amore di Volmar: naturalmente, egli non sa che lei \u00e8 la regina. Da prima, fa in modo che Volmar senta la sua voce mentre ella stessa si nasconde tra le proprie schiave. Volmar \u00e8 stupito e incantato, ma Alina e Fiorina spiegano che \u00e8 normale per un viaggiatore in una terra straniera sentire voci che gli ricordano quelle della madrepatria. Anche Belfiore ha udito la voce di Fiorina, ma ha reagito con orrore. In seguito, Alina nomina Volmar re, ma, come lei sperava, egli rifiuta, volendo restare fedele alla memoria della ragazza che amava. Nel frattempo, Seide si \u00e8 facilmente reso conto dell'amore di Alina per Volmar e, guidato dalla gelosia, incita i suoi seguaci a ribellarsi.\nAtto II.\nPer la prova finale, Alina ricostruisce i giardini in Provenza nei quali lei e Volmar si incontrarono la prima volta, spiegandogli che tutto ci\u00f2 che \u00e8 successo \u00e8 stato un sogno. Egli \u00e8 inizialmente incredulo, ma poi si abbandona all'amore. Fiorina decide di sottoporre Belfiore alla stessa prova, dicendogli che Golconda e tutto ci\u00f2 che vi \u00e8 accaduto \u00e8 stato un sogno seguito a un'abbondante bevuta. Belfiore racconta il suo \"sogno\", aggiungendovi numerosi dettagli di conquiste amorose.\nNel frattempo, la rivolta di Seide \u00e8 scoppiata. Le due ragazze devono chiedere aiuto a Volmar e Belfiore, rivelando loro la verit\u00e0. Seide irrompe e affronta Alina. La supplica di amarlo, ma al suo rifiuto la getta in prigione. Volmar per\u00f2, ora che sa chi \u00e8 realmente Alina, ritorna con i francesi, sconfigge le truppe di Seide e installa nuovamente Alina sul trono. Alina \u00e8 commossa per l'affetto dimostratole dal popolo, ma l'opera termina con un suo appassionato canto d'amore per Volmar (\"Eri di notte il sogno, eri il pensier del di\")"}
{"id": "3980716", "revid": "709406", "url": "https://it.wikipedia.org/wiki?curid=3980716", "title": "Legami glicosidici", "text": ""}
{"id": "3980718", "revid": "718859", "url": "https://it.wikipedia.org/wiki?curid=3980718", "title": "Seto K\u014dji", "text": ""}
{"id": "3980719", "revid": "125158841", "url": "https://it.wikipedia.org/wiki?curid=3980719", "title": "Percy (famiglia)", "text": "I Percy (francese antico Perci) furono la pi\u00f9 potente famiglia nobiliare del nord dell'Inghilterra per gran parte del Medioevo.\nStoria.\nLa famiglia discendeva dal francese William de Percy che arriv\u00f2, forse, in Inghilterra con Guglielmo I al principio del dicembre 1067 e ristruttur\u00f2 il Castello di York nel 1070.\nIl nome trae origine, forse, dal villaggio di Percy-en-Auge in Normandia, la dimora della famiglia al tempo della conquista normanna. In realt\u00e0 ci sono numerose ipotesi sull'origine del nome o cognome Percy. Le varie teorie prendono in considerazione l' antico gallese e l' antico francese della Bretagna. Inoltre il nome era comune nel Brabante (odierno Belgio), e comunque in tutta la Francia ('Perci').\nI membri hanno detenuto i titoli di Conte di Northumberland o Duca di Northumberland fino ad oggi, oltre a Barone Percy ed altri titoli.\nCome accaduto anche ai loro rivali, i Neville, il cognome Percy fu trasmesso due volte da madre a figlio:\nnel XII secolo la linea originale Percy era rappresentata da Agnes de Percy, baronessa Percy, il cui figlio avuto da Joscelin di Lovanio conserv\u00f2 il cognome Percy. Nuovamente nel XVIII secolo, l'ereditiera Elizabeth Percy spos\u00f2 Sir Hugh Smithson, che adott\u00f2 il cognome Percy e fu creato Duca di Northumberland.\nI nomi ricorrenti nella genealogia Percy includono Henry (primogenito del VII Barone ed i suoi dieci immediati successori, incluso il I Conte ed Harry Hotspur), Hugh (primogenito del I Duca), Joscelin (primogenito di Joscelin di Lovanio), ed Algernon (primogenito del I Barone come soprannome: \"Aux Gernons\" o \"con i baffi\").\nEsponenti di spicco della famiglia sono:"}
{"id": "3980720", "revid": "767487", "url": "https://it.wikipedia.org/wiki?curid=3980720", "title": "Bekishe", "text": "Una bekishe, o beketshe (yiddish:\u05d1\u05e2\u05e7\u05e2\u05d8\u05e9\u05e2), \u00e8 una tunica (o anche cappotto) di poliestere o di seta da uomo, usualmente di colore nero, lunga fino alle ginocchia, fornita di bottoni sul davanti e con maniche lunghe, indossata da ebrei chassidici e da alcuni ebrei Haredi. La maggioranza dei chassidim la indossano solo durante lo Shabbos, le Festivit\u00e0 ebraiche o ai matrimoni e simili occasioni. Durante la settimana, indossano una rekel (yiddish: \u05e8\u05e2\u05e7\u05dc o \"Lang Rekel\" - plur. \"rekelech\") fatta di lana o poliestere, che somiglia ad un completo in doppio petto, ma pi\u00f9 lungo. Siccome molti rabbini chassidici indossano la \"bekishe\" anche durante la settimana, di sabato portano una \"bekishe\" pi\u00f9 elegante ed adornata, spesso foderata di velluto e di colore differente dal nero o combinato col nero.\nDescrizione.\nEsistono due tipi di \"bekishe\". La \"bekishe glatt\" (semplice) che \u00e8 a tinta unica ed \u00e8 normalmente indossata la sera del venerd\u00ec e il sabato per le preghiere mattutine (\"Shacharit\"). Durante i pasti dello Shabbat viene indossata la \"bekishe\" a motivi, nota anche come \"Tish Bekishe\" (in yiddish). Entrambe sono fatte di seta e, ora pi\u00f9 spesso, di poliestere. Molti rebbe chassidici, specialmente quelli di discendenza ungherese portano la \"Tish Bekishes\" di vari colori, di solito in combinazione col nero, blu e argento.\nQuasi universalmente la \"bekishe\" \u00e8 comunque nera. I modelli a strisce oro e blu indossati da certe correnti ebraiche Haredi, Neturei Karta e altre, sono chiamati caffettani. Il caffettano color oro \u00e8 generalmente portato dopo il matrimonio, mentre prima del matrimonio si indossa una bekishe nera o altro abbigliamento adatto alla settimana lavorativa.\nGran parte dei chassidim Chabad sposati indossano un \"Kapoteh\" (cappotto) lungo e nero, invece della \"bekishe\". Il \"Kapoteh\" o \"Frac\", oltre alla sua cucitura particolare alla vita, ha quattro bottoni davanti (invece dei sei posti sulla \"bekishe\") e un'apertura a taglio sul basso-schiena. Il \"Kapoteh\" pu\u00f2 esser fatto di lana o seta."}
{"id": "3980721", "revid": "599013", "url": "https://it.wikipedia.org/wiki?curid=3980721", "title": "M\u00e1rio Rond\u00f3n", "text": ""}
{"id": "3980722", "revid": "599013", "url": "https://it.wikipedia.org/wiki?curid=3980722", "title": "M\u00e1rio Rondon", "text": ""}
{"id": "3980729", "revid": "709406", "url": "https://it.wikipedia.org/wiki?curid=3980729", "title": "Sodio acetato", "text": ""}
{"id": "3980730", "revid": "1223843", "url": "https://it.wikipedia.org/wiki?curid=3980730", "title": "Dom S\u00e9bastien", "text": "Dom S\u00e9bastien, roi de Portugal o \"Don Sebastiano, re del Portogallo\", \u00e8 un grand op\u00e9ra in cinque atti di Gaetano Donizetti su libretto di Eug\u00e8ne Scribe (la traduzione per la versione italiana \u00e8 di Giovanni Ruffini).\nFu rappresentata per la prima volta all'Op\u00e9ra di Parigi il 13 novembre 1843. Una versione riveduta in tedesco and\u00f2 in scena al Theater am K\u00e4rntnertor di Vienna, 6 febbraio 1845.\nQuesta \u00e8 l'ultima opera che Donizetti complet\u00f2 prima di manifestare segni di follia come risultato della sifilide.\nGli interpreti delle prime rappresentazioni furono:\nDonizetti cerc\u00f2 di comporre un'opera che potesse competere con simili lavori storici di Daniel Auber, Fromental Hal\u00e9vy e Giacomo Meyerbeer. Una critica sfavorevole descrisse il \"Dom S\u00e9bastien\" come \"un funerale in cinque atti\". Al contrario, Winton Dean, nel suo commento sugli insoliti aspetti drammatici dell'opera ne ha individuato la caratteristica nell'\"intransigente onest\u00e0 drammatica\". Mary Ann Smart ha preparato un'edizione critica dell'opera in francese, che include appendici con varianti e aggiunte fatte da Donizetti per la produzione in tedesco del 1845.\nTrama.\nL'azione si svolge nel 1578. Il primo, terzo, quarto e quinto atto a Lisbona, il secondo in Africa.\nAtto I.\n\"Lisbona.\"\nIl re Don Sebastiano lascia allo zio Don Antonio il governo del Portogallo, poich\u00e9 si accinge a partire per l'Africa per una crociata contro i Mori. Tra i personaggi che partono con Sebastiano vi sono il poeta Camo\u00ebns e la principessa musulmana Zaida, che egli ha salvato, su indicazione di Camo\u00ebns, dal rogo a cui era stata condannata perch\u00e9 cercava di scappare dal monastero in cui era stata rinchiusa. Sebastiano intende riportare Zaida al padre Ben-Selim.\nAtto II.\n\"Fez, Marocco.\"\nAvviene il ricongiungimento tra Zaida e Ben-Selim, ma ella rifiuta il matrimonio con il condottiero arabo Abaialdo a cui \u00e8 stata destinata.\n\"Un campo di battaglia in Marocco.\"\nAbaialdo ha guidato i mori in battaglia contro le forze di Sebastiano e le ha quasi sterminate. Sebastiano \u00e8 ferito e si salva solo perch\u00e9 il suo assistente Don Enrico, mortalmente ferito, prima di spirare si fa passare per Sebastiano stesso con Abaialdo. Zaida ottiene poi che venga risparmiata la vita a Sebastiano, creduto un semplice soldato da Abaialdo, in cambio del suo consenso al matrimonio. Ella \u00e8 in realt\u00e0 innamorata di Sebastiano, e in questo modo cerca di restituirgli l'aiuto ricevuto quando il re l'ha salvata dal rogo.\nAtto III.\n\"Una piazza pubblica, Lisbona.\"\nCamo\u00ebns \u00e8 sopravvissuto alla battaglia. Ritorna a Lisbona e apprende che Antonio si \u00e8 alleato con il Grande Inquisitore Don Giovanni da Silva, che sta tramando affinch\u00e9 la Spagna possa impadronirsi del Portogallo, e ha usurpato il trono. Camo\u00ebns si imbatte in Sebastiano, anch'egli riuscito a rientrare in patria, proprio mentre passa la processione funebre per il re creduto morto. Camo\u00ebns incita con rabbia Sebastiano a riprendersi il trono e Sebastiano viene riconosciuto dal popolo. Abaialdo per\u00f2, che si trova a Lisbona accompagnato da Zaida per proporre un'alleanza ad Antonio, conferma di avere visto morire il re, e Sebastiano \u00e8 incarcerato come impostore.\nAtto IV.\n\"Sala di un tribunale, Lisbona.\"\nAl processo contro Sebastiano, Zaida d\u00e0 prova dell'amore per lui testimoniandone la vera identit\u00e0 e raccontando come sia scampato alla morte. Abaialdo l'accusa di adulterio, cos\u00ec anche Zaida viene imprigionata.\nAtto V.\n\"Appartamento destinato al Presidente del Tribunale nella torre di Lisbona.\"\nDon Giovanni da Silva offre di salvare la vita a Sebastiano se Zaida lo convincer\u00e0 a firmare l'atto di abdicazione in favore del re di Spagna. Dopo un primo rifiuto, Sebastiano firma, pur di salvare la vita a Zaida. Libera ma sconvolta, Zaida fugge intenzionata ad affogarsi.\n\"Terrazzo esterno della torre di Lisbona che d\u00e0 sul mare.\"\nSebastiano raggiunge Zaida in cima alla torre. Vedono Camo\u00ebns, venuto a salvarli con un'imbarcazione. Sebastiano e Zaida si calano con una fune, ma vengono scoperti a met\u00e0 della discesa: la fune viene recisa ed essi vanno incontro alla morte. Camo\u00ebns viene ucciso da armi da fuoco e, al calare del sipario, si vede la flotta spagnola apparire all'orizzonte. Il Portogallo ha perduto l'indipendenza."}
{"id": "3980731", "revid": "717966", "url": "https://it.wikipedia.org/wiki?curid=3980731", "title": "Rekel", "text": ""}
{"id": "3980732", "revid": "717966", "url": "https://it.wikipedia.org/wiki?curid=3980732", "title": "Beketshe", "text": ""}
{"id": "3980737", "revid": "47767", "url": "https://it.wikipedia.org/wiki?curid=3980737", "title": "Olympe", "text": ""}
{"id": "3980739", "revid": "47767", "url": "https://it.wikipedia.org/wiki?curid=3980739", "title": "Olimpiada", "text": ""}
{"id": "3980742", "revid": "599013", "url": "https://it.wikipedia.org/wiki?curid=3980742", "title": "Ricardo Jorge Ferreira Pinto da Silva", "text": "Carriera.\nClub.\nHa giocato nella prima divisione portoghese ed in quella cinese."}
{"id": "3980746", "revid": "767487", "url": "https://it.wikipedia.org/wiki?curid=3980746", "title": "Guerra, amore e fuga", "text": "Guerra, amore e fuga (\"The Secret War of Harry Frigg\") \u00e8 un film americano del 1968 diretto da Jack Smight. \u00c8 una commedia ambientata in Italia durante la seconda guerra mondiale.\nTrama.\nUn gruppo di generali alleati, inglesi, francesi ed americani, sono catturati dagli italiani e rinchiusi in un castello. Siccome hanno lo stesso grado non riescono a nominare un capo e i loro tentativi di evasione falliscono sempre.\nAllora gli Alleati pensano di inviare tra loro il soldato Frigg, che \u00e8 riuscito a scappare da numerosi luoghi di punizione per indisciplina, allettandolo con generose promesse. Lo nominano generale con un grado maggiore dei generali prigionieri, cos\u00ec dopo che Frigg si \u00e8 fatto catturare viene portato al castello e diviene il comandante dei prigionieri. Potrebbe farli evadere presto ma si innamora della contessa Francesca e tira le cose per le lunghe. Quando tutto \u00e8 pronto per la fuga essa viene rimandata di un giorno per permettere al buon colonnello italiano che li custodisce di essere nominato generale. Ma il giorno fatidico arriva un ufficiale tedesco che dichiara che l'Italia \u00e8 in mano loro, e deporta tutti i generali in un campo molto pi\u00f9 sicuro. Ma Frigg riesce ugualmente a organizzare la fuga di tutti quanti.\nCritica.\nIl Mereghetti. Dizionario dei film (1993): *"}
{"id": "3980750", "revid": "110157", "url": "https://it.wikipedia.org/wiki?curid=3980750", "title": "Coppa dei Caraibi 1996", "text": "La Coppa dei Caraibi 1996 \"(Shell Caribbean Cup 1996)\" fu la quattordicesima edizione della Coppa dei Caraibi (l'ottava con la nuova denominazione), competizione calcistica per nazione organizzata dalla CFU. La competizione si svolse a Trinidad e Tobago dal 24 maggio al 7 giugno 1996 e vide la partecipazione di otto squadre: , , , , , , e . Il torneo valse anche come qualificazione per la CONCACAF Gold Cup 1998.\nLa CFU organizz\u00f2 questa competizione come \"CFU Championship\" dal 1978 al 1988; dal 1989 al 1990 sotto il nome di \"Caribbean Championship\"; dall'edizione del 1991 a quella del 1998 cambi\u00f2 nome e divenne \"Shell Caribbean Cup\"; le edizioni del 1999 e del 2001 si chiamarono \"Caribbean Nations Cup\"; mentre dal 2005 al 2014 la competizione si chiam\u00f2 \"Digicel Caribbean Cup\"; nell'edizione del 2017 il suo nome \u00e8 stato \"Scotibank Caribbean Cup\".\nFase finale.\nFase a gruppi.\nGruppo A.\n e qualificati alle semifinali.\nGruppo B.\n e qualificati alle semifinali.\nFase a eliminazione diretta.\nFinale.\n si qualifica per la CONCACAF Gold Cup 1998, accede al playoff della zona Caraibi per la CONCACAF Gold Cup 1998 contro (finalista della Coppa dei Caraibi 1997).\nStatistiche.\nClassifica marcatori.\n6 reti\n3 reti\n2 reti\n1 rete"}
{"id": "3980757", "revid": "767487", "url": "https://it.wikipedia.org/wiki?curid=3980757", "title": "Eridson", "text": ""}
{"id": "3980759", "revid": "486946", "url": "https://it.wikipedia.org/wiki?curid=3980759", "title": "Eridson Umpe\u00e7a Mendes", "text": ""}
{"id": "3980763", "revid": "729019", "url": "https://it.wikipedia.org/wiki?curid=3980763", "title": "Gran Premio motociclistico del Belgio 1976", "text": "Il Gran Premio motociclistico del Belgio fu il settimo appuntamento del motomondiale 1976.\nSi svolse il 4 luglio 1976 sul Circuito di Spa-Francorchamps. Corsero tutte le classi tranne, come d'abitudine, la 350. Il caldo port\u00f2 ad accorciare molte delle gare in programma.\nIn 500 John Williams vinse sorpassando all'ultimo giro Barry Sheene. Ritirato Giacomo Agostini, mentre Phil Read non si present\u00f2 alle prove, annunciando il suo ritiro.\nLa gara della 250 vide Walter Villa in testa dall'inizio alla fine. Secondo Paolo Pileri sulla nuova Morbidelli a telaio Bimota.\nPier Paolo Bianchi si ritir\u00f2 al quinto giro della gara della 125 con uno pneumatico forato, lasciando la vittoria ad \u00c1ngel Nieto.\nHerbert Rittberger si dimostr\u00f2 imbattibile nella gara della 50.\nNei sidecar la lotta si restrinse a Rolf Steinhausen e Werner Schw\u00e4rzel.\nClasse 250.\n30 piloti alla partenza, 19 al traguardo.\nClasse 125.\n25 piloti alla partenza, 14 al traguardo.\nClasse 50.\n19 piloti al traguardo.\nClasse sidecar.\n16 equipaggi al traguardo."}
{"id": "3980764", "revid": "1305772", "url": "https://it.wikipedia.org/wiki?curid=3980764", "title": "Andaz", "text": "Andaz \u00e8 una parola indostana (sia Hindi che Urdu) che vuol dire stile"}
{"id": "3980765", "revid": "4252", "url": "https://it.wikipedia.org/wiki?curid=3980765", "title": "Rize (film)", "text": ""}
{"id": "3980774", "revid": "1966235", "url": "https://it.wikipedia.org/wiki?curid=3980774", "title": "Campionati del mondo di corsa campestre 1981", "text": "Il IX Campionato mondiale di corsa campestre si \u00e8 svolto a Madrid, in Spagna, il 28 marzo 1981 all'Hippodromo de la Zarzuela. Vi hanno preso parte 460 atleti in rappresentanza di 39 nazioni. Il titolo maschile \u00e8 stato vinto da Craig Virgin mentre quello femminile da Grete Waitz.\nNazioni partecipanti.\nQui sotto sono elencate le nazioni che hanno partecipato a questi campionati (tra parentesi il numero degli atleti per ciascuna nazione):"}
{"id": "3980777", "revid": "15756", "url": "https://it.wikipedia.org/wiki?curid=3980777", "title": "132\u00ba Reggimento artiglieria corazzata &quot;Ariete&quot;", "text": "Il 132\u00ba Reggimento artiglieria terrestre \"Ariete\" \u00e8 un reparto dell'Esercito Italiano.\nLe origini.\nIl 23 gennaio 1939 il Ministero della Guerra - Gabinetto diram\u00f2 la circolare n.5580 di prot. inerente alla trasformazione della II brigata corazzata in 132\u00aa divisione corazzata, integrando una precedente circolare, e disponendo l'attuazione della trasformazione a far data dal 1\u00ba febbraio 1939.\nLa Divisione Corazzata \"Ariete\" (132a) doveva essere articolata su Comando della divisione, 8\u00ba Reggimento bersaglieri, 32\u00ba reggimento Fanteria Carrista, compagnia mista del genio per divisione corazzata e il 132\u00ba reggimento artiglieria per divisione corazzata, da costituire ex novo.\nStoria.\nIl periodo prebellico.\nPer effetto della circ. n. 5580 in data 23 gennaio 1939 del M.G. - Gabinetto il 10 febbraio 1939 viene costituito in Rovereto (TN), a cura del deposito del 4\u00ba Reggimento artiglieria di C.A., il 132\u00ba Reggimento artiglieria per divisione corazzata su comando, reparto comando, I e II Gruppo da 75/27 Mod. 1906 (ceduti uno dal 4\u00ba Reggimento artiglieria di C.A. e uno dal 5\u00ba reggimento artiglieria di C.A., due batterie contraeree da 20\u00a0mm e un Deposito. Il neo-costituito reggimento, sotto la guida del colonnello Chieli Menotti Domenico, inizi\u00f2 a completare i propri organici incorporando personale richiamato delle classi 1910-1917 e personale di leva delle classi 1918 e 1919. Il reggimento fu quindi impegnato in una graduale formazione del personale dipendente e partecip\u00f2 a varie scuole di tiro, unitamente alle grandi manovre svolte dall'Armata del Po con la 132\u00aa Divisione corazzata \"Ariete\".\nLa seconda guerra mondiale.\nDopo il 10 giugno 1940 il reggimento fu impegnato con la divisione \"Ariete\", quale unit\u00e0 di seconda schiera, durante l'offensiva sul confine italo-francese, rischierandosi nella provincia di Cuneo. Al termine delle operazioni partecip\u00f2 ad una lunga fase addestrativa in provincia di Bergamo e ricevette nel corso di una cerimonia le Regie patenti, con il motto \"Fulmineo e Possente\". A gennaio del 1941 il reggimento si trasfer\u00ec, con numerosi convogli ferroviari, a Napoli ove rimase accantonato in attesa della partenza per l'Africa Settentrionale Italiana.\nDopo aver sostato a Napoli il reggimento si trasfer\u00ec, quindi, in Tripoli con un convoglio navale a fine gennaio 1941. Rimase sistemato nei pressi di Tripoli e poi inizi\u00f2 un graduale movimento, con la Divisione corazzata \"Ariete\", verso la zona di Agedabia, al confine tra Tripolitania e Cirenaica. Dal 2 aprile 1941 il reggimento partecip\u00f2 alla \"ricognizione in forze\", assegnando il I Gruppo da 75/27 alle colonne motorizzate (Fabbris e Montemurro) destinate a convergere su El Mechili. Il giorno 6 aprile il caporal maggiore Danilo Pallach mor\u00ec a causa dello scoppio di una mina e fu il primo caduto del 132\u00ba Reggimento in guerra. Nei giorni del 7 e dell'8 aprile 1941, il I Gruppo e le sezioni contraeree da 20\u00a0mm, unitamente ai bersaglieri dell'8\u00ba reggimento, contribuirono a circondare ad El Mechili ed a catturare il Comando della \"2nd Armoured Division\" e di gran parte del personale della \"3rd Indian Brigade\".\nI gruppi e le batterie del 132\u00ba Reggimento sostennero quindi significativi scontri a quota 204 ad est di Acroma (22 aprile 1941) e Ras el Medauur (3-4 maggio 1941) nel corso delle quali ci furono sensibilissime perdite, con la quasi completa distruzione del I Gruppo da 75/27 e di alcune sezioni contraeree da 20\u00a0mm. Il 15 maggio 1941 la 1\u00aa Batteria del I Gruppo (Tenente Gaetano Spiazzi) sostenne l'impeto del \"1st Durham Light Infantry (DLI\") nei pressi di Forte Capuzzo, infliggendo significative perdite agli inglesi, fino all'arrivo delle unit\u00e0 corazzate tedesche.\nAl termine di questo intenso ciclo operativo il 132\u00ba Reggimento fu ritirato dalla prima linea e fu avviato ad un periodo per la ricostituzione del reparto, comprensivo di una intensa attivit\u00e0 addestrativa svolta nei pressi del Villaggio Berta. Nel novembre del 1941 il reggimento risultava articolato su Comando, reparto comando, I e II Gruppo da 75/27 Mod. 1911, due batterie contraeree da 20\u00a0mm., un gruppo in rinforzo da 105/28 del 24\u00ba Raggruppamento artiglieria di C.A. e una batteria autocannoni da 102/35 su tre pezzi della MILMART. Con tale ordinamento inizi\u00f2 il nuovo ciclo operativo, il 19 novembre 1941, con le batterie schierate tra i capisaldi dei bersaglieri dell'8\u00ba Reggimento ed impegnate al fuoco ad alzo zero contro i carri armati della \"22nd Armd. Brigade\" durante la prima battaglia di Bir el Gobi.\nNel corso dei combattimenti il reggimento segu\u00ec le complesse e articolate vicende della Divisione corazzata \"Ariete\" muovendo e combattendo giornalmente da Bir el Gobi fino a Sidi Omar. In tali scontri rimase, tra l'altro, disperso il tenente colonnello Gaione, Comandante del 132\u00ba artiglieria. A partire dalla seconda met\u00e0 di dicembre quello che rimaneva del reparto segu\u00ec il ripiegamento verso la Tripolitania. Nel contempo erano in afflusso nuovi e consistenti rinforzi quali un gruppo di autocannoni da 90/53 (IV Gruppo), un gruppo da 105/28 (III gruppo) e due gruppi semoventi da 75/18 (V e VI gruppo). Questi ultimi sbarcarono ai primi del mese di gennaio 1942 e gi\u00e0 alla fine dello stesso mese furono impegnati in combattimento in cooperazione con le unit\u00e0 carri del 132\u00ba Reggimento fanteria carrista.\nIl reggimento fu quindi interessato con alcuni elementi ad un ulteriore scontro significativo il 14 marzo 1942 e poi svolse una significativa attivit\u00e0 addestrativa in previsione della pianificata offensiva italo-tedesca.\nAll'inizio dell'Operazione Venezia, il 25 maggio 1942, il reggimento inquadra comando, reparto comando, I e II Gruppo da 75/27 Mod. 1911, III Gruppo da 105/28, IV Gruppo autocannoni, V e VI Gruppo semovente da 75/18 ed il V Gruppo da 88/55, ricevuto in rinforzo dalla Divisione fanteria \"Brescia\" (27a). Nei mesi di maggio e giugno 1942 il reggimento sostenne numerosi combattimenti, anche a tiro diretto, contro le unit\u00e0 avversarie ed in cooperazione con carristi e bersaglieri. Gli scontri pi\u00f9 significativi sono Rughet el Atash, Bir Hacheim, Der el Aslagh, Bir el Aslagh, quadrivio Capuzzo, Bir Hakeim, Bir el Gobi, Tobruch. Il 10 giugno 1942 il reggimento sostenne con le sue artiglierie ed i suoi semoventi l'attacco del 2nd Armd. Bde e del 4th Armd. Bde e venne citato sul bollettino di guerra n. 742 del 12 giugno 1942:\n\u201c... Una puntata di forze blindate inglesi a nord di Bir Hacheim veniva infranta dalla divisione Ariete le cui artiglierie, con fuoco di eccezionale efficacia e precisione aperto alle minime distanze, annullavano l'intervento dei carri nemici che in gran parte rimanevano distrutti.\u201d\nIl 3 luglio 1942, il reggimento raggiunse la conca di Deep Well e, con l'8\u00ba bersaglieri si ritrov\u00f2 attaccato su tre lati da elementi della \"4th Infantry Bde\" neozelandese (\"19th Inf.Bn, 20th Inf.Bn., 4th Field Rgt, 5th Field Rgt.\") e dopo dieci ore di scontri fu praticamente distrutto con la perdita di quasi tutte le artiglierie a meno di una sezione di autocannoni da 90/53 del IV Gruppo che riusc\u00ec ad esfiltrare grazie anche al sacrificio del Comandante del IV Gruppo, Maggiore Arnaldo Polon, M.B.V.M. alla memoria.\nDopo il 3 luglio 1942, data nella quale in reggimento fu praticamente distrutto per la seconda volta, inizi\u00f2 una veloce opera di ricostituzione dei reparti. La Divisione Ariete era praticamente ridotta alla forza di un gruppo tattico, ma questo non imped\u00ec di impegnarla gi\u00e0 il 15 luglio contro le unit\u00e0 neozelandesi, unitamente alla Littorio ed in concorso a due Kampfgruppen tedeschi.\nDopo aver partecipato in Africa Settentrionale alla battaglia di El Alamein viene sciolto, per eventi bellici, il 21 novembre 1942 unitamente alle altre unit\u00e0 divisionali.\nPer tali fatti lo Stendardo del 132\u00ba Reggimento fu decorato con la Medaglia d'oro al valor militare.\nIl primo dopoguerra.\nIl 15 maggio 1949 ha inizio la ricostituzione del 132\u00ba Reggimento artiglieria corazzata, stanziato a Pordenone (Caserma \"Mario Fiore\") e assegnato alla neonata Brigata corazzata \"Ariete\". Il reggimento \u00e8 formato da Comando, Reparto comando di reggimento, I Gruppo semoventi da 105/22 M7, IV Gruppo controaerei leggero da 40/56 (gi\u00e0 del 4\u00ba Reggimento artiglieria controaerei leggera) e una Batteria semoventi controcarri da 76/50 M10. Il 1\u00ba agosto 1949 viene costituito il II Gruppo da 105/22 M7 e il 1\u00ba dicembre successivo la Batteria controcarri si trasforma in III Gruppo controcarri da 76/50 M10. Completa l'organico del reggimento il Reparto trasporti e riparazioni.\nNel marzo 1952 viene costituito il III Gruppo da 105/22 M7 e contestualmente i restanti gruppi assumono la seguente numerazione: IV da 76/50 M10 (gi\u00e0 III) e V da 40/56 (gi\u00e0 IV). Il 1\u00ba ottobre 1952 la brigata viene trasformata in Divisione corazzata \"Ariete\".\nNel luglio 1953 il IV Gruppo viene riequipaggiato con i semoventi controcarri da 90/50 M36.\nIl 7 giugno 1954 vengono costituite la 1\u00aa e 2\u00aa Sezione aerei leggeri (SAL), dipendenti per l'impiego rispettivamente dal Comando divisione e dal Comando reggimento.\nIl 31 maggio 1956 viene soppresso il Reparto trasporti e riparazioni, mentre il 1\u00ba ottobre successivo viene soppresso il IV Gruppo da 90/50 M36 e viene contemporaneamente costituito il IV Gruppo semoventi da 155/23 M44. Il reggimento \u00e8 di conseguenza formato da: Comando e Reparto comando, 1\u00aa e 2\u00aa Sezione aerei leggeri, I, II e III Gruppo da campagna semovente da 105/22 M7, IV Gruppo pesante campale semovente da 155/23 M44 e V Gruppo controaerei leggero da 40/56.\nIl 1\u00ba gennaio 1958 la 1\u00aa e 2\u00aa Sezione aerei leggeri vengono riunite nel Reparto aerei leggeri, a cui si aggiunge la SAL del 132\u00ba Reggimento carristi e una quarta SAL costituita ex-novo.\nIl 1\u00ba febbraio 1963 il Reparto aerei leggeri viene soppresso.\nSempre nel 1963 ha inizio la trasformazione della grande unit\u00e0 corazzata in divisione \"standard NATO\", organizzata in brigate pluriarma. Questo comporta per il reggimento le seguenti variazioni organiche:\nAlla fine di questo processo il reggimento \u00e8 formato da: Comando e Reparto comando, Batteria specialisti di artiglieria, IV Gruppo da 155/23 M44 e V Gruppo da 203/25 M55.\nIl 1\u00ba ottobre 1968 la divisione abbandona l'ordinamento \"standard NATO\" e di conseguenza le brigate vengono soppresse. I gruppi distaccati alle varie grandi unit\u00e0 passano nuovamente sotto il controllo del reggimento, che \u00e8 cos\u00ec costituito: Comando e Reparto comando, Batteria specialisti di artiglieria, I, II e III Gruppo da campagna semovente, IV Gruppo pesante campale semovente e V Gruppo pesante semovente.\nA partire dal novembre 1971 i gruppi I, II, III e IV iniziano ad essere riequipaggiati con i semoventi da 155/23 M109G, processo che si conclude nel primo semestre del 1972. Il V Gruppo passa sui nuovi semoventi il 1\u00ba agosto 1975.\nDalla ristrutturazione del 1975 alla ricostituzione.\nNel quadro della ristrutturazione dell'Esercito del 1975 il reggimento subisce le seguenti modifiche organiche:\nIl 1\u00ba gennaio 1976 il IV Gruppo viene trasformato in 132\u00ba Gruppo artiglieria pesante campale semovente \"Rovereto\" e assegnato alla Divisione corazzata \"Ariete\" come unit\u00e0 di supporto. Il gruppo eredita bandiera e tradizioni del disciolto 132\u00ba Reggimento artiglieria corazzata ed \u00e8 formato da: Comando e Batteria comando e servizi, 3 Batterie semoventi da 155/23 M109G.\nNel marzo 1981 cambia i materiali in dotazione e viene riequipaggiato con gli obici da 155/39 FH-70, cambiando di conseguenza denominazione in 132\u00ba Gruppo artiglieria pesante campale \"Rovereto\".\nIl 10 ottobre 1986, soppressa la Divisione corazzata \"Ariete\", il 132\u00ba Gruppo passa alle dipendenze del Comando artiglieria del 5\u00ba Corpo d'armata, sotto il quale resta sino al 1\u00ba dicembre 1991, quando viene inquadrato sperimentalmente nel 5\u00ba Reggimento artiglieria pesante campale ed infine soppresso il 31 marzo 1993.\nIl 9 ottobre 1993 viene ricostituito a Maniago come 132\u00ba Reggimento artiglieria da campagna semovente \"Ariete\" per trasformazione del 19\u00ba Gruppo artiglieria da campagna semovente \"Rialto\" ed assegnato alla 132\u00aa Brigata corazzata \"Ariete\". Il reggimento \u00e8 formato da: Comando e Batteria comando e servizi, Batteria autodifesa controaerei su semoventi SIDAM 25 e 1\u00ba Gruppo semoventi da 155/39 M109L.\nDalla ricostituzione ad oggi.\nDal 1993 ad oggi, il Reggimento ha condotto numerose attivit\u00e0 di carattere addestrativo ed operativo, tra le quali assumono particolare rilevanza due turnazioni svolte nel 1995 e nel 1998 nell'ambito dell'operazione di ordine pubblico \"Vespri Siciliani\", cinque periodi svolti nell'operazione \"Domino\", una Batteria di formazione in Ungheria nel 1999, la partecipazione di tutto il Reggimento all'esercitazione \"Drawsko 2000\" in Polonia nel maggio 2000, la partecipazione di una Batteria all'esercitazione \"Iron Typhoon\" in Inghilterra nel giugno 2000 e tre impegnativi turni svolti in Kosovo nell'ambito dell'operazione \"Joint Guardian\" nel 2000, 2001 e 2002.\nNel maggio del 2003 il Reggimento ha partecipato all'esercitazione \"Drawko 2003\" con il 1\u00ba Gruppo \u201cEl Alamein\u201d alle dipendenze della Brigata Aeromobile \u201cFriuli\u201d. Nel settembre dello stesso anno il Reggimento ha partecipato all'esercitazione \u201cPrikarpattia 2003\u201d in Ucraina con la 132\u00aa Brigata Corazzata \u201cAriete\u201d. Dal gennaio al maggio del 2004 il Reggimento ha preso parte all'operazione \u201cISAF 5 \u2013 ITALFOR VII\u201d a Kabul, in Afghanistan.\nIl 3 luglio 2004, alla presenza del Comandante del 1\u00ba Comando Forze di Difesa e di numerosi sindaci dell'area pedemontana, il sindaco di Maniago pro-tempore Emilio Di Bernardo ha conferito al Reggimento la cittadinanza onoraria della citt\u00e0.\nIl 15 settembre 2004, a seguito di un riordinamento organico dei reggimenti di artiglieria, \u00e8 stata ricostituita la 2\u00aa Batteria del 1\u00ba Gruppo \u201cEl Alamein\u201d, intitolata alla battaglia di \u201cBir Hacheim\u201d. Il Reggimento \u00e8 cos\u00ec ritornato su tre batterie obici (1\u00b0 \"Rugbet el Atash\", 2\u00b0 \"Bir Hacheim\" 3\u00b0 \"El Mechili\"), per un totale di 18 semoventi M109L.\nA partire dal giugno 2005 il reggimento ha iniziato l'approntamento per una nuova ed impegnativa missione in terra Afgana. La missione ISAF 8 \u2013 ITALFOR XII ha avuto inizio il 3 novembre 2005 e si \u00e8 conclusa con il rientro del Comandante e della Bandiera di guerra, il 12 maggio 2006.\nDa novembre 2007 a giugno 2008 il Reggimento ha partecipato alla missione \u201cLeonte 3\u201d fornendo un assetto di Force Protection impiegata a difesa del Comando UNIFIL. Analogo impegno si \u00e8 ripetuto nel periodo aprile - novembre 2009, nell'ambito dell'operazione \u201cLeonte 6\u201d.\nSul territorio nazionale, nel periodo ottobre 2007- gennaio 2008 il Reggimento ha dispiegato 3 complessi, per un totale di circa 260 unit\u00e0 nella citt\u00e0 di Milano per l'Operazione Strade Sicure. Tra maggio e settembre 2010, sempre nella citt\u00e0 di Milano, ha fornito una compagnia di circa 140 unit\u00e0 per la medesima attivit\u00e0 in concorso alle forze di polizia.\nCon l'arrivo del primo PzH 2000-I, il 6 ottobre 2008, il reggimento ha iniziato il cambio della linea pezzi ultimato il 10 febbraio dell'anno seguente con l'arrivo del 18 PzH 2000-I.\nNel giugno del 2009, nel poligono di Capo Teulada (CA),il reggimento ha ricevuto il \u201cbattesimo del fuoco\u201d con il nuovo sistema d'arma, in una scuola tiro congiunta con l'8\u00ba Reggimento artiglieria terrestre \"Pasubio\"\nDa aprile a giugno dell'anno successivo il reggimento, congiuntamente alla Scuola di Artiglieria di Bracciano (RM) organizza e conduce, sempre nel poligono di Capo Teulada, una complessa esercitazione a fuoco in scenari \u201cwar\u201d e \u201cCRO\u201d, ricevendo il plauso del Capo di Stato Maggiore dell'Esercito.\nIl 13 settembre del 2010, l'ultimo semovente M109L ha lasciato la Caserma \u201cBaldassare\u201d completando cos\u00ec il cambio del sistema d'arma iniziato due anni prima.\nNuovamente chiamato in terra afghana, con la partenza della bandiera di Guerra e del Comandante il 30 marzo 2012, il Reggimento ha costituito il Provincial Reconstruction Team XV di Herat schierato a Camp Vianini, alle dirette dipendenze del Regional Command West a guida Brigata paracadutisti \"Folgore\" dal 2 aprile 2011 al 4 ottobre 2011.\nPer pi\u00f9 di sei mesi, nell'ambito della Campagna Counter Insurgency di ISAF, il PRT XV \u00e8 stato responsabile dell'attivit\u00e0 di supporto allo Sviluppo e alla Governance per tutta la Provincia di Herat in una delicatissima fase, denominata Transition, che ha portato al definitivo passaggio di responsabilit\u00e0 della funzione sicurezza nella citt\u00e0 di Herat stessa dalle forze NATO alle forze di sicurezza afghane.\nIl diuturno sforzo di tutto il personale del PRT XV, quotidianamente impegnato \u201cShona ba Shona\u201d (spalla a spalla) con tutti i principali attori della vita pubblica, sociale ed economica afghana in una splendida unit\u00e0 d'intenti per la crescita della Provincia, non \u00e8 stato scalfito n\u00e9 compromesso dall'attacco complesso perpetrato da elementi ostili contro Camp \u201cVianini\u201d in data 30 maggio 2011.\nTale evento ha causato il ferimento di 6 militari di cui 3 effettivi al 132\u00ba Reggimento.\nDa marzo a giugno 2012 il Reggimento ha dispiegato sulla Piazza di Milano, nell'ambito dell'Operazione Strade Sicure, il Complesso Alpha 2 di circa 110 uomini.\nQuasi contemporaneamente, a partire dall'aprile 2012 e per circa 6 mesi il Reggimento ha fornito una Compagnia Mortai Pesanti equipaggiata con Brandt Thomson MO-120-RT-61 in concorso al 32\u00ba Reggimento Carri nell'ambito dell'Operazione Leonte XII in Libano.\nOnorificenze, Ricompense e Albo d'Oro.\nLa bandiera di guerra del 132\u00ba Reggimento Artiglieria \u00e8 decorata di una Medaglia d'oro al valor militare.\nAl 132\u00ba Reggimento Artiglieria \"Ariete\":\nRicompense individuali nella 2\u00aa Guerra Mondiale (1940-1943).\nNel corso del conflitto furono concesse al personale del reggimento, effettivo ed in rinforzo:\nIn particolare sono quattro le M.O.V.M. alla memoria del 132\u00ba reggimento:\nMaggiore spe Giuseppe ROMANO, Comandante del I gruppo da 75/27, con la seguente motivazione:\nTenente spe Aldo Maria SCALISE, Sottocomandante della 1\u00aa batteria del V gruppo semovente, con la seguente motivazione:\nTenente cpl. Mario SAVINI, Sottocomandante della 4\u00aa batteria del II gruppo da 75/27, con la seguente motivazione:\nSottotenente cpl. Zeffirino BERTELLI, Comandante della 1\u00aa sezione della 7\u00aa batteria contraerei, con la seguente motivazione:\nAlbo d'Oro.\nNella seconda guerra mondiale, nei vari teatri operativi ed in prigionia, il 132\u00ba reggimento ha avuto 328 deceduti cos\u00ec ripartiti:\nCronotassi dei Comandanti.\n132\u00b0 REGGIMENTO ARTIGLIERIA PER DIVISIONE CORAZZATA \"ARIETE\" (1939-42)\n132\u00b0 REGGIMENTO ARTIGLIERIA CORAZZATA \"ARIETE\" (1949-75)\n132\u00b0 GRUPPO ARTIGLIERIA PESANTE CAMPALE SEMOVENTE \"ROVERETO\" (1976-81)\n132\u00b0 GRUPPO ARTIGLIERIA PESANTE CAMPALE \"ROVERETO\" (1981-93)\n132\u00b0 REGGIMENTO ARTIGLIERIA DA CAMPAGNA SEMOVENTE \"ARIETE\" (1993)\nLo Stemma Araldico.\nDecreto 17 febbraio 1951 (aggiornato in base a quanto disposto dallo SME con circ. 121 del 9.2.1987 - Giornale Ufficiale del 14.2.1987).\na. SCUDO: trinciato. Nel primo d'azzurro alla rovere sradicata (Rovereto) d'oro; nel secondo di rosso alla fascia d'argento attraversata da un portone aperto d'oro con l'architrave d'argento, sprangata di rosso, uscente da un fiume nella punta al naturale (Pordenone). Sulla trinciatura una banda nebulosa, d'argento. Il tutto abbassato al capo d'oro caricato del quartier franco d'azzurro, al silfio d'oro reciso e sormantato da una stella d'argento (Cirenaica).\nb. CORONA TURRITA\nc. ORNAMENTI:\n(1) lista bifida: d'oro, svolazzante, collocata sotto la punta dello scudo, incurvata con la concavit\u00e0 rivolta verso l'alto, riportante il motto: \"FULMINEO E POSSENTE\".\n(2) nastro rappresentativo della ricompensa al Valore: annodato nella parte centrale non visibile della corona turrita, scendente svolazzante in sbarra dal punto predetto, passando dietro la parte superiore dello scudo.\nSintesi della blasonatura\nLe due parti dello scudo che comprendono le armi di Rovereto e di Pordenone (citt\u00e0 con le quali il reggimento ha un legame territoriale dovuto alla prima formazione ed alla ricostituzione) sono divise dalla banda nebulosa, tratta dal vecchio stemma reggimentale. Tale realizzazione esprime il concetto della identificazione esatta dell'attuale Corpo con quello costituito nel 1939. Il capo d'oro rappresenta la M. O. V. M. meritata dal reggimento in Africa Settentrionale, simboleggiata dal silfio reciso nel quartier franco."}
{"id": "3980780", "revid": "62004", "url": "https://it.wikipedia.org/wiki?curid=3980780", "title": "Giro di Colonia", "text": ""}
{"id": "3980784", "revid": "4252", "url": "https://it.wikipedia.org/wiki?curid=3980784", "title": "Krump", "text": ""}
{"id": "3980787", "revid": "830939", "url": "https://it.wikipedia.org/wiki?curid=3980787", "title": "Un uomo a domicilio", "text": "Un uomo a domicilio (\"Un homme \u00e0 domicile\") \u00e8 una serie televisiva francese in 61 episodi trasmessi per la prima volta nel corso di una sola stagione nel 1995.\n\u00c8 una sitcom incentrata sulle vicende di un uomo di nome Phil che si trova a convivere con una donna, Elisabeth, e con i suoi tre figli, Marie, G\u00e9d\u00e9on ed Elise.\nProduzione.\nLa serie fu prodotta da AB Productions e France 2.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Francia nel 1995 sulla rete televisiva France 2. In Italia \u00e8 stata trasmessa dal 1997 su TMC2 con il titolo \"Un uomo a domicilio\"."}
{"id": "3980790", "revid": "46931", "url": "https://it.wikipedia.org/wiki?curid=3980790", "title": "Un homme \u00e0 domicile", "text": ""}
{"id": "3980795", "revid": "110157", "url": "https://it.wikipedia.org/wiki?curid=3980795", "title": "Rajesh Roshan", "text": "Nel corso della sua fortunata carriera Rajesh Roshan \u00e8 stato a lungo associato a Basu Chatterjee, Dev Anand, Mohammed Rafi, Lata Mangeshkar e Kishore Kumar. \nHa realizzato la colonna sonora del film Julie che gli ha fatto ottenere il Filmfare Awards come miglior compositore. \n\u00c8 stato il primo compositore a far cantare Amitabh Bachchan e solitamente lavora per i film diretti o prodotti da suo fratello Rakesh Roshan, fra cui \"Kaho Naa Pyaar Hai\" (2000), \"Koi... Mil Gaya\" (2003), \"Krrish\" (2006), \"Kites\" (2010) e \"Krrish 3\" (2013)"}
{"id": "3980800", "revid": "599013", "url": "https://it.wikipedia.org/wiki?curid=3980800", "title": "Massimo Donati (ciclista)", "text": ""}
{"id": "3980805", "revid": "109320985", "url": "https://it.wikipedia.org/wiki?curid=3980805", "title": "Nokia Asha 303", "text": "Il Nokia Asha 303 \u00e8 uno smartphone della Nokia.\n\u00c8 stato presentato il 26 ottobre 2011 al Nokia World 2011 insieme ad altri tre modelli della serie Asha: il 200, il 201 e il 300. Questo terminale \u00e8 uscito in Italia il 19 gennaio 2012 al prezzo di 149 \u20ac per poi aumentare di 99 \u20ac. Questo dispositivo ha un display capacitivo da 2.6\" con una fotocamera da 3,2 MPX. Memoria espandibile con microSD fino a 32 GB."}
{"id": "3980809", "revid": "18379", "url": "https://it.wikipedia.org/wiki?curid=3980809", "title": "Sheitel", "text": "Sheitel (yiddish:\u05e9\u05d9\u05d9\u05d8\u05dc, sheytl m.sing., \u05e9\u05d9\u05d9\u05d8\u05dc\u05e2\u05da, sheytlekh m.plur. o \u05e9\u05d9\u05d9\u05d8\u05dc\u05e2\u05df, sheytlen m.plur.; ) \u00e8 una parola yiddish che significa parrucca o mezza-parrucca, indossata dalle donne ortodosse sposate in osservanza del requisito della Legge ebraica sulla copertura dei capelli. Tale pratica fa parte degli standard di modestia nell'abbigliamento per le donne (la \"tzniut\"). La parola \"sheitel\" probabilmente deriva dal tedesco \"scheitel\" (o \"schedel\" in olandese), che significa \"cranio\". Il rispettivo termine in ebraico \u00e8 \"pe'\u00e0h\" (\u05e4\u05d0\u05d4).\nLo Shulchan Aruch cita l'opinione di rabbi Joshua Boaz ben Simon Baruch (morto nel 1557), che permetteva l'uso di parrucche.\nIn alcune sette chassidiche gli \"sheitel\" vengono evitati poich\u00e9 potrebbero dare l'impressione che il capo di chi lo indossi sembri scoperto. In altri gruppi, le donne indossano un altro copricapo sopra lo \"sheitel\" onde evitare questo problema. In netto contrasto, il Lubavitcher Rebbe incoraggiava le donne ebree sposate ad indossare solo lo \"sheitel\".\nNel 2004 si \u00e8 verificata una certa controversia sugli \"sheitel\" fatti con capelli naturali provenienti dall'India. Si era venuti a sapere che i capelli usati per la produzione delle parrucche erano stati presi dal Tempio Induista di Tirumala, e secondo la halakhah non si pu\u00f2 trarre beneficio da oggetti usati per idolatria. La controversia ebbe termine quando fu chiaro che i capelli non venivano adorati n\u00e9 offerti come sacrificio alle divinit\u00e0, ma erano stati tagliati per un rito di purificazione, escludendoli quindi dalle categorie proibite.\nOggigiorno le parrucche usate dalle donne ebree vengono fornite con certificato kosher (\"hechsher\"), che garantisce la loro provenienza ed esclude l'origine da rituali considerati idolatrici.\nComunque, la maggioranza delle donne ortodosse sposate, specialmente quelle sefardite e israeliane religiose, non indossano parrucche perch\u00e9 i rispettivi rabbini reputano che tali parrucche non siano sufficientemente modeste e quindi consigliano di portare altri tipi di copricapo, come il cappello o il tichel."}
{"id": "3980810", "revid": "1543377", "url": "https://it.wikipedia.org/wiki?curid=3980810", "title": "Elizabeta Burg", "text": " Dietro di lei si sono classificate al secondo ed al terzo posto, rispettivamente, Monica Mrvelj e Dorotea Zoric.\nAl momento dell'incoronazione Elizabeta Burg, che \u00e8 alta un metro e settantotto, era una studentessa alla facolt\u00e0 di medicina presso l'universit\u00e0 \"Andrija \u0160tampar\" di Vinkovci. Oltre alla croato, la modella parla fluentemente anche inglese e tedesco.\nVincendo il titolo, la Burg si \u00e8 guadagnata il diritto di rappresentare la Croazia al prestigioso concorso di bellezza internazionale Miss Universo 2012, che si terr\u00e0 a dicembre."}
{"id": "3980820", "revid": "1782831", "url": "https://it.wikipedia.org/wiki?curid=3980820", "title": "Il fumo uccide", "text": "Il fumo uccide \u00e8 il terzo mixtape del rapper italiano Mondo Marcio, pubblicato il 17 gennaio 2011 dalla Mondo Records, etichetta discografica fondata dal rapper.\nIl mixtape \u00e8 stato pubblicato gratuitamente dall'artista come anticipazione del mixtape \"Musica da serial killer\", uscito il 25 dello stesso mese."}
{"id": "3980821", "revid": "729019", "url": "https://it.wikipedia.org/wiki?curid=3980821", "title": "Jump No. 1", "text": "Jump NO.1 \u00e8 l'album di debutto della boy band giapponese Hey! Say! JUMP, pubblicato il 7 luglio 2010 dall'etichetta discografica J Storm. L'album \u00e8 arrivato alla prima posizione della classifica \"Oricon\" degli album pi\u00f9 venduti in Giappone."}
{"id": "3980834", "revid": "76963", "url": "https://it.wikipedia.org/wiki?curid=3980834", "title": "June Laverick", "text": "Biografia.\n\u00c8 ricordata essenzialmente per aver interpretato il ruolo di una delle turiste in visita in Italia nel film \"Souvenir d'Italie\" (1957) di Antonio Pietrangeli. Nella sua filmografia figurano anche \"La zingara rossa\" (1958) e \"Le jene di Edimburgo\" (1960)."}
{"id": "3980835", "revid": "174925", "url": "https://it.wikipedia.org/wiki?curid=3980835", "title": "Tichel", "text": "Il tichel (ebraico:\u05d8\u05d9\u05db\u05e2\u05dc), chiamato anche \"mitpachat\", \u00e8 un foulard indossato come copricapo dalle donne ebree sposate, nel rispetto del codice della modestia noto come \"tzniut\". I \"tichel\" possono variare da un velo squadrato molto semplice e fatto di cotone, con un'allacciatura posteriore, fino a tessuti variamente elaborati e con allacciature complesse. Come per qualsiasi altra forma di abbigliamento nella tradizione ebraico-ortodossa, il \"tichel\" serve come moda e allo stesso tempo come espressione di modestia.\nNei testi ebraici.\nHalakhah.\nUna volta sposata, la donna ebrea entra in un rapporto del tutto particolare con il marito. Questa trasformazione \u00e8 riflessa dal nome ebraico della cerimonia nuziale, \"Qiddushin\", che significa \"santificazione\" o \"santit\u00e0\". Con questo atto la sposa e lo sposo si dedicano totalmente l'uno all'altra, in maniera assoluta, in una santa unione. Questo impegno si manifesta in entrambi i partner, sia interiormente che esteriormente, in molti modi.\nUno di questi modi per la donna \u00e8 di coprirsi i capelli, che sono considerati dall'ebraismo come una parte sensuale e privata della donna sposata. Coprendosi i capelli - anche con una parrucca che pu\u00f2 essere scambiata per capigliatura vera - una donna esprime la sua devozione esclusiva, il suo amore e la sua univoca connessione col marito. Anche se gli altri non si rendono conto che si sta coprendo i capelli, la sposa ha la costante consapevolezza di essere la met\u00e0 di un rapporto unico e profondo.\nSebbene ve ne siano comunque, anche se molte di queste severe leggi ebraiche del pudore vengono sospese nell'intimit\u00e0 della camera da letto, ancora durante il periodo della \"niddah\" la donna deve essere modesta e riservata di fronte al marito. \u00c8 inoltre considerata cosa lodevole comportarsi in modo modesto a partire dall'et\u00e0 di intendere - verso i 3 anni - specialmente per le madri nell'educazione dei propri figli.\nTorah.\nLa Torah esorta a mantenere standard elevati e di mantenere un alto livello di condotta morale ed etica anche quando non si \u00e8 in presenza di altre persone. Per esempio anche quando ci si sta vestendo in una stanza buia \u00e8 un dovere farlo in maniera modesta. Tuttavia i capelli della donna sposata non ha lo stesso status di altre parti intime del corpo che di solito sono coperte. La copertura dei capelli \u00e8 principalmente un simbolo del matrimonio, una dimostrazione di devozione allo sposo.\nLa Torah stabilisce che una donna deve coprirsi completamente i capelli in un luogo pubblico. Alcune opinioni affermano che non si debba mostrare pi\u00f9 di un \"tefach\" (un palmo, circa tre centimetri in totale - una ciocca) di capelli.\nSecondo la Torah il sacerdote scopre o scioglie i capelli di una donna accusata come parte della umiliazione che precede la cerimonia espiativa (Libro dei Numeri ). Da ci\u00f2 il Talmud (\"Ketuboth\" 72) conclude che in circostanze normali i capelli coperti sono un requisito biblico per le donne.\nTalmud e Mishnah.\nTuttavia la Mishnah, nel \"Ketuboth\" (07:06), implica che la copertura dei capelli non \u00e8 un obbligo di origine biblica. Nel discutere comportamenti che sono causa di divorzio, come \"apparire in pubblico con i capelli sciolti, tessere nel mercato e parlare a qualsiasi uomo\", li chiama violazioni di \"Yehudit Dat\", che significa \"regola ebraica\", al contrario di \"Dat Moshe\", che significa \"regola mosaica\". Tale classificazione indica che la copertura dei capelli non \u00e8 un obbligo assoluto proveniente da Mos\u00e8 nel Sinai in modo esplicito ma \u00e8 piuttosto uno standard di modestia che \u00e8 stato definito dalla comunit\u00e0 ebraica.\nIl Talmud (\"Ketuboth\" 72) offre una posizione di compromesso: la copertura minima dei capelli \u00e8 un obbligo biblico mentre altre norme di come e quando coprirsi i capelli sono determinate dalla comunit\u00e0.\nIn altre parti del Talmud (\"Berakhot\" 24a) i rabbini definiscono i capelli come sessualmente erotici (\"ervah\") e proibiscono agli uomini di pregare in vista dei capelli di una donna. I rabbini basano questa decisione su un versetto biblico: \"I tuoi capelli sono come un gregge di capre\" (Cantico dei Cantici ), suggerendo che questa lode riflette la natura sensuale dei capelli. Tuttavia \u00e8 significativo notare che in questo contesto biblico l'amante loda anche il volto dell'amata che i rabbini non obbligano le donne a coprire. Anche se non tutti sono d'accordo il commentatore e posek tardo-medievale Mordechai ben Hillel spiega che queste definizioni rabbiniche di pudore - anche se derivate da un versetto biblico - si basano su norme comunitarie soggettive che possono variare col tempo."}
{"id": "3980836", "revid": "1305772", "url": "https://it.wikipedia.org/wiki?curid=3980836", "title": "Super Delicate", "text": "Super Delicate (reso graficamente come SUPER DELICATE) \u00e8 un brano musicale della boy band giapponese Hey! Say! JUMP, pubblicato come loro ottavo singolo il 22 febbraio 2012. Il singolo ha raggiunto la vetta della classifica Oricon dei singoli pi\u00f9 venduti in Giappone, vendendo 110.000 copie al primo giorno nei negozi. Il singolo \u00e8 stato certificato disco di platino.\nIl brano \u00e8 stato inoltre utilizzato come sigla d'apertura del dorama \"Ris\u014d no musuko\" interpretato da Ry\u014dsuke Yamada e Y\u016bto Nakajima."}
{"id": "3980838", "revid": "223320", "url": "https://it.wikipedia.org/wiki?curid=3980838", "title": "SUPER DELICATE", "text": ""}
{"id": "3980839", "revid": "125436460", "url": "https://it.wikipedia.org/wiki?curid=3980839", "title": "Alessandria Foot Ball Club 1914-1915", "text": "Questa pagina raccoglie le informazioni riguardanti l'Alessandria Foot Ball Club nelle competizioni ufficiali della stagione 1914-1915.\nStagione.\nNella stagione 1914-1915 l'Alessandria disput\u00f2 il secondo campionato di Prima Categoria della sua storia, ottenendo la qualificazione alle semifinali nazionali e chiudendole al secondo posto. Aldo Torricelli, con le gare successivamente non considerate ufficiali dalla FIGC del 1\u00b0 e del 3 gennaio 1915 contro una selezione mista di Francia e Belgio, diventa il primo giocatore della societ\u00e0 a vestire la maglia della nazionale.\nOrganigramma societario.\nArea direttiva\nArea organizzativa\nArea tecnica"}
{"id": "3980843", "revid": "785863", "url": "https://it.wikipedia.org/wiki?curid=3980843", "title": "Fannie Ward", "text": "Fu star del teatro leggero di Broadway e del vaudeville. Internazionalmente famosa all'epoca, viene ricordata soprattutto per il ruolo ricoperto ne \"I prevaricatori\" un film girato nel 1915 da Cecil B. DeMille che, all'epoca, cre\u00f2 molta sensazione alla sua uscita nelle sale per il crudo realismo di alcune scene a forte connotazione sessuale.\nBiografia.\nFannie Ward nacque a St. Louis: i suoi genitori Eliza e John Buchanan, ebbero anche un altro figlio, Benton. Nel 1890, Fannie fece il suo esordio teatrale in \"Pippino\", dove recitava a fianco di Eddie Foy. Ben presto, divent\u00f2 una stella dei palcoscenici di Broadway. Nel 1894, recit\u00f2 anche a Londra in \"The Shop Girl\": la sua interpretazione venne paragonata favorevolmente a quella di Maude Adams. Nel 1898, Fannie si spos\u00f2 con un ricco commerciante di diamanti, Joe \"Diamond Joe\" Lewis, ritirandosi dal palcoscenico. Dal matrimonio, nacque un figlio. Fannie ritorn\u00f2 a recitare solo nel 1905 dopo una serie di rovesci finanziari del marito che la indussero a riprendere la carriera di attrice. Divorzi\u00f2 da Lewis il 14 gennaio 1913.\nNel 1915, Cecil B. DeMille la convinse a partecipare a un film dove aveva come partner l'attore giapponese Sessue Hayakawa: \"I prevaricatori\" affrontava il tema dei rapporti interrazziali con una vena molto accentuata di sensualit\u00e0. Una signora della buona societ\u00e0 si trova a dover affrontare la brutalit\u00e0 di un amante respinto cui si era promessa per denaro. Il film ebbe un grande successo e lanci\u00f2 le carriere di DeMille e di Hayakawa che divent\u00f2 la prima star asiatica di Hollywood.\nNe benefici\u00f2 anche la carriera dell'attrice. Soprannominata \"The Youth Girl\", Fannie Ward - che era ben oltre i quarant'anni - continu\u00f2 a recitare in ruoli che proponevano personaggi pi\u00f9 giovani di venti e anche trent'anni. Fu interprete di ventisei film, spesso in coppia con il marito, l'attore Jack Dean con il quale rest\u00f2 sposata fino alla morte di lui, il 23 giugno 1950. L'attrice si ritir\u00f2 dagli schermi nel 1920, aprendo un salone di bellezza a Parigi dal nome \"La fontana della giovinezza\" (\"The Fountain of Youth\").\nMor\u00ec il 27 gennaio 1952 a New York a causa di un ictus."}
{"id": "3980851", "revid": "717966", "url": "https://it.wikipedia.org/wiki?curid=3980851", "title": "Mitpachat", "text": ""}
{"id": "3980854", "revid": "124740822", "url": "https://it.wikipedia.org/wiki?curid=3980854", "title": "Spes di Spoleto", "text": "Biografia.\n\u00c8 stato vescovo di Spoleto, come indicato dal suo epitaffio, databile tra la fine del IV e l'inizio del V secolo, scoperto nella chiesa, oggi scomparsa, dei Santi Apostoli nei pressi della citt\u00e0. Il testo riferisce che Spes mor\u00ec, dopo 32 anni di episcopato, il giorno 23 novembre di un anno imprecisato: \nA Spes si deve la scoperta delle reliquie di san Vitale, martire di Terzo la Pieve, frazione di Spoleto, che fece trasferire nella chiesa dei Santi Apostoli, e per il quale compose un'iscrizione metrica. Secondo alcuni studiosi, Spes potrebbe essere stato originario della stessa Terzo la Pieve.\nL'iscrizione per san Vitale menziona anche la vergine Calvenzia (\"Caluentia\"), probabilmente figlia di Spes per la quale il vescovo chiede l'intercessione del martire. Calvenzia, fatto voto di castit\u00e0, condusse vita religiosa e contribu\u00ec alla diffusione del movimento eremitico femminile sul Monteluco nel VI secolo.\nCulto.\nLa Chiesa lo ricorda il 23 novembre, anche se il suo nome non \u00e8 riportato nel Martirologio Romano.\nParte delle sue reliquie furono portate, non si sa quando n\u00e9 per quale ragione, in Francia, ad Aix-la-Chapelle."}
{"id": "3980856", "revid": "1305772", "url": "https://it.wikipedia.org/wiki?curid=3980856", "title": "Magic Power (Hey! Say! JUMP)", "text": "Magic Power \u00e8 un brano musicale della boy band giapponese Hey! Say! JUMP, pubblicato come loro settimo singolo il 21 settembre 2011. Il singolo ha raggiunto la vetta della classifica Oricon dei singoli pi\u00f9 venduti in Giappone ed \u00e8 stato certificato disco di platino. Il disco ha venduto 254.171 copie. Il brano \u00e8 stato utilizzato come tema musicale dell'adattamento giapponese del film \"I puffi\"."}
{"id": "3980858", "revid": "767487", "url": "https://it.wikipedia.org/wiki?curid=3980858", "title": "Memoria\u0142 Henryka \u0141asaka 2008", "text": "Il Memoria\u0142 Henryka \u0141asaka 2008, decima edizione della corsa e valida come evento dell'UCI Europe Tour 2008 categoria 1.2, si svolse il 16 agosto 2008 su un percorso di 164,9\u00a0km. Fu vinto dal polacco Krzysztof Je\u017cowski che termin\u00f2 la gara in 3h53'11\", alla media di 42,42\u00a0km/h.\nAl traguardo 55 ciclisti portarono a termine il percorso."}
{"id": "3980863", "revid": "6923", "url": "https://it.wikipedia.org/wiki?curid=3980863", "title": "Barriera artificiale", "text": "Una barriera artificiale (inglese \"artificial reef\") \u00e8 una struttura sommersa costruita dall'uomo allo scopo di favorire la vita marina, ad esempio: incrementare la biodiversit\u00e0, impedire la pesca a strascico illegale, fornire un substrato idoneo alla vita degli organismi sessili, favorire la riproduzione di specie importanti per la pesca.\nStruttura.\nLe barriere artificiali possono essere costruite con svariati materiali come: carcasse di automobile (come la nota Chevron Reef), navi in disarmo, strutture metalliche, pietra o calcestruzzo (il pi\u00f9 usato in assoluto) ed avere dimensioni, aspetto e struttura molto diversi. In genere, tranne che nel caso di barriere costituite da relitti navali o di piattaforme petrolifere, si tratta di strutture modulari composte da pi\u00f9 unit\u00e0 esementari di piccole dimensioni pi\u00f9 facili da trasportare e mettere in opera; questi moduli possono essere assemblati ordinatamente (di solito in piramidi), disposti in mucchi casuali o disseminati su vaste superfici di fondale. Spesso i moduli hanno forme complesse, ricche di cavit\u00e0 e sporgenze atte a fungere da tane o supporti per gli organismi. Le barriere artificiali sono spesso disposte a gruppi, casualmente o a formare un reticolo regolare. La distanza fra gruppo e gruppo \u00e8 variabile e dipende dallo scopo a cui la struttura \u00e8 deputata, ad esempio, nel caso di barriere costruite per ostacolare lo strascico illegale sottocosta, questa distanza deve essere inferiore alla dimensione minima dello strumento di pesca di cui si intende scoraggiare l'uso.\nTipi di barriere.\nLe barriere artificiali possono essere suddivise in tre tipologie principali in base allo scopo per cui vengono costruite:\nBiologia e pesca.\nLa disposizione di una barriera artificiale in genere porta ad un rapido aumento della biodiversit\u00e0 sia a causa dell'interruzione di tecniche di pesca distruttive che dell'incremento di risorse trofiche, di habitat diversi, di organismi sessili, di rifugi e substrati per la riproduzione, etc. Questo effetto \u00e8 particolarmente vistoso nel caso in cui le barriere vengano sommerse all'interno di estesi fondali sabbiosi in cui la complessit\u00e0 ambientale e la ricchezza di organismi del benthos creata dal manufatto pu\u00f2 portare alla formazione di una vera e propria \"isola di biodiversit\u00e0\" in cui il numero di specie \u00e8 sostanzialmente maggiore che nelle immediate vicinanze. Spesso queste specie sono diverse da quelle dei fondi sabbiosi circostanti, come saraghi, scorfani, astici o polpi. Quando i blocchi vengono assemblati a formare delle piramidi sviluppate in altezza si pu\u00f2 avere una certa attrazione nei confronti di specie di pesci pelagici di forte interesse commerciale come lecce o ricciole. Da non sottovalutare \u00e8 anche l'importanza delle strutture come substrato di molluschi sessili o bentonici come i mitili o varie specie di gasteropodi.\nStoria.\nLe barriere artificiali, intese come accumuli di massi disposti per attrarre specie ittiche di pregio, sono note da numerosi secoli prima di Cristo. Nel XIX secolo e nei primi anni del XX secolo si not\u00f2 come gli accumuli delle pietre impiegate per l'ancoraggio delle tonnare fornissero rifugio a specie ittiche demersali che potevano venir pescate durante la stagione in cui le tonnare non venivano impiegate. \nIl Giappone \u00e8 per\u00f2 il Paese in cui le barriere artificiali hanno raggiunto il massimo sviluppo, a partire dal XVIII secolo. Da qui l'uso di queste strutture si \u00e8 diffuso negli USA e in Oceania; in Europa si sono iniziate ad impiegare dopo il 1950. \nLe barriere impiegate in Giappone sono di due tipi:\nNegli USA le barriere sono attualmente deputate perlopi\u00f9 a favorire la pesca sportiva."}
{"id": "3980864", "revid": "1305772", "url": "https://it.wikipedia.org/wiki?curid=3980864", "title": "Vacanze a sorpresa", "text": "Vacanze a sorpresa (\"Nos plus belles vacances\") \u00e8 una serie televisiva francese in 14 episodi trasmessi per la prima volta nel corso di una sola stagione dal 1996 al 1997.\n\u00c8 una serie d'avventura per ragazzi incentrata sulle vicende di un gruppo di bambini di et\u00e0 compresa tra gli otto e i tredici anni nella colonia di un campo estivo situato in un convento durante l'estate. Nel primo episodio, Bruno, il responsabile della colonia, deve andare via con urgenza a causa di problemi familiari e, non essendoci un ricambio, i bambini si ritrovano da soli senza adulti.\nProduzione.\nLa serie fu prodotta da Canal J e France 3. \nDistribuzione.\nLa serie fu trasmessa in Francia dal 1\u00ba settembre 1996 al 1997 sulla rete televisiva France 3. In Italia \u00e8 stata trasmessa dal maggio del 2004 su RaiSat Ragazzi con il titolo \"Vacanze a sorpresa\"."}
{"id": "3980866", "revid": "767487", "url": "https://it.wikipedia.org/wiki?curid=3980866", "title": "Selim Ben Djemia", "text": "Carriera.\nClub.\nCresciuto nel Pergocrema e nel Genoa, \u00e8 stato ceduto in prestito in Serie B al Padova e al Frosinone.\nNel 2011 viene ceduto in prestito ai francesi del Red Star.\nNel gennaio 2012 firma per la squadra rumena del Petrolul Ploie\u0219ti. Sempre nel giugno dello stesso anno firma per la squadra rumena del Astra Ploie\u0219ti.\nNell'estate 2013 torna in Francia giocando con lo Stade Lavallois in Ligue 2.\nNel 2015 torna in Tunisia per giocare nello Sfaxien, societ\u00e0 che lascer\u00e0 l'anno seguente per tornare in Europa per giocare con i bulgari del .\nNazionale.\n\u00c8 stato convocato per i XVI Giochi del Mediterraneo con la Nazionale Under 20 Tunisina, giocando tre partite contro la Turchia Under-20, contro il Montenegro Under-20 e contro l'Albania Under-20. Inoltre ha giocato anche con la Nazionale Under-21 Tunisina. Nel giugno 2014 viene convocato per la prima volta con la Nazionale A."}
{"id": "3980867", "revid": "767487", "url": "https://it.wikipedia.org/wiki?curid=3980867", "title": "Mohelnice (Plze\u0148)", "text": "Mohelnice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3980869", "revid": "300067", "url": "https://it.wikipedia.org/wiki?curid=3980869", "title": "Vladimir Tka\u010denko", "text": ""}
{"id": "3980870", "revid": "599013", "url": "https://it.wikipedia.org/wiki?curid=3980870", "title": "Nos plus belles vacances", "text": ""}
{"id": "3980878", "revid": "287204", "url": "https://it.wikipedia.org/wiki?curid=3980878", "title": "Neb\u00edlovy", "text": "Neb\u00edlovy \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3980881", "revid": "287204", "url": "https://it.wikipedia.org/wiki?curid=3980881", "title": "Nebilovy", "text": ""}
{"id": "3980891", "revid": "287204", "url": "https://it.wikipedia.org/wiki?curid=3980891", "title": "Nekvasovy", "text": "Nekvasovy \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3980894", "revid": "767487", "url": "https://it.wikipedia.org/wiki?curid=3980894", "title": "Netunice", "text": "Netunice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3980896", "revid": "108170074", "url": "https://it.wikipedia.org/wiki?curid=3980896", "title": "Friulano centro-orientale", "text": "Il friulano centro-orientale \u00e8 un gruppo dialettale della lingua friulana.\nIn questo complesso ricadono le seguenti variet\u00e0, parlate nelle province di Udine (Carnia esclusa) e Gorizia:"}
{"id": "3980897", "revid": "287204", "url": "https://it.wikipedia.org/wiki?curid=3980897", "title": "Neurazy", "text": "Neurazy \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3980899", "revid": "767487", "url": "https://it.wikipedia.org/wiki?curid=3980899", "title": "Masayoshi Yamazaki", "text": " Ha inoltre suonato la batteria, le percussioni, il sassofono ed il glockenspiel in alcuni dei suoi album.\nNel 1996 ha debuttato con l'album \"Allergy no tokkoyaku\", ma ottiene popolarit\u00e0 solo l'anno successivo, quando viene pubblicato il suo secondo lavoro \"HOME\" che contiene il brano \"One More Time, One More Chance\", il suo brano pi\u00f9 celebre. Dieci anni dopo, nel 2007, il brano sar\u00e0 utilizzato nel film d'animazione giapponese di Makoto Shinkai \"5 cm al secondo\", che ha dato al cantante nuova popolarit\u00e0."}
{"id": "3980901", "revid": "224230", "url": "https://it.wikipedia.org/wiki?curid=3980901", "title": "La Granja de San Ildefonso", "text": ""}
{"id": "3980903", "revid": "767487", "url": "https://it.wikipedia.org/wiki?curid=3980903", "title": "Memoria\u0142 Henryka \u0141asaka 2007", "text": "Il Memoria\u0142 Henryka \u0141asaka 2007, nona edizione della corsa e valida come evento dell'UCI Europe Tour 2007 categoria 1.1, si svolse il 12 agosto 2007 su un percorso di 164,9\u00a0km. Fu vinto dal polacco Krzysztof Je\u017cowski che termin\u00f2 la gara in 3.57'27\", alla media di 41,66\u00a0km/h.\nAl traguardo 27 ciclisti portarono a termine il percorso."}
{"id": "3980904", "revid": "1543377", "url": "https://it.wikipedia.org/wiki?curid=3980904", "title": "Kittel", "text": "Il kittel, scritto anche kitl, (yiddish: \u05e7\u05d9\u05d8\u05dc, tunica, veste, cfr. tedesco \"Kittel\" \"tuta da lavoro, accappatoio\") \u00e8 una tunica bianca che serve come sudario di sepoltura per ebrei. Viene anche indossato in occasioni speciali dagli ebrei aschenaziti. Nell'Europa occidentale questo indumento \u00e8 chiamato Sargenes. La parola \"Sargenes\" \u00e8 correlata all'antico francese \"Serge\" e al latino \"Serica\".\nDescrizione.\nIl \"kittel\", o \"sargenes\", viene usato come sudario di sepoltura, indumento semplice che assicura l'uguaglianza di tutti nella morte. Poich\u00e9 la Legge ebraica richiede che i morti siano sepolti in una bara con niente altro che gli essenziali indumenti di lino, il kittel non ha tasche.\nIl \"kittel\" viene anche indossato dagli uomini sposati durante lo Yom Kippur e qualche volta per il Rosh haShana. Indossare il \"kittel\" durante le grandi Festivit\u00e0 ebraiche \u00e8 simbolicamente connesso col suo uso come sudario di sepoltura, al verso: \"i nostri peccati diventeranno bianchi come neve\" (Libro di Isaia ).\nMolti ebrei indossano il \"kittel\" anche quando conducono il Seder di Pesach. In alcune comunit\u00e0, il cantore lo indossa nel corso di speciali funzioni dell'anno, come per esempio la prima notte del periodo delle \"Selichot\", il settimo giorno della festa di Sukkot (nota anche come \"Hoshanah Rabbah\"), le preghiere\nMusaf dello Shemin\u00ec Azeret e il primo giorno della Pesach, quando si recitano le preghiere per la pioggia (\"Tefilat HaGeshem\") e rugiada (\"Tefilat HaTal\"). Secondo certe tradizioni, lo sposo indossa un \"kittel\" nel giorno del matrimonio.\nIl colore bianco simbolizza la purezza, il che ne spiega l'uso durante la cerimonie nuziali. Gli si assegna anche un significato di \"unione\" con la sposa (che pure si veste di bianco) e l'inizio di una nuova vita insieme. Un'altra ragione \u00e8 che il \"kittel\" non ha tasche, per dimostrare che la coppia si sposa per amore e non per ci\u00f2 che possiede."}
{"id": "3980907", "revid": "767487", "url": "https://it.wikipedia.org/wiki?curid=3980907", "title": "Nezdice", "text": "Nezdice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3980910", "revid": "1782130", "url": "https://it.wikipedia.org/wiki?curid=3980910", "title": "One Trip/One Noise", "text": "One Trip/One Noise \u00e8 un album di remix dei brani del gruppo rock alternativo francese Noir D\u00e9sir.\nL'album \u00e8 missato da vari dj con la supervisione degli stessi Noir D\u00e9sir."}
{"id": "3980931", "revid": "767487", "url": "https://it.wikipedia.org/wiki?curid=3980931", "title": "L'immagine errante", "text": "L'immagine errante (\"Das wandernde Bild\") \u00e8 un film muto del 1920 diretto in Germania da Fritz Lang.\nTrama.\nAtto Primo.\nPiccolo treno a cremagliera. Una donna sola, molto afflitta, vedova di Georg Vanderheit, riceve un telegramma da John Vanderheit che la minaccia di ritrovarla ovunque lei fugga. Sul treno viaggia anche un distinto signore che osserva la donna e la didascalia spiega che si tratta di Wil Brand, l'erede legittimo, un cugino di Georg, che ha dato incarico ad un avvocato di far valere i propri diritti sull'eredit\u00e0 contro la vedova. Giungono ad una ridente cittadina su un lago alpino. La stanza prenotata dalla donna, con il falso nome di Karen Svenden, per errore \u00e8 gi\u00e0 stata occupata, Wil Brand offre la propria. La donna rifiuta e l'albergatore le indica una pensione sul lato opposto del lago, nella quale c'\u00e8 una camera libera. Lei prende una barca e vi si reca. Una campana rintocca tristemente e il barcaiolo accenna alla leggenda del vecchio monaco solitario che predice la morte con la sua campana e si fa il segno della croce. Alla pittoresca cittadina, a bordo di una automobile \u00e8 arrivato anche John. Ottiene informazioni sui movimenti della donna e la segue con un'altra imbarcazione. Nella pensione tirolese Irmgard \u00e8 accolta da una ospitale ragazza e, mentre si sta riposando ad un tavolino all'aperto, \u00e8 raggiunta da Wil Brand che l'avvisa dell'inseguimento di John. La ragazza della pensione le procura abiti da pastora e, cos\u00ec travestita, Imgard si avvia verso la montagna. \nAtto Secondo.\nPoco dopo giunge anche John che scopre il travestimento e la fuga, e riprende ad inseguirla. Sugli alti pascoli, Imgard incontra un eremita, con il cappuccio calato sul viso. Si riposa un poco presso la capanna e poi si avvia verso la sommit\u00e0 della montagna. Sosta in una baita dove una giovane montanara le offre un bicchiere di latte e le indica l'erto e impegnativo sentiero. \n\u00c8 raggiunta da John. Lei minaccia di precipitarsi dallo sperone della roccia del diavolo su cui ha trovato rifugio ma l'intervento dell'eremita che, di nascosto, l'ha seguita, la salva da John e la riconduce alla capanna. John decide di far saltare in aria la capanna e accende la miccia di una carica di dinamite, predisposta dagli operai che stanno costruendo la nuova strada. Avviene un'esplosione che seppellisce la capanna sotto i detriti. L'eremita e Imgard sono vivi, ma sepolti. Dal villaggio vedono l'esplosione e Wil Brand organizza una squadra di salvataggio. Rinvenuta da un malore che l'ha stordita, Imgard riconosce nell'eremita Georg, l'amato compagno creduto morto.\nAtto Terzo.\nFlashback. Le immagini mostrano come Imgard ha conosciuto Georg. In un parco pubblico insieme ad un'amica leggeva ad alta voce un libro di filosofia a favore del libero amore. Congedatasi dall'amica, \u00e8 avvicinata dall'elegante signore in bianco seduto sulla panchina a fianco che si presenta come l'autore del libro: lo scrittore e filosofo Georg Vanderheit.\nImgard diventa la segretaria del filosofo. I due si innamorano e lei accetta un'unione non sancita da atti formali. Rimasta incinta, per il bene della creatura in arrivo, chiede a Georg di legalizzare la loro unione. Ne ottiene un risentito rifiuto. Imgard \u00e8 corteggiata dal fratello gemello di Georg, John, che si offre di sostituirsi a lui e di sposarla. Il matrimonio segreto con John, finto Georg, \u00e8 celebrato. Georg ne viene a conoscenza. Amareggiato e offeso per il presunto tradimento della donna amata e del fratello, decide di scomparire, fingendosi morto. Sul quotidiano locale compare la notizia del ritrovamento del cappello e del mantello del filosofo, abbandonati sulla riva del lago Maggiore: appaiono le prove di un incidente occorso al professore. Fattosi eremita, Georg giura alla Madonna della neve della montagna di non ritornare nel consorzio civile se non quando la statua scender\u00e0 a valle.\nAtto Quarto.\nJohn pretende ora di comportarsi come vero marito di Imgard ma la donna lo respinge, provocandone la reazione violenta. Allora lei affida la bambina, ormai cresciuta, alla madre e fugge. Qui finisce il flashback. \nLa squadra di soccorso giunge a salvare i due sepolti vivi. John, non visto, di soppiatto, afferra Imgdard e la trascina via con s\u00e9 sulla montagna. Raggiunto da Georg e da Wil, nella colluttazione che ne segue, scivola e precipita dalla roccia del diavolo gi\u00f9 nel burrone sottostante. La donna accorata implora Georg di darle una seconda possibilit\u00e0 e di seguirla in citt\u00e0, ma lui rifiuta. La affida alla cure di Wil.\nAtto Quinto.\nRientrata in albergo, Imgard \u00e8 raggiunta dalla madre e dalla figlioletta. Wil le chiede un appuntamento. Le propone di cederle l'eredit\u00e0 che gli spetta, ma Imgard non accetta. Chiamata in soccorso in una baita di montagna dove una giovane madre ammalata, con un bimbo nato da poco, assistita soltanto dalla vecchia madre, sta morendo. Imgard affronta il maltempo e corre a prestare aiuto. La giovane muore e lei promette alla anziana donna priva di mezzi di prendersi cura del neonato e di portarlo gi\u00f9 in paese. Avvolta nell'ampio mantello con il bimbo in braccio affronta l'aspro sentiero in discesa mentre scoppia una bufera. Georg nella sua capanna si tormenta per il senso di colpa. Si affaccia alla porta e vede un fulmine spezzare un albero; il tronco precipita e colpisce la statua della Madonna che scivola a valle. Nello stesso tempo scorge da lontano una sagoma di donna, in tutto simile all'effigie della statua, che porta un bimbo fra le braccia e scende verso il villaggio. L'apparizione lo turba come un miracolo. Ormai sciolto dal suo voto, del quale peraltro aveva gi\u00e0 invocato la Vergine di essere liberato, definitivamente desiste dall'ostinazione a negarsi a Imgard. \nWil e Imgard stanno cenando nell'albergo quando, inaspettato, compare al loro tavolo Georg. A Wil, che lo crede morto, appare come un fantasma, ma Imgard ritrova finalmente l'uomo amato e accetta di seguirlo a vivere sulla montagna.\nProduzione.\nIl film fu prodotto dalla societ\u00e0 May Film GmbH.\nSoggetto.\nPer la prima volta Fritz Lang diresse un film con la sceneggiatrice e scrittrice Thea von Harbou; fu l'inizio di una collaborazione che durer\u00e0 fino al 1933, quando Lang lascer\u00e0 la Germania.\nCast.\nL'attrice protagonista, Mia May, era la moglie del produttore Joe May.\nTroviamo nel ruolo di Wil Brand l'attore Rudolph Klein-Rogge che interpreter\u00e0 con Lang ben otto film.\nRiprese.\nGli esterni furono girati a Woltersdorf, nel mese di luglio. \nNel film ci sono splendide riprese della natura, paesaggi nevosi e scene di tempesta.\nDurata.\nIl film era considerato perduto quando nel 1985 fu ritrovato da Walther Seidler alla Cineteca di San Paolo del Brasile. Dei 2032 metri originali, ne sono sopravvissuti 1410, per la durata complessiva di 45 minuti.\nStruttura.\nLa storia \u00e8 strutturata in cinque atti.\nDistribuzione.\nPrima.\nLa prima del film si ebbe a Berlino, al Tauentzienpalast, il 25 dicembre 1920.\nCritica.\nLotte Eisner cita la recensione fatta da \"Film-Kurier\" del gennaio 1921 sottolineando l'importanza della distinzione che l'articolo propone per la prima volta fra il lavoro di Thea von Harbou e la sceneggiatura di Lang:\n\u00abCi\u00f2 che Frau von Harbou non capisce, lo spiega col sentimento [...]La sceneggiatura \u00e8 esemplare nella tecnica della struttura drammatica[...] La regia di Fritz Lang raggiunge un alto livello che va al di l\u00e0 della storia in s\u00e9 [...] \u00e8 eccezionale soprattutto nelle scene di massa, per esempio il matrimonio contadino sul lago di montagna bavarese, i balli rustici, le varie scene di gruppo con tipi umani sempre nuovi, variopinte e vivaci.\u00bb"}
{"id": "3980933", "revid": "363629", "url": "https://it.wikipedia.org/wiki?curid=3980933", "title": "Roustika", "text": "Roustika \u00e8 un villaggio situato in Grecia, sull'isola di Creta, nell'unit\u00e0 periferica di Retimo, e ha una popolazione \u00e8 di 261 abitanti. Dal 1999 al 2010, secondo la precedente divisione amministrativa greca, era il capoluogo dell'omonimo comune, nel distretto di Fokas Nikiforos. \u00c8 un villaggio ridente, situato in una posizione panoramica e circondato dal verde.\nGeografia, origini dei nomi, la storia.\nIl villaggio si trova ad un'altitudine di 290\u00a0m s.l.m, ai piedi della collina Ambelos. Il villaggio esisteva ancor prima della conquista di Creta da parte dei veneziani. A quei tempi veniva chiamato \"Roustak\", parola araba che ha il significato di \"villaggio\", cos\u00ec i veneziani, con il tempo, adattarono il nome del paese alla loro lingua e nacque il toponimo Roustika. Altri ipotizzano che il nome derivi dal latino \"rustico\", \"rurale\". Nei dintorni del villaggio vi sono diversi edifici di pregio, tra cui spiccano la roccaforte della famiglia Barozzi e la chiesa parrocchiale dedicata all'Assunzione di Maria.\nA sud ovest del villaggio, situato su di una piccola collina rocciosa all'interno di un paesaggio verdeggiante, si trova il monastero del profeta \"Elias Thesvitou\", costruito durante il periodo della conquista veneziana. Nella Biblioteca Nazionale di Parigi si possono osservare libri antichi appartenuti al monastero. Oltre al monastero, troviamo una chiesa bizantina, in onore del profeta Elia. Agia Zoni e Agia Triada, sono due basiliche a tre navate con una cupola, una torre con due campane e un'iscrizione del 1637. Il monastero divenne il centro dei ribelli contro i turchi, che la distrussero nel 1823.\nA Roustika si trova anche una chiesa a due navate, dedicata alla Vergine Maria e al Cristo Salvatore. Venne costruita nel 1381, ed \u00e8 ricca di affreschi. Il percorso della Vergine Maria viene segnalato da dipinti vivaci, dalla punizione dei dannati, i Santi a cavallo, il tradimento, la preparazione della Croce, la Crocifissione, la Deposizione, ecc. Caratteristici sono i dettagli architettonici di porte e architravi. Nel 1627 venne eretto un campanile.\nNel villaggio \u00e8 presente il Centro culturale \"Manolis Anagnostakis Anestis\". \u00c8 ospitato nella stessa casa di famiglia degli Anagnostakis, ed \u00e8 stato offerto alla comunit\u00e0 di Roustika dal poeta. Qui sono raccolte e sono in mostra le collezioni sulla sua vita e del suo lavoro. A Roustika sono presenti anche due musei privati: il museo ecclesiastico e il Museo dei costumi tradizionali greci.\nLa vita ecclesiastica.\nLa Sagra \u00e8 la celebrazione del Profeta Elia (20 luglio)."}
{"id": "3980936", "revid": "1005847", "url": "https://it.wikipedia.org/wiki?curid=3980936", "title": "Puglia TV", "text": "Puglia TV \u00e8 un'emittente televisiva italiana che cominci\u00f2 a trasmettere nel gennaio 1988 a Brindisi e provincia.\nL'autorizzazione \u00e8 stata concessa dal Ministero delle comunicazioni e sono iniziate le prove in digitale terrestre.\nIl costante collegamento con le principali agenzie d'informazione e la capillare copertura del territorio con \"troupe\" attrezzate, permette di offrire notizie di cronaca, sport, attualit\u00e0, politica, costume e spettacolo.\nOgni giorno, dagli studi di Puglia TV, vanno in onda 4 edizioni del telegiornale ed in pi\u00f9 la mattina dalle 6 alle 8.30 le pi\u00f9 importanti notizie della giornata, viene inoltre proposta la rassegna stampa dei maggiori quotidiani della citt\u00e0 nelle edizioni delle 14.00 e delle 17.00. La domenica va in onda il TG domenicale in edizione flash.\nLe trasmissioni di approfondimento:\nL'emittente detiene, inoltre, i diritti di trasmissione delle partite casalinghe della New Basket Brindisi, partecipante al campionato nazionale di Serie A1,per la stagione 2013-2014."}
{"id": "3980937", "revid": "1543377", "url": "https://it.wikipedia.org/wiki?curid=3980937", "title": "Liz Tiberis", "text": "Biografia.\nElizabeth Kelly, nata a Alderley Edge, in Cheshire, England, frequent\u00f2 il Malvern Girls College e poi studi\u00f2 presso il politecnico Leicester da dove per\u00f2 fu espulsa per aver fatto entrare degli uomini nella propria stanza. Successivamente tent\u00f2 di frequentare il Jacob Kramer Art College a Leeds. Andrew Tilberis era un tutor d'arte e guard\u00f2 il suo portfolio per l'ammissione. Non rimase particolarmente impressionato dal suo lavoro, ma Elizabeth Tilberis riusc\u00ec a fare un discorso che lo convinse ad ammetterla all'istituto.\nNel 1967, \"British Vogue\" organizz\u00f2 un concorso per giovani giornalisti, arrivando in finale ed ottenendo la possibilit\u00e0 di lavorare per la redazione di \"Vogue\" in piccole mansioni, che andavano dal fare il t\u00e8 allo stirare. Beatrix Miller, all'epoca direttrice della rivista, not\u00f2 l'entusiasmo di Liz, e la promosse ad assistente di moda nel 1970.\nNel 1971 spos\u00f2 Andrew Tilberis, nonostante il divieto del padre che non voleva che Liz sposasse \"uno straniero\". La coppia rimase insieme per trenta anni, sino alla morte di lei. Durante gli anni settanta ed i primi anni ottanta, Liz si sottopose a vari trattamenti di fertilit\u00e0 per tentare di concepire, ma non vi riusc\u00ec mai. Alla fine lei ed il marito adottarono Robert nel 1981 e Christopher nel 1985.\nDopo venti anni di \"Vogue\", Liz Tilberis ricevette una vantaggiosa offerta lavorativa a New York per entrare a far parte del team di designer di Ralph Lauren. Era sul punto di accettare, ma fu fermata da Anna Wintour, all'epoca editrice di \"Vogue\". La Wintour era stata promossa direttrice di \"Vogue America\" ed il posto vacante che lasciava a \"British Vogue\" sarebbe andato a lei. Liz Tilberis accett\u00f2 l'offerta e divenne nuova editrice di \"British Vogue\". Le vendite della rivista sotto la sua guida aumentarono, e lei stessa dichiar\u00f2 \"Il mio personale viene rispettoso piuttosto che spaventato.\"\nNel 1992, la Tilberis si trasfer\u00ec a New York per assumere il timone dell'importante rivista \"Harper's Bazaar\". Nel dicembre 1993, tuttavia le viene diagnosticato un cancro alle ovaie all'et\u00e0 di quarantasei anni, una malattia per la quale lei pubblicamente incolpa le varie cure di fertilit\u00e0. I successivi sette anni vengono passati fra la chemioterapia ed i suoi sforzi per riportare in auge la rivista, che dopo 125 anni sta vivendo un momento di crisi. Sotto la sua guida, \"Harper's Bazaar\" ritorna ad essere la principale rivista di moda statunitense, a cui fanno nuovamente riferimento i principali fotografi del settore, come Patrick Demarchelier.\nDal 1997 Tilberis inoltre \u00e8 stata presidentessa del Fondo sulla ricerca per il cancro alle ovaie, sino al 21 aprile 1998, giorno in cui la donna \u00e8 morta. L'intera edizione di luglio 1999 di \"Harper's Bazaar\" viene dedicata alla sua memoria. Nel 2012 la rivista \"Time\" ha nominato Liz Tiberis come una delle cento personalit\u00e0 ad avere maggiormente influenzato il mondo della moda."}
{"id": "3980941", "revid": "38427", "url": "https://it.wikipedia.org/wiki?curid=3980941", "title": "Perino", "text": ""}
{"id": "3980944", "revid": "599013", "url": "https://it.wikipedia.org/wiki?curid=3980944", "title": "Ari-Pekka Nikkola", "text": "Biografia.\nCarriera sciistica.\nIn Coppa del Mondo esord\u00ec il 30 dicembre 1985 a Oberstdorf (12\u00b0), ottenne il primo podio il 10 gennaio 1987 a \u0160trbsk\u00e9 Pleso (3\u00b0) e la prima vittoria il 28 febbraio successivo a Lahti. Oltre a essersi aggiudicato la coppa di cristallo nel 1990, si piazz\u00f2 secondo nel 1996, quando vinse anche la Coppa di specialit\u00e0 di salto.\nIn carriera prese parte a quattro edizioni dei Giochi olimpici invernali, (15\u00b0 nel trampolino normale, 16\u00b0 nel trampolino lungo, 1\u00b0 nella gara a squadre), (53\u00b0 nel trampolino normale, 30\u00b0 nel trampolino lungo, 1\u00b0 nella gara a squadre), (16\u00b0 nel trampolino normale, 22\u00b0 nel trampolino lungo) e (15\u00b0 nel trampolino normale, 31\u00b0 nel trampolino lungo, 5\u00b0 nella gara a squadre), a cinque dei Campionati mondiali, vincendo sette medaglie, e a due dei Mondiali di volo.\nCarriera da allenatore.\nDopo il ritiro divenne allenatore dei saltatori della nazionale slovena dal 2006 al 2008, per passare in seguito alla nazionale finlandese."}
{"id": "3980945", "revid": "104458", "url": "https://it.wikipedia.org/wiki?curid=3980945", "title": "Ari Pekka Nikkola", "text": ""}
{"id": "3980948", "revid": "124488647", "url": "https://it.wikipedia.org/wiki?curid=3980948", "title": "Nottingham Forest Football Club 1978-1979", "text": "Questa voce raccoglie le informazioni riguardanti il Nottingham Forest Football Club nelle competizioni ufficiali della stagione 1978-1979.\nStagione.\nIn quest'annata, la formazione ha partecipato per la prima volta alla Coppa dei Campioni, avendo vinto la stagione precedente il suo primo campionato inglese. La societ\u00e0, realizz\u00f2 nella stagione il cosiddetto treble. Vinse infatti ben tre trofei. Il primo fu il Charity Shield, la supercoppa di calcio inglese, dove batt\u00e9 l'. Il secondo fu la Football League Cup, che si disputava tra le formazioni professionistiche inglesi, e il terzo trofeo fu proprio la Coppa dei Campioni che il Forest vinse battendo nella finale di Monaco di Baviera il , con rete del neoacquisto Trevor Francis. In campionato arriv\u00f2 per\u00f2 in seconda posizione alle spalle del , che tuttavia elimin\u00f2 al primo turno della Coppa dei Campioni, alla quale parteciparono entrambe in quanto il Liverpool era campione d'Europa in carica.\nMaglie e sponsor.\nSponsor tecnico della societ\u00e0 per la stagione era il marchio tedesco Adidas."}
{"id": "3980953", "revid": "599013", "url": "https://it.wikipedia.org/wiki?curid=3980953", "title": "Akira Sat\u014d (sciatore)", "text": "Biografia.\nIn Coppa del Mondo esord\u00ec il 30 dicembre 1985 a Oberstdorf (64\u00b0) e ottenne l'unica vittoria, nonch\u00e9 unico podio, il 24 gennaio 1987 a Sapporo.\nIn carriera prese parte a un'edizione dei Giochi olimpici invernali, (11\u00b0 nel trampolino normale, 33\u00b0 nel trampolino lungo, 11\u00b0 nella gara a squadre), e a due dei Campionati mondiali (6\u00b0 nella gara a squadre a Seefeld in Tirol 1985 il miglior piazzamento)."}
{"id": "3980957", "revid": "599013", "url": "https://it.wikipedia.org/wiki?curid=3980957", "title": "Akira Sat\u014d", "text": ""}
{"id": "3980959", "revid": "287204", "url": "https://it.wikipedia.org/wiki?curid=3980959", "title": "Akira Sato", "text": ""}
{"id": "3980960", "revid": "183694", "url": "https://it.wikipedia.org/wiki?curid=3980960", "title": "Philip Johnson-Laird", "text": "Biografia.\nHa insegnato all'Universit\u00e0 del Sussex e a Cambridge; dal 1989 insegna a Princeton.\nSi \u00e8 occupato soprattutto di psicologia del linguaggio e del ragionamento.\nIl contributo alla psicologia e alla scienza cognitiva per cui \u00e8 pi\u00f9 noto \u00e8 la teoria dei \"modelli mentali\". Concepita inizialmente come una teoria del ragionamento sillogistico (cio\u00e8 dei processi mentali eseguiti da un soggetto che cerca di trarre una conclusione dalle premesse di un sillogismo), la teoria \u00e8 stata estesa ad altri tipi di ragionamento e alla comprensione del linguaggio naturale. Secondo Johnson-Laird, un sillogismo \u00e8 valutato costruendo un modello mentale integrato delle premesse e visualizzando la relazione tra i termini estremi che figurano nel modello integrato. L'integrazione dei modelli delle premesse pu\u00f2 avvenire in pi\u00f9 di un modo, ed \u00e8 verosimile che un sillogismo sia tanto pi\u00f9 \"difficile\" quanto pi\u00f9 numerosi sono i modelli integrati costruibili. Questa previsione \u00e8 infatti confermata dai dati sulle prestazioni di soggetti umani impegnati nella risoluzione di sillogismi (\"Modelli mentali\", 1983).\nCome ipotesi sulla comprensione del linguaggio, la teoria prevede che a una \"rappresentazione proposizionale\" del testo in ingresso (cio\u00e8 a una traduzione nel \"linguaggio del pensiero\") faccia seguito in certi casi la costruzione di un modello mentale del testo, in cui le nuove informazioni vengono man mano integrate, e sulla base del quale un soggetto \u00e8 in grado di ragionare sul testo, rispondere a domande ecc.\nSia nel caso del ragionamento, sia nel caso della comprensione Johnson-Laird ha tradotto le procedure mentali ipotizzate in programmi per calcolatore: la realizzazione computazionale consente di valutare meglio non solo la coerenza, ma anche l'adeguatezza empirica della teoria (se la teoria \u00e8 adeguata, il calcolatore deve \"sbagliare\" con frequenza analoga ai soggetti umani, e negli stessi casi)."}
{"id": "3980966", "revid": "767487", "url": "https://it.wikipedia.org/wiki?curid=3980966", "title": "Angoscia mortale", "text": "Angoscia mortale (\"The Cry of the Weak\") \u00e8 un film muto del 1919 diretto da George Fitzmaurice.\nTrama.\nDexter, un procuratore processuale, e il giudice Creighton sono vicini di casa. Una sera, giocando a scacchi, discutono sul recupero dei delinquenti: il giudice pensa che anche un criminale possa essere recuperato, mentre Dexter sostiene che la legge deve perseguirlo il pi\u00f9 possibile. Creighton, rientrando a casa, viene colpito da due ladri. La moglie di Dexter, Mary, nasconde uno dei malviventi ma, quando il ragazzo cerca di scappare, il procuratore lo vede e riesce a colpirlo alla spalla. Si scopre cos\u00ec che il giovane \u00e8 Budd, il fratello minore di Mary, un ragazzo debole, diventato facile preda di elementi criminali. Dexter, allora, ammorbidisce il suo atteggiamento e chiede una pena leggera per Budd.\nTempo dopo, Mary riceve notizie dal fratello che vive in un ranch e che le scrive dei progressi che sta facendo: Dexter riconosce di aver sbagliato il suo giudizio sui criminali.\nProduzione.\nIl film fu prodotto dall'Astra Film.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche USA il 4 maggio 1919."}
{"id": "3980970", "revid": "599013", "url": "https://it.wikipedia.org/wiki?curid=3980970", "title": "Ceyhun G\u00fclselam", "text": "Carriera.\nClub.\nGli inizi.\nNasce a Monaco di Baviera, in Germania, da padre turco e madre tedesca. All'et\u00e0 di 6 anni comincia a giocare a calcio nel Gartenstadt Trudering, squadra del quartiere in cui abitava a quel tempo. In occasione di un torneo giovanile viene visionato da alcuni agenti del Bayern Monaco che decidono di farlo allenare con la propria squadra giovanile. Dopo 8 anni il Bayern Monaco decide di cedere il giovane calciatore all'Unterhaching, squadra del sobborgo del capoluogo bavarese. Proprio in questa squadra, nel 2005, fa il suo esordio da professionista, con la squadra II dell'Unterhaching, nell'Oberliga Bayern, secondo livello del campionato dilettantistico bavarese. In meno di due stagioni si mette in luce nel piccolo campionato dilettantisco e difatti, nel 2007, viene promosso in prima squadra militante nella 2. Fu\u00dfball-Bundesliga, seconda divisione del campionato di calcio tedesco. La squadra retrocede e Ceyhun ottiene il posto da titolare riuscendo cos\u00ec ad ottenere anche la convocazione della Nazionale di calcio della Turchia.\nTrabzonspor.\nNel 2008 decide di trasferirsi al Trabzonspor, in Turchia. Esordisce il 24 agosto 2008 nella vittoria casalinga per 2-0 contro l'Ankaraspor. Il 6 gennaio 2009 mette assegno la sua prima doppietta con la nuova maglia in occasione della partita, di Coppa di Turchia, pareggiata 3-3 contro l'Antalyaspor. Il 24 maggio 2009 mette a segno i suoi primi due gol nel Campionato turco in occasione della vittoria in trasferta per 5-2 contro l'Eski\u015fehirspor. A fine stagione accumula 21 presenze nelle quali mette a segno due doppiette.\nLa seconda stagione, nel club turco, si apre con il gol che permette alla sua squadra di vincere la prima partita di campionato per 2-1 contro il Sivasspor. Il 27 agosto 2009 fa il suo esordio in Europa League in occasione della partita di ritorno contro la squadra francese del Tolosa, la partita viene vinta 1-0 grazie al suo gol ma combinato con il risultato dell'andata (3-1) non permette al club turco di superare il turno. Il 5 maggio 2010 vince il suo primo titolo grazie alla vittoria in finale, di Coppa di Turchia, per 3-1 contro il Fenerbah\u00e7e. Chiude la stagione con la vittoria della Coppa e con 37 presenze e 4 gol messi a segno.\nLa terza stagione si apre subito con la vittoria della Supercoppa turca ai danni del Bursaspor vincendo con un netto 3-0. Questa stagione non \u00e8 una delle migliori per Ceyhun, infatti non \u00e8 quasi mai titolare nelle partite della sua squadra. A fine stagione, dopo essere sceso in campo in 31 partite dove mette a segno un solo gol ai danni del Be\u015fikta\u015f, viene ceduto insieme al suo compagno di squadra Sel\u00e7uk \u0130nan ai rivali del Galatasaray. Con la maglia del Trabzonspor totalizza 89 presenze e 9 gol.\nGalatasaray e il prestito al Kayserispor.\nL'11 giugno 2011 viene acquistato dal Galatasaray. Esordisce, con la nuova maglia, il 26 settembre seguente nella vittoria casalinga di campionato per 2-0 contro l'Eskisehirspor, entrando in campo al minuto 86. Sigla il suo primo gol, con la maglia dei leoni di Istanbul, l'11 dicembre 2011 siglando il 3-0 finale contro la sua ex squadra, il Trabzonspor. A fine stagione vince il suo primo campionato, anche se non da protagonista visto che in campionato scende in campo solo in 12 occasioni con minutaggio di 224 minuti totali, appena 18 minuti a partita.\nIl 12 agosto 2012 vince la sua seconda Supercoppa turca, anche se non scende in campo in tale occasione, ai danni del Fenerbah\u00e7e per 3-2. Il difensore turco in questa stagione non ha spazio, infatti quando arriva il mercato invernale accumula solo 3 presenze dove mette a segno un gol nella vittoria per 4-1 contro il Balikesirspor in Coppa di Turchia. A gennaio viene ceduto in prestito al Kayserispor, club in cui diventa subito titolare inamovibile. Il 16 febbraio 2012 sigla il suo primo gol stagionale in campionato, e primo con la nuova maglia, nel vittoria per 3-0 contro l'Eskisehirspor. Dopo aver accumulato 16 presenze, a fine stagione fa ritorno al Galatasaray.\nL'11 agosto 2013 vince nuovamente la Supercoppa turca, come l'anno prima, contro il Fenerbah\u00e7e per 1-0, tale trofeo risulta essere la terza Supercoppa vinta dal giocatore. Anche in questa stagione Ceyhun trova poco spazio non essendo una delle prime scelte di Fatih Terim, ma il 24 settembre 2013 viene esonerato quest'ultimo e prende il suo posto l'italiano Roberto Mancini che vede in lui anche un buon mediano oltre alle sue specialit\u00e0 difensive. Infatti con il nuovo tecnico alla guida del club turco, Ceyhun G\u00fclselam comincia a trovare lo spazio necessario per farsi notare. Il 23 ottobre 2013 fa il suo esordio in Champions League nella vittoria per 3-1 contro il club danese del Copenaghen.\nHannover 96.\nIl 24 luglio 2014, dopo essersi svincolato dal Galatasaray, torna in Germania per vestire la maglia dell'Hannover 96. Esordisce il 16 agosto successivo nella vittoria, in Coppa di Germania, per 3-1 contro l'Astoria Walldorf. Il 22 novembre 2014 mette a segno il suo primo gol con la maglia dell'Hannover, in occasione della sconfitta casalinga per 1-3 contro il . Conclude la sua prima stagione, con la maglia dell'Hannover 96, con un bottino di 20 presenze e di una rete siglata.\nNella seconda stagione con la maglia della squadra tedesca ottiene un bottino di sole 13 presenze dovute ai vari infortuni e alle scelte tecniche che comunque non hanno evitato la retrocessione della squadra nel secondo livello del campionato tedesco per via del piazzamento in ultima posizione.\nKarab\u00fckspor.\nDopo due stagioni passate in Germania decide di ritornare in Turchia per firmare con il club neopromosso . L'esordio arriva il 22 agosto 2016 in occasione della trasferta persa, per 1-0, contro il Galatasaray, sua ex squadra. Conclude la sua prima stagione con la maglia del Karabukspor con un bottino di 30 presenze.\nOsmanl\u0131spor.\nIl 4 gennaio 2018 passa, a titolo gratuito, all'. L'esordio arriva il 10 febbraio successivo in occasione del pareggio interno, per 3-3, contro il . Il 5 maggio 2018 mette a segno la sua prima rete con indosso la nuova maglia in occasione del pareggio contro l'. Conclude la stagione con 13 presenze e 1 rete.\nAlanyaspor.\nIl 29 agosto 2018 si trasferisce all' con il quale esordisce tre giorni pi\u00f9 tardi in occasione della vittoria, per 1-0, contro il .\nNazionale.\nFa il suo esordio, con la maglia della Nazionale turca, il 26 marzo 2008 nell'amichevole pareggiata per 2-2 contro la Bielorussia.\nStatistiche.\nPresenze e reti nei club.\n\"Statistiche aggiornate al 21 ottobre 2018.\""}
{"id": "3980978", "revid": "200679", "url": "https://it.wikipedia.org/wiki?curid=3980978", "title": "Rankine", "text": ""}
{"id": "3980987", "revid": "538063", "url": "https://it.wikipedia.org/wiki?curid=3980987", "title": "Mehmet Batdal", "text": "Carriera.\nClub.\nBucaspor e il prestito all'Altay.\nCresce nelle giovanili del Bucaspor, nel quale esordisce nel 2005. Nel 2008 viene ceduto in prestito all'Altay. A fine stagione torna al Bucaspor e grazie al suo contributo in fase realizzativa, il Bucaspor ottiene la promozione nella TFF 1. Lig. La stagione 2009-2010 \u00e8 la stagione pi\u00f9 proficua per l'attaccante turco che mette a segno 19 reti in 32 presenze e permette al Bucaspor di tornare nella massima divisione turca.\nGalatasaray e i vari prestiti.\nL'ottima stagione nella seconda divisione turca gli permette di essere ingaggiato dal Galatasaray per la stagione 2010-2011. A gennaio 2011 viene ceduto in prestito al Konyaspor poich\u00e9 con la maglia dei leoni di Istanbul trova pochissimo spazio. Stessa situazione continua nelle esperienze in prestito nel Konyaspor e successivamente nel Karab\u00fckspor. Rientra dai prestiti ad inizio 2012 e a fine stagione vince il campionato con il Galatasaray anche se scende in campo in una sola occasione contro il Trabzonspor, partita pareggiata per 1-1. La stagione successiva viene ceduto nuovamente in prestito, ma questa volta torna nel Bucaspor, club che lo lanci\u00f2 nel grande calcio. il club milita nella seconda divisione turca e Mehmet torna a mettersi in luce come i primi tempi proprio quando vestiva quella maglia. A fine stagione il Bucaspor non ottiene la promozione e l'attaccante turco accumula 33 presenze dove mette a segno 12 reti.\n\u0130stanbul B.B..\nNell'estate del 2013 si svincola dal Galatasaray e si accasa nell'\u0130stanbul B.B..\nNazionale.\nA novembre 2016 viene convocato dal CT Fatih Terim per partecipare alla partita valida alle qualificazioni al campionato mondiale di calcio 2018 contro il Kosovo; partita dove rimarr\u00e0 per tutti i novanta minuti di gioco in panchina.\nStatistiche.\nPresenze e reti nei club.\n\"Statistiche aggiornate al 7 ottobre 2018.\""}
{"id": "3980998", "revid": "339392", "url": "https://it.wikipedia.org/wiki?curid=3980998", "title": "Lecha Dod\u00ec", "text": ""}
{"id": "3980999", "revid": "287204", "url": "https://it.wikipedia.org/wiki?curid=3980999", "title": "Tadeusz Kotarbinski", "text": ""}
{"id": "3981000", "revid": "84184", "url": "https://it.wikipedia.org/wiki?curid=3981000", "title": "Capece", "text": ""}
{"id": "3981002", "revid": "84184", "url": "https://it.wikipedia.org/wiki?curid=3981002", "title": "Capasso", "text": ""}
{"id": "3981008", "revid": "204376", "url": "https://it.wikipedia.org/wiki?curid=3981008", "title": "Gheonim", "text": ""}
{"id": "3981009", "revid": "1372005", "url": "https://it.wikipedia.org/wiki?curid=3981009", "title": "Ernst Kretschmer", "text": " Nel 1929 venne nominato per il Premio Nobel per la medicina.\nBiografia.\nKretschmer studi\u00f2 nel ginnasio di Bad Cannstatt, nel W\u00fcrttemberg. Dal 1904 frequent\u00f2 il seminario evangelico a Sch\u00f6ntal e Bad Urach. Dal 1906 al 1912 frequent\u00f2 due semestri di filosofia al T\u00fcbinger Stift. In seguito, intraprese studi medici a Tubinga, Monaco ed Amburgo.\nComp\u00ec le sue prime osservazioni psichiatriche durante la prima guerra mondiale, in qualit\u00e0 di medico militare psichiatra. Insegn\u00f2 Neurologia e Psichiatria presso le Universit\u00e0 di Tubinga (1923), Marburgo (1926) e di nuovo a Tubinga (1946). Nel 1933 si dimise dalla carica di presidente della Societ\u00e0 tedesca di psicoterapia in seguito all'espulsione dei membri ebrei.\nSi occup\u00f2 soprattutto della correlazione fra costituzione somatica, caratteristiche psicologiche e disturbi mentali. Sulla base della classificazione delle psicosi in dementia praecox e psicosi maniaco-depressiva (la classificazione di Kraepelin), Kretschmer tent\u00f2 di mettere in relazione i quadri clinici con quelli psicologici, e questi ultimi con i tratti somatici.\nIn \"Costituzione del corpo e carattere\" (1921) egli distinse tre tipi somato-costituzionali:\nLa \"tipologia\" di Kretschmer ha trovato in seguito scarsa conferma ed \u00e8 oggi ritenuta superata.\nInteressanti contributi Kretschmer ha offerto alla psichiatria clinica con lo studio approfondito della paranoia e alla psicoterapia con la messa a punto di nuove tecniche ipnotiche.\nTra le altre sue opere: \"Isteria, riflesso e istinto\" (1923), in cui espone la teoria che la formazione dei sintomi dell'isteria \u00e8 inizialmente un processo conscio che diventa in seguito un meccanismo automatico e inconscio, e \"Uomini geniali\" (1929)."}
{"id": "3981016", "revid": "1565227", "url": "https://it.wikipedia.org/wiki?curid=3981016", "title": "Movieland Studios", "text": ""}
{"id": "3981033", "revid": "3115", "url": "https://it.wikipedia.org/wiki?curid=3981033", "title": "Chiesa di Santa Giusta (Chiaramonti)", "text": "La chiesa di Santa Giusta detta anche de s'Abba (dell'acqua) o de Orria Pitzinna (del granaio piccolo, il nome della localit\u00e0 in cui sorge) \u00e8 una chiesa medievale dell'Anglona, situata nel comune di Chiaramonti, in provincia di Sassari, da cui dista circa sei chilometri.\nStoria.\nLa data della sua costruzione non \u00e8 nota. La prima testimonianza scritta della sua esistenza \u00e8 riportata in un documento del 1205, un atto con il quale la nobildonna Maria De Thori, zia di Comita I giudice di Torres e giovane vedova di Pietro de Maronju, la don\u00f2 al priore generale dell'abbazia di San Salvatore di Camaldoli, insieme alla vicina chiesa di Santa Maria di Orria Pithinna (oggi Santa Maria Maddalena) con relativa dotazione di case, pascoli, vigne, animali e servi e ancelle, al fine di fondarvi due monasteri. Al priore e ai suoi successori, concesse, fra l'altro, la libera elezione dei rettori delle chiese donate e la deposizione dei monaci.\nDescrizione.\nL'edificio ha pianta rettangolare a navata unica, con presbiterio rialzato e contrafforti esterni. La chiesa non ha particolare pregio artistico-architettonico, probabilmente a causa dei numerosi restauri che si sono susseguiti ad altrettanti atti di vandalismo: la data del 1790 riportata sul campanile potrebbe riferirsi ad uno di questi rifacimenti. Degna di nota \u00e8 la presenza di una sorgente naturale e perenne che sgorga sotto al presbiterio, visibile attraverso una finestrella posta nei gradini del presbiterio stesso, la cui acqua scorre sotto il pavimento fin fuori dall'edificio. La convinzione che l'acqua di tale fonte avesse propriet\u00e0 curative miracolose ha fatto della chiesa un centro di grande devozione popolare, come dimostrano le manifestazioni dei tanti fedeli che tradizionalmente, sino a pochi anni fa, percorrevano a piedi nudi il lungo tragitto dal paese di Chiaramonti fino alla chiesa e le centinaia di ex voto tutt'oggi conservati al suo interno.\nNon passano inosservati, murati nella parete interna rivolta a settentrione, quattro teschi che, secondo una leggenda, apparterrebbero agli schiavi che seppellirono il tesoro della principessa Giusta e che poi lei stessa fece uccidere affinch\u00e9 non ne rivelassero l'ubicazione. \u00c8 proprio a causa della leggenda del tesoro nascosto\n(\"su siddadu\") che la chiesa venne sottoposta per diverse volte a gravi deturpamenti nell'ultimo dei quali, avvenuto nel 1894, fu distrutta gran parte della pavimentazione.\nAll'interno della chiesa si trova una reliquia attribuita alla santa, un pezzo d'osso del braccio della lunghezza di circa 15\u00a0cm, dichiarata insigne dall'arcivescovo.\nL'altare \u00e8 di marmo ed \u00e8 stato realizzato dallo scultore Giuseppe Sartorio nel 1895.\nNelle immediate vicinanze della chiesa, particolare interesse rivestono alcune rovine, pertinenti alla casa dell'eremitano e alle \"cumbessias\", piccoli alloggi per i pellegrini ed i noveranti.\nManifestazioni religiose.\nUna volta all'anno si svolgono i festeggiamenti a santa Giusta ed in quell'occasione il luogo diventa oggetto di una importante festa campestre che richiama la popolazione di tutto il territorio. Sino a qualche anno fa dopo le funzioni religiose, gruppi di fedeli usavano cantare i \"gosos\" in onore della santa."}
{"id": "3981048", "revid": "1305772", "url": "https://it.wikipedia.org/wiki?curid=3981048", "title": "Liscia (disambigua)", "text": ""}
{"id": "3981050", "revid": "1543377", "url": "https://it.wikipedia.org/wiki?curid=3981050", "title": "San Vicente (Buenos Aires)", "text": "San Vicente \u00e8 una citt\u00e0 argentina della Provincia di Buenos Aires. \nGeografia.\nSituata nella zona centro-orientale della provincia, appartiene all'area metropolitana della Grande Buenos Aires. Secondo il censimento condotto nel 2001, conta 21.411 abitanti."}
{"id": "3981054", "revid": "339392", "url": "https://it.wikipedia.org/wiki?curid=3981054", "title": "Isola di Hokkaid\u014d", "text": ""}
{"id": "3981056", "revid": "1144705", "url": "https://it.wikipedia.org/wiki?curid=3981056", "title": "Favola latina", "text": "La favola latina (termine latino \"fabula\") fu una forma isolata della letteratura, rivestendo un ruolo poetico subalterno in quanto la favola non era considerata (analogamente ad oggi) un genere letterario \"alto\" anche se possedeva un carattere pedagogico e un fine morale.\nStoria.\nOrigini greche.\nSecondo i grammatici antichi, fu Archiloco, poeta di Paros, attivo nel VII secolo, il creatore della favola del tipo che sar\u00e0 poi sviluppata da Esopo, ma restano scarsi frammenti, come frammenti di favola sono in Solone e in Simonide, del VI secolo.\nNel mondo greco, il genere della favola si present\u00f2 inizialmente nella forma dell'\u00aba\u00ednos\u00bb, nella similitudine, come mostra l'esempio offerto, nell'VIII secolo a.C., dall\"'Usignolo e lo sparviero\" narrato nelle \"Opere e i giorni\" di Esiodo - non a caso definito il primo favolista da Quintiliano, nel quale un usignolo, catturato dal rapace, cerca di impartirgli una lezione sul significato della giustizia.\nFavolistica imperiale.\nIl primo favolista latino, fu Fedro (15 a.C. circa-50 d.C.). Rappresent\u00f2 una voce isolata della letteratura latina, rivestendo un ruolo poetico subalterno in quanto la favola non era considerata (analogamente ad oggi) un genere letterario \"alto\" anche se possedeva un carattere pedagogico e un fine morale. Fedro riconosce la propria dipendenza dall'opera di Esopo, dando tuttavia alle sue favole maggiore dignit\u00e0 letteraria, riscrivendole in versi senari. Le favole di Fedro hanno un doppio scopo: divertire il lettore, con scene di carattere comico, ma di suggerire anche \"saggi consigli\" per vivere.\nFedro era uno schiavo, nato in Tracia, poi condotto prigioniero a Roma, affrancato da Augusto, scrisse durante il regno di Tiberio favole in senari giambici molte delle quali verosimilmente sono andate perdute. \nLe favole di Fedro riprendono il modello di quelle di Esopo, ma con un diverso atteggiamento: Fedro non rappresenta un favolista del mondo contadino, ma di uno stato evoluto dove dominano l'avidit\u00e0 e la sopraffazione. Sebbene con le sue favole non si fosse proposto attacchi personali, Fedro tuttavia fu perseguitato da Seiano, il potente prefetto del pretorio di Tiberio. Nelle favole pessimiste di Fedro il prepotente trionfa sempre sul debole, il quale \u00e8 invitato alla rassegnazione o, nella migliore delle ipotesi, a cercare un compromesso accettabile nei rapporti con il potere: \nAltri autori minori di favole del mondo classico furono il greco Babrio (III secolo) ed il latino Aviano (IV secolo). Il primo ridusse in versi ipponattei ben 123 favole attribuite a Esopo; Aviano diede invece una descrizione in distici elegiaci di 42 favole di Fedro.\nCaratteristiche.\nIl termine latino \"\"fabula\" (in italiano favola), deriva dal verbo \"fari\"\" = dire, raccontare. Il termine latino \u00ab\"fabula\"\u00bb indicava in origine una narrazione di fatti inventati. Il genere favolistico si trova praticato anche nei testi pi\u00f9 antichi dell'umanit\u00e0, quando si sia voluto rappresentare, attraverso un linguaggio semplice e metafore facilmente comprensibili, un principio di verit\u00e0 o un insegnamento morale, ossia un insegnamento relativo a un principio etico o un comportamento, che spesso \u00e8 formulato esplicitamente alla fine della narrazione (anche in forma di proverbio).\nAnche l'utilizzazione, a questo scopo, di racconti i cui protagonisti siano animali, attribuendo loro peculiarit\u00e0 morali e caratteristiche comportamentali, accettate dall'universale immaginazione o quanto meno dal comune pregiudizio umano, risponderebbe alla necessit\u00e0 di esemplificare e rendere immediatamente assimilabile il messaggio contenuto nel racconto.\nLa favola pu\u00f2 essere in prosa \no in versi. Dal punto di vista della struttura letteraria, la favola presenta elementi di somiglianza con la parabola, nella quale tuttavia non compaiono animali antropomorfici o esseri inanimati."}
{"id": "3981057", "revid": "287204", "url": "https://it.wikipedia.org/wiki?curid=3981057", "title": "Nemesis (album)", "text": ""}
{"id": "3981059", "revid": "37401", "url": "https://it.wikipedia.org/wiki?curid=3981059", "title": "Ars oratoria", "text": "Lars oratoria fu una distinta forma della letteratura latina. Rappresentava l'arte del parlare in pubblico con un discorso eloquente ed era strettamente collegata alla retorica, ovvero l'arte del dire, parlare in pubblico e di saper comporre versi per un testo. Nell'antica Roma, dove era conosciuta con il nome di \"ars dicendi\", l'oratoria veniva studiata come una componente della retorica (ossia la composizione e l'esposizione di discorsi), ed era un'abilit\u00e0 importante nella vita pubblica e privata. Quintiliano discusse di oratoria, con regole e modelli definitivi da attuare.\n\u00c8 detta oratoria (aggettivo sostantivato) la generale arte di parlare in pubblico, le cui origini sono rintracciabili nei poemi omerici e che \u00e8 ancora praticata in tempi moderni.\nStoria.\nOrigini arcaiche.\nL'oratoria rimase a Roma uno strumento riservato alla \"nobilitas\" per avanzare nel cursus honorum. L'arte dell'oratoria veniva applicata inizialmente solo da schiavi, liberti e italici, e veniva considerata un'attivit\u00e0 legata agli \"otia\", cio\u00e8 al tempo libero. Viene considerato l'iniziatore della prosa oratoria latina Appio Claudio Cieco.Si tratta del discorso che tenne al senato nel 280 a.C., per persuadere i senatori a non accettare le condizioni di pace poste dal re dell'Epiro, Pirro subito dopo la vittoria di Eraclea. Alla fine del II secolo a.C. le orazioni mostrano una prima assimilazione delle teorie greche. Nascono in questo modo i primi trattati latini di retorica, con Marco Antonio, e Lucio Licinio Crasso, che individuava l'importanza dell'arte retorica nella vasta e raffinata cultura e nello stile utilizzato, l\"'elocutio\", capacit\u00e0 di scegliere i termini per poi adattarli elegantemente nel testo. La retorica romana nell'et\u00e0 della grande espansione territoriale \u00e8 caratterizzata soprattutto dalla preminenza della figura di Marco Porcio Catone, detto anche Catone il Vecchio. I suoi discorsi sono caratterizzati da uno stile semplice e conciso, da frasi taglienti, debitrici dell'influsso greco, anche se tanto attaccato dalla politica di Catone. \u00c8 un'opera oratoria quasi esclusivamente politica le cui tematiche sono: il ruolo degli \"equites\", la questione del lusso, politica interna ed estera. I conflitti politici del II secolo a.C. incentivarono l'arte oratoria. Molti oratori di questo periodo provengono dal Circolo degli Scipioni, oppositori del progetto politico dei fratelli Gracchi Tiberio e Caio.\nMarco Porcio Catone.\nMarco Porcio Catone \u00e8 tra le principali personalit\u00e0 della letteratura latina arcaica: egli fu oratore, storiografo e trattatista. Fu autore di una vasta raccolta di manuali tecnico-pratici, con i quali intendeva difendere i valori tradizionali del \"mos maiorum\" contro le tendenze ellenizzanti dell'aristocrazia legata al circolo degli Scipioni, indirizzata al figlio Marco, i \"Libri ad Marcum filium\" o \"Praecepta ad Marcum filium\", di cui si conserva per intero soltanto il \"Liber de agri cultura\", in cui esamina, soprattutto, l'azienda schiavile che tanto spazio si conquister\u00e0 poi in et\u00e0 imperiale. Affront\u00f2 inoltre la tematica dei valori tradizionali romani anche in un \"Carmen de moribus\" di cui sono ad oggi pervenuti pochissimi frammenti.\nFin dalla giovinezza si dedic\u00f2, inoltre, all'attivit\u00e0 oratoria: pronunci\u00f2 in tutta la sua vita oltre centocinquanta orazioni, ma sono attualmente conservati frammenti di varia estensione riconducibili a circa ottanta orazioni diverse. Si distinguono tra esse \"orationes deliberativae\", ovvero discorsi pronunciati in senato a favore o contro una proposta di legge, e \"orationes iudiciales\", discorsi giudiziari di accusa o difesa.\nCatone individua nel culmine del percorso educativo la formazione di un \"vir bonus, dicendi peritus\u201d (\"uomo di valore, esperto nel dire, espressione che sar\u00e0 il cardine del successivo modello educativo romano). (Pedagogia. Vol. 1: dall'et\u00e0 antica al Medioevo, Avalle-Maranzana ed. Paravia)\"\nL'opera letteraria di Porcio Catone, in particolare quella storica e oratoria, fu elogiata da Cicerone, che defin\u00ec il censore primo grande oratore romano, e il pi\u00f9 degno d'essere letto. Nella prima et\u00e0 imperiale, nonostante l'ideologia di M. Porcio Catone coincidesse in buona parte con la politica restauratrice del \"mos maiorum\" promossa da Augusto, la sua opera fu oggetto di sempre minore interesse. Con l'affermarsi delle tendenze arcaizzanti nel II secolo d.C., invece, essa fu oggetto di grandi attenzioni, seppure a carattere esclusivamente linguistico ed erudito: Gellio e Cornelio Frontone ne tramandarono molti frammenti, e l'imperatore Adriano dichiar\u00f2 di preferire Porcio Catone anche allo stesso Cicerone.\nL'oratoria latina nell'ultimo secolo della repubblica.\nTra il 150 a.C. e il 100 a.C. circa si opposero tra loro due scuole oratorie nate in Grecia:quella asiana e quella atticista. L'ampollosit\u00e0 caratteristica dello stile asiano fu incarnata dall'oratore Quinto Ortensio Ortalo. Tra gli oratori atticisti, uno dei pi\u00f9 importanti fu certamente Cesare, anche se i suoi discorsi sono andati perduti. Accanto alla scuola attica e alla scuola asiana, vi era anche una terza scuola retorica, detta rodiense, dalla citt\u00e0 di Rodi appunto. Esponente principale della scuola rodiense, sintesi delle vene stilistiche contenutistiche delle altre due scuole, fu sicuramente Cicerone, maestri del quale furono Apollonio Malaco (di Alabanda) ed il suo seguace Apollonio Molone.\nMarco Tullio Cicerone.\nCicerone \u00e8 certamente il pi\u00f9 celebre oratore dell'antica Roma. Nel \"Brutus\" egli ritiene completato con s\u00e9 stesso (non senza un certo fine autocelebrativo) lo sviluppo dell'arte oratoria latina, e gi\u00e0 da Quintiliano la fama di Cicerone quale modello classico dell'oratore \u00e8 ormai incontrastata. Cicerone ha pubblicato da s\u00e9 la maggior parte dei suoi discorsi; 58 orazioni (alcune parzialmente lacunose) le abbiamo ricevute nella versione originale, circa 100 sono conosciute per il titolo o per alcuni frammenti. I testi si possono dividere grosso modo tra orazioni pronunciate di fronte al Senato o al popolo e tra le arringhe pronunciate in qualit\u00e0 di - utilizzando termini moderni - avvocato difensore o pubblica accusa, nonostante anche questi ultimi abbiano spesso un forte substrato politico, come nel celeberrimo caso contro \"Gaio Verre\", unica volta in cui Cicerone compare come accusatore in un processo penale. Il suo successo \u00e8 dovuto alla sua abilit\u00e0 argomentatoria e stilistica, che si sa adattare perfettamente all'oggetto dell'orazione e al pubblico, soprattutto alla sua tattica astuta, che si adatta di volta in volta al particolare uditorio, appoggiando appropriatamente diverse scuole filosofiche o politiche, al fine di convincere il pubblico contrario e raggiungere il proprio scopo.\n Egli scomponeva il discorso in parole chiave e parole concetto che gli permettessero di parlare dell'argomento desiderato e associava queste parole, nell'ordine desiderato, alle stanze di una casa o di un palazzo che conosceva bene, in modo creativo e insolito. Durante l'orazione egli immaginava di percorrere le stanze di quel palazzo o di quella casa, e questo faceva s\u00ec che le parole concetto del suo discorso gli venissero in mente nella sequenza desiderata. \u00c8 da questo metodo di memorizzazione che derivano le locuzioni italiane \"in primo luogo\", \"in secondo luogo\" e cos\u00ec via.\n\"Ars dicendi\" ciceroniana.\nL'arte oratoria per Cicerone era \"il cosa deve fare un buon oratore in un processo\" e si divide in:\nLa struttura invece dell'orazione in s\u00e9 si divide in:\nL'oratoria alto-imperiale.\nNegli ultimi secoli dell'impero, questa sarebbe rifiorita soprattutto sotto forma di oratoria sacra, prima volta all'esegesi delle Sacre Scritture, e poi, con la patristica greca (San Basilio, San Gregorio Nazianzeno, San Gregorio di Nissa, San Giovanni Crisostomo) e latina (Sant'Ambrogio, Sant'Agostino), alla diffusione della dottrina cattolica.\nQuintiliano.\nL'opera principale di Quintiliano fu l\"'Institutio oratoria\" dove delineava un programma complessivo di formazione culturale e morale, scolastica ed intellettuale, che il futuro oratore deve seguire scrupolosamente, dall'infanzia fino al momento in cui avr\u00e0 acquistato qualit\u00e0 e mezzi per affrontare un uditorio (il termine \"institutio\" sta ad indicare, propriamente, \"insegnamento, educazione, istruzione\", confrontabile col termine greco di \"paid\u00e8ia\"): e ci\u00f2, in risposta alla corruzione contemporanea dell'eloquenza, che Quintiliano vede in termini moralistici, e per la quale individua come rimedi il risanamento dei costumi e la rifondazione delle scuole. Ma, soprattutto, propugn\u00f2 il criterio del ritorno all'antico, alle fonti della grande eloquenza romana, i cui onesti principi erano stati sanciti dall'oratoria di Catone e la cui perfezione era stata toccata da Cicerone.\nLe fonti dell'opera furono, quasi certamente, la \"Retorica\" d'Aristotele e proprio gli scritti retorici dell'Arpinate, anche se, a differenza di quest'ultimo, egli intende formare non tanto l'uomo di stato, guida del popolo, ma semplicemente e principalmente l'\"uomo\". Di conseguenza, mentre le analisi di Cicerone s'incentravano sull'ambito strettamente letterario e larvatamente \"politico\", Quintiliano affronta le varie questioni con un'ampiezza tale di orizzonti culturali e di motivazioni \"pedagogiche\" da proporsi decisamente come un \"unicum\" nella storia letteraria latina.\nDiversamente da Seneca il Vecchio e da Tacito, che misero in relazione la decadenza dell'oratoria con il pi\u00f9 generale declino della societ\u00e0 romana, Quintiliano attribuiva la crisi dell'oratoria del suo tempo, primo, alla carenza di buoni insegnanti, secondo al nuovo stile che era prevalso nelle scuole di retorica, e che egli vedeva rappresentato soprattutto da Seneca, e infine alla moda delle declamazioni (principale esercizio pratico di preparazione all'attivit\u00e0 pubblica oratoria) impostasi nei decenni precedenti. Quintiliano non era ostile alle declamazioni in quanto tali: ne ammetteva l'utilit\u00e0 quale esercitazione oratoria, ma era contrario alla centralit\u00e0 che esse avevano assunto nelle scuole di retorica dell'epoca.\nEt\u00e0 tardo-imperiale.\nLa forma oratoria pi\u00f9 fiorente nella tarda antichit\u00e0 \u00e8 quella del panegirico. Si trattava di discorsi elogiativi rivolti agli imperatori da parte degli oratori e commissionati spesso da comunit\u00e0 che richiedevano all'imperatore degli interventi: sebbene il carattere propagandistico sia ovviamente preponderante, le scelte degli attributi imperiali da elogiare erano per\u00f2 dettate dallo scopo di convincere sia l'imperatore che gli altri ascoltatori a concordare sulla scala di valori proposta da chi commissionava il panegirico. Per gli studiosi moderni, inoltre, i panegirici sono preziose fonti di informazione sulle politiche imperiali, sulle biografie dei sovrani e sui singoli eventi che calamitavano l'attenzione dei sudditi; spesso si tratta, anzi, delle sole fonti per diversi di questi eventi. Infine, attraverso i panegirici \u00e8 possibile comprendere gli stili e le tematiche delle scuole di retorica della tarda antichit\u00e0, e dunque l'ambiente culturale in cui si formavano le classi dirigenziali romane del IV e del V secolo. La principale raccolta di panegirici prende il nome di \"Panegyrici Latini\" e fu composta tra la fine del IV e l'inizio del V secolo in Gallia. Comprende dodici panegirici composti tra la fine del III secolo (panegirico a Massimiano) alla fine del IV (a Teodosio I); unica eccezione il panegirico composto da Plinio il Giovane e indirizzato a Traiano.\nTra gli oratori di questa epoca \u00e8 figura di spicco Quinto Aurelio Simmaco (340 circa-403 circa), membro dell'aristocrazia senatoria pagana, che ricopr\u00ec cariche di rilievo sotto diversi imperatori. Di lui si sono conservate: otto orazioni, di cui tre panegirici agli imperatori Valentiniano e Graziano e cinque orazioni lette dinanzi al Senato; circa cinquanta lettere ufficiali inviate durante la sua prefettura e raccolte sotto il nome di \"Relazioni\", tra cui la famosa relazione III, in cui Simmaco espone il punto di vista pagano sulla disputa per la rimozione dell'altare della Vittoria dal Senato che lo vide opposto ad Ambrogio da Milano; dieci libri di \"Lettere\", che conservano la sua corrispondenza con personaggi del calibro di Vettio Agorio Pretestato, Virio Nicomaco Flaviano, Ausonio e Ambrogio da Milano.\nCaratteristiche.\nLe caratteristiche di un'orazione e dell'oratore nella retorica greco-romana possono essere cos\u00ec riassunte:\nI generi dell'oratoria erano:\nLe parti di un'orazione erano:\nL'oratore aveva una funzione persuasiva e le sue caratteristiche erano:"}
{"id": "3981062", "revid": "106456", "url": "https://it.wikipedia.org/wiki?curid=3981062", "title": "Gaston IV de B\u00e9arn", "text": ""}
{"id": "3981073", "revid": "1305772", "url": "https://it.wikipedia.org/wiki?curid=3981073", "title": "La valle dell'oro (serie televisiva)", "text": "La valle dell'oro (\"Klondike\") \u00e8 una serie televisiva statunitense in 17 episodi trasmessi per la prima volta nel corso di una sola stagione dal 1960 al 1961.\n\u00c8 una serie western ambientata nel 1897 durante il periodo della corsa all'oro nella citt\u00e0 di Skagway, nel Klondike. \u00c8 interpretata da Ralph Taeger e James Coburn, due cercatori d'oro che si recano nella regione in cerca di fortuna. Taeger interpreta il \"bravo ragazzo\" Mike Halliday e Coburn il truffatore Jeff Durain. Mari Blanchard interpreta Kathy O'Hara, la proprietaria di un hotel.\n\"Klondike\" non attir\u00f2 un vasto pubblico in patria; la NBC annull\u00f2 la serie spostando Taeger e Coburn nella serie di breve durata \"Acapulco\" in cui interpretano due detective in Messico.\nPersonaggi e interpreti.\nGuest star.\nTra le guest star: Frank Puglia, Lane Bradford, John Qualen, Ralph Moody, Patric Knowles, Ron Hayes, Hank Patterson, Emory Parnell, Lilyan Chauvin, Tudor Owen, Raymond Hatton, Jack Elam, Lawrence Dobkin, N.J. Davis, Jackie Coogan, Hugh Sanders, Charles Herbert, Charles Tannen, Joseph Mell, Robert Karnes, Howard McNear, Phillip Pine, Harry Lauter, Frank Ferguson, Steve Gravers, Edgar Buchanan, Robert F. Simon, Robert Griffin, Judson Pratt, Snub Pollard.\nProduzione.\nLa serie fu prodotta da ZIV Television Programs e United Artists Television e girata nel Paramount Ranch ad Agoura in California. Le musiche furono composte da Vic Mizzy.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 10 ottobre 1960 al 13 febbraio 1961 sulla rete televisiva NBC. In Italia \u00e8 stata trasmessa con il titolo \"La valle dell'oro\"."}
{"id": "3981090", "revid": "1318658", "url": "https://it.wikipedia.org/wiki?curid=3981090", "title": "Campionato tedesco di pallamano maschile", "text": "Il campionato tedesco di pallamano maschile \u00e8 l'insieme dei tornei istituiti ed organizzati dalla \"DHB\", la federazione di pallamano della Germania.\nDalla stagione 1949-50 esiste in Germania un campionato di massima divisione maschile; attualmente il torneo si chiama Handball-Bundesliga.\nI vincitori di tale torneo si fregiano del titolo di campioni di Germania; dall'origine a tutto il 2013 si sono tenute 64 edizioni del torneo.\nLa squadra che vanta il maggior numero di campionati vinti \u00e8 il THW Kiel con 18 titoli (l'ultimo nel 2012-13), a seguire il VfL Gummersbach con 12 titoli (l'ultimo nel 1990-91) e il Frisch Auf G\u00f6ppingen con 9 titoli (l'ultimo nel 1971-72); l'attuale squadra campione in carica \u00e8 il THW Kiel che ha vinto il titolo 2012-2013.\nOrganigramma.\nQuella che segue \u00e8 la struttura dei tornei."}
{"id": "3981093", "revid": "46931", "url": "https://it.wikipedia.org/wiki?curid=3981093", "title": "The Secret War of Harry Frigg", "text": ""}
{"id": "3981095", "revid": "599013", "url": "https://it.wikipedia.org/wiki?curid=3981095", "title": "Snow Flower and the Secret Fan", "text": ""}
{"id": "3981096", "revid": "478814", "url": "https://it.wikipedia.org/wiki?curid=3981096", "title": "Tokaimura", "text": ""}
{"id": "3981098", "revid": "46931", "url": "https://it.wikipedia.org/wiki?curid=3981098", "title": "Sign of the Pagan", "text": ""}
{"id": "3981107", "revid": "72396", "url": "https://it.wikipedia.org/wiki?curid=3981107", "title": "One Shot '80 Volume 9", "text": "One Shot '80 Volume 9 \u00e8 nona raccolta di canzoni degli anni '80, pubblicata in Italia dalla Universal su CD (catalogo 314 5 41108 2) e cassetta (314 5 41108 4) nel 2000, appartenente alla serie \"One Shot '80\" della collana \"One Shot\".\nRaggiunge la posizione numero 16 nella classifica degli album in Italia del 2000, risultando il 146\u00b0 pi\u00f9 venduto nel 2000.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3981115", "revid": "210936", "url": "https://it.wikipedia.org/wiki?curid=3981115", "title": "Ventunesima stagione de I Simpson", "text": ""}
{"id": "3981117", "revid": "1543377", "url": "https://it.wikipedia.org/wiki?curid=3981117", "title": "Numero di Smarandache-Wellin", "text": "In teoria dei numeri, un numero di Smarandache-Wellin \u00e8 un numero generato dalla concatenazione dei primi \"n\" numeri primi in una data base, dove \"n\" \u00e8 qualunque numero naturale. I primi numeri di Smarandache-Wellin in base 10 sono: 2, 23, 235, 2357, 235711, 23571113. Il loro nome deriva dai matematici Florentin Smarandache e Paul R. Wellin.\nNumeri primi di Smarandache-Wellin.\nUn numero di Smarandache-Wellin che sia anche un numero primo \u00e8 chiamato primo di Smarandache-Wellin. I primi tre sono 2, 23 e 2357, mentre il quarto ha 355 cifre e termina col numero primo 719. I pi\u00f9 piccoli numeri primi alla fine delle concatenazioni di Smarandache-Wellin che sono anch'esse prime sono 2, 3, 7, 719, 1033, 2297, 3037 e forse 11927. Nella serie di tutti i numeri di Smarandache-Wellin, i primi occupano le posizioni 1, 2, 4, 128, 174, 342, 435 e forse 1429. L'ultimo numero della serie \u00e8 probabilmente primo, ha 5719 cifre ed \u00e8 stato individuato da Eric W. Weisstein, il creatore di MathWorld, nel 1998. Se sar\u00e0 dimostrata la sua primalit\u00e0, diverr\u00e0 l'ottavo primo di Smarandache-Wellin conosciuto. Nel marzo 2009 Weisstein ha mostrato che il successivo primo di Smarandache-Wellin, sempre ammesso che esista, non \u00e8 pi\u00f9 piccolo del 22077\u00ba numero di Smarandache-Wellin."}
{"id": "3981118", "revid": "210936", "url": "https://it.wikipedia.org/wiki?curid=3981118", "title": "Ventiduesima stagione de I Simpson", "text": ""}
{"id": "3981119", "revid": "210936", "url": "https://it.wikipedia.org/wiki?curid=3981119", "title": "Ventitreesima stagione de I Simpson", "text": ""}
{"id": "3981121", "revid": "306856", "url": "https://it.wikipedia.org/wiki?curid=3981121", "title": "Gesta Othonis", "text": "I Gesta Othonis sono un'opera storiografica della badessa Roswitha di Gandersheim commissionati, presumibilmente, intorno al 962 e rappresentano una fondamentale biografia dell'imperatore Ottone I. Sono scritti in 1517 esametri leonini e vengono terminati entro il 968, data della morte di Guglielmo di Magonza, di cui Rosvita nel poema parla come di un vivo. Sono ritenuti posteriori sia alle commedie sia ai poemetti agiografici.\nL'opera, pervenutaci con pesanti lacune, viene commissionata a Rosvita dalla badessa Gerberga II, con il chiaro scopo di celebrare le gesta dell'imperatore e impegna notevolmente la nostra canonichessa, in quanto si tratta di un argomento del tutto nuovo per lei e per il quale non pu\u00f2 fare riferimento ad alcuna fonte precedente, cos\u00ec come a dati certi e ordinati.\nNella prefazione paragona se stessa a un viandante che incede in una distesa coperta di neve, ignaro del cammino da percorrere per giungere a destinazione . La consueta \"excusatio\" nasconde tuttavia una strategia che permette alla poetessa di godere di ampia libert\u00e0 nelle proprie scelte.\nEstende il contesto iniziando l'opera al momento dell'incoronazione del re Enrico I l\u2019Uccellatore, padre di Ottone I, esaltando quindi il percorso della dinastia di Sassonia sino all'ascesa al trono imperiale di Ottone e finisce per presentare il modello ideale di un re cristiano, come lo si concepiva nel secolo X.\nPrende poi a pretesto, come le \u00e8 consueto, la debolezza femminile e si rifiuta di trattare in maniera estesa i fatti d'arme o le scene di guerra alle quali non riuscirebbe a rendere giustizia e che in ogni caso preferirebbe evitare in quanto sono il tipico frutto dell'attivit\u00e0 diabolica.\nNon deve stupire quindi che la celeberrima vittoria di Lechfeld (10 agosto 955), con la quale Ottone I scongiura definitivamente il pericolo degli Ungari per l'Europa assicurandosi il consolidamento della posizione in Germania, siano dedicati solo 17 versi mentre alle vicende della seconda moglie dell'imperatore, Adelaide (Borgogna, 27 giugno 931 \u2013 monastero di Selz in Alsazia, 16 dicembre 999), ne siano stati dedicati oltre 200.\nNel poema \u00e8 sempre ravvisabile un'ottica squisitamente femminile, dando vita a una composizione epica del tutto atipica. Le figure femminili sono particolarmente esaltate, specialmente se si tiene conto del contesto temporale, i grandi fatti d'arme sono sublimati e visti attraverso la vita e gli scritti di corte e l'imperatore viene eroicizzato, divenendo il simbolo delle virt\u00f9 cristiane come la \"pietas\", la \"misericordias\" e la \"fides\".\nVa notato che, con questo metodo, Rosvita riesce ad integrare i \"Gesta\" all'interno di un pi\u00f9 ampio contesto iniziato con i poemetti e i drammi e che vede, all'interno della visione agostiniana, l'operato dell'uomo influenzato dalla presenza dell'azione divina, alla quale si contrappone l'opera diabolica."}
{"id": "3981126", "revid": "1543377", "url": "https://it.wikipedia.org/wiki?curid=3981126", "title": "Giulio Cattivelli", "text": "Biografia.\nHa iniziato l'attivit\u00e0 giornalistica subito dopo la fine della seconda guerra mondiale, collaborando alla rinascita del quotidiano piacentino \"Libert\u00e0\", sul quale scrisse fino alla morte firmandosi \"Cat\". Inizialmente si occup\u00f2 della pagina sportiva del quotidiano, al seguito del \u2014 per il quale coni\u00f2 l'appellativo \"Papaveri\", ispirandosi alla canzone \"Papaveri e papere\" di Nilla Pizzi \u2014; in seguito si dedic\u00f2 all'attivit\u00e0 di critico, assecondando la passione per il cinema trasmessagli dalla madre.\nCattivelli si occup\u00f2 della terza pagina di \"Libert\u00e0\" dal 1945 al 1994, in particolare di recensioni cinematografiche, per le quali si ispir\u00f2 alle idee di Guido Aristarco e della rivista \"Cinema Nuovo\", applicando sistemi di valutazione all'avanguardia rispetto ai tempi; con Aristarco collabor\u00f2 alla stesura del volume \"Il mestiere del critico\", e partecip\u00f2 in qualit\u00e0 di giurato a numerosi festival cinematografici nazionali. Parallelamente s'impegn\u00f2 nel mondo culturale piacentino, ispirando in collaborazione con Ersilio Tonini uno dei primi cineforum cittadini; inoltre ricopr\u00ec la carica di preside di vari istituti scolastici di Piacenza, e pubblic\u00f2 volumi sulla storia recente della citt\u00e0 emiliana.\nNel 1983, alla nascita di Telelibert\u00e0, fu chiamato a condurre una rubrica di approfondimento cinematografico, \"Al cinema con Cat\"; dalla sua esperienza di critico sono state tratte due raccolte postume di articoli, \"Al cinema con Cat\" (2007) e \"Il quadernuccio di Cat\" (2010).\nDopo la scomparsa gli \u00e8 stato dedicato il Cineclub di Piacenza.\nDal 2017 esiste il Premio Cat, contest nazionale di critica cinematografica ideato e diretto da Piero Verani a 20 anni dalla scomparsa di Giulio Cattivelli e realizzato da Cinemaniaci Associazione Culturale in collaborazione con Editoriale Libert\u00e0 e Fondazione di Piacenza e Vigevano. Nel 2019, centenario della nascita del \"Cat\" (come firmava i suoi pezzi), il premio giunge alla terza edizione."}
{"id": "3981127", "revid": "124123", "url": "https://it.wikipedia.org/wiki?curid=3981127", "title": "Damien Molony", "text": "Biografia.\nDopo aver studiato presso il Drama Centre di Londra ed aver ottenuto la laurea nel 2011, ha recitato nella tragedia di John Ford intotolata \"'Tis Pity She's a Whore\" nel ruolo di Giovanni.\nL'interpretazione di Hal nella serie tv inglese \"Being Human\" lo ha portato al suo primo lavoro televisivo. In un'intervista con il magazine inglese \"SFX\", Molony ha dichiarato che per avvicinarsi al ruolo di Hal ha fatto delle ricerche sul comportamento dei tossicodipendenti e degli alcolisti.\nIn precedenza ha recitato nel cortometraggio \"When the Hurlyburly's Done\", girato in Germania.\nLa quinta ed ultima stagione di \"Being Human\" \u00e8 stata trasmessa nel febbraio-marzo 2013. Allo stesso tempo Molony ha recitato nella commedia \"If You Don't Let Us Dream, We won't Let You Sleep\" al Royal Court Theatre."}
{"id": "3981129", "revid": "43825", "url": "https://it.wikipedia.org/wiki?curid=3981129", "title": "Sydney Parkinson", "text": "Biografia.\nTrasferitosi da Edimburgo a Londra, nel 1766 fu assunto da Joseph Banks presso i Kew Gardens, dove lavor\u00f2 per circa un anno. Nel 1767 Banks lo segnal\u00f2 a James Cook, che lo ingaggi\u00f2 per la sua prima spedizione a bordo della \"HMS Endeavour\". In quattro anni di viaggio produsse una notevole mole di illustrazioni botaniche ed etnoantropologiche. Ammalatosi di malaria, Parkinson mor\u00ec a soli 26 anni, mentre si trovava al largo della citt\u00e0 di Batavia (oggi Giacarta); il suo corpo ricevette diretta sepoltura in mare.\nIl \"Ficus parkinsonii\" e la \"Procellaria parkinsonii\" sono stati dedicati al suo nome."}
{"id": "3981133", "revid": "729019", "url": "https://it.wikipedia.org/wiki?curid=3981133", "title": "Clemente Gasparri", "text": "Biografia.\nFiglio del generale dei carabinieri Domenico Gasparri e della moglie Iole Siani, nonch\u00e9 fratello del senatore Maurizio Gasparri, Clemente Gasparri \u00e8 nato a Cava de' Tirreni (SA) il 31 luglio 1949. Ha intrapreso la carriera militare a partire dal 1967 con la frequentazione dell'Accademia Militare di Modena prima e della Scuola Ufficiali di Roma poi.\nLaureatosi in giurisprudenza ed in scienze della sicurezza interna ed esterna, successivamente ha conseguito il master in scienze strategiche con la frequentazione del Corso Superiore di Stato Maggiore presso la Scuola di Guerra di Civitavecchia.\nNominato tenente, divenne Comandante di Plotone del I Battaglione della Scuola Sottufficiali di Velletri per poi passare al comando dell'8\u00ba Nucleo Elicotteri Carabinieri di Vibo Valentia. Nominato capitano venne assegnato alla Compagnia di Montecatini Terme e al Reparto Volo del Centro Elicotteri Carabinieri di Pratica di Mare (RM) ove gi\u00e0 aveva svolto l'incarico di Capo Ufficio Sicurezza del Volo.\nNominato ufficiale superiore, ricopr\u00ec gli incarichi di Capo Ufficio OAS (Operazioni, Addestramento e Studi) del Centro Elicotteri Carabinieri di Pratica di Mare, venendo poi nominato Comandante di Gruppo di Cuneo, Capo Ufficio Segreteria e Personale della 2\u00aa Divisione Carabinieri \"Podgora\" in Roma, Comandante Provinciale di Livorno e Comandante del Raggruppamento Elicotteri Carabinieri di Pratica di Mare. Nel 1992 prese parte alla missione NATO in Jugoslavia.\nNominato generale di brigata, divenne Comandante della Regione Carabinieri Sardegna, Capo del IV Reparto - Ispettore Logistico del Comando Generale dell'Arma dei Carabinieri, Comandante dei Carabinieri del Ministero Affari Esteri e Dirigente Generale Responsabile dei Servizi Informativi Automatizzati dell'Arma dei Carabinieri in Roma, nonch\u00e9, dal 19 gennaio 2009 Comandante delle Scuole dell'Arma dei Carabinieri in Roma sino alla nomina a Generale di Corpo d'Armata.\nDal 7 marzo 2012 al 7 marzo 2013, giorno in cui lascia il servizio attivo, ricopre l'incarico di vicecomandante generale dell'Arma dei Carabinieri."}
{"id": "3981135", "revid": "674311", "url": "https://it.wikipedia.org/wiki?curid=3981135", "title": "Esercito imperiale del Sacro Romano Impero", "text": ""}
{"id": "3981136", "revid": "76963", "url": "https://it.wikipedia.org/wiki?curid=3981136", "title": "Ingeborg Sch\u00f6ner", "text": "Biografia.\nInterprete di film di genere, \u00e8 ricordata per aver interpretato il ruolo di Hilde, giovane turista tedesca in visita in Italia, nel film commedia del 1957 di Antonio Pietrangeli \"Souvenir d'Italie\" che contava su un \"cast\" di 'tutte stelle'.\n\u00c8 oltremodo nota per aver interpretato il ruolo di Nathalie, giovane turista americana in visita a Venezia con la sua amica Janet (Niki Dantine) nel film di Dino Risi \"Venezia, la luna e tu\" (1958), con Alberto Sordi, Marisa Allasio, Nino Manfredi e Riccardo Garrone.\nStudentessa di filologia dopo aver completato gli studi superiori, ha svolto attivit\u00e0 di modella prima di iniziare a studiare recitazione. Debutt\u00f2 come attrice teatrale a Monaco di Baviera e a Berlino.\nNei primi anni cinquanta ricevette numerose offerte per interpretare film in Italia, Francia e Stati Uniti (per film per la televisione). Si ritagli\u00f2 un repertorio in cui impersonava la classica ragazza perbene anche se spesso fu utilizzata per pellicole in costume o comunque di ambientazione storica.\nNegli anni settanta e negli anni ottanta Sch\u00f6ner \u00e8 stata attiva principalmente come attrice televisiva. Dal 1980 al 2008 ha interpretato due distinti ruoli nella serie televisiva tedesca di lunghissimo corso \"SOKO 5113\", dapprima come detective Anna Herbst, poi come moglie del sovrintendente Schickl.\n\u00c8 stata sposata con il regista George Marishka, da cui ha avuto due figlie, Nicole - anch'essa attrice - e Juliette."}
{"id": "3981144", "revid": "1305772", "url": "https://it.wikipedia.org/wiki?curid=3981144", "title": "Handy", "text": ""}
{"id": "3981146", "revid": "110157", "url": "https://it.wikipedia.org/wiki?curid=3981146", "title": "Primordia Coenobii Gandersheimensis", "text": "Composti dopo la morte dell'imperatore Ottone I, cio\u00e8 dopo il 973, i 594 esametri de Le origini del convento di Gandersheim (Primordia Coenobii Gandersheimensis) sono l'ultima opera di Rosvita; se da un lato si legano al poema epico, di cui costituiscono una sorta di antefatto, dall'altro si riallacciano anch'essi ai poemetti e ai drammi per l'idealizzazione eroica di alcuni personaggi, vere incarnazioni della virt\u00f9 cristiana, e per la presenza dell'elemento miracoloso interpretato in chiave provvidenziale.\nLa poetessa riesce a calare il lettore nell'atmosfera un po' rarefatta del convento, di cui racconta la felice storia dalla fondazione nell'856 fino al 919, l'anno della morte di Cristina, terza badessa , succeduta alle sorelle maggiori Atumonda e Gerberga I.\nSe Rosvita si ferma oltre mezzo secolo prima della sua epoca, \u00e8 probabilmente perch\u00e9 i suoi non sono pi\u00f9 tempi di serenit\u00e0 e di pace. Rosvita tace sui suoi tempi e ne soffre, ma il suo silenzio non \u00e8 una resa; indica infatti con chiarezza i modelli di vita ai quali le consorelle dovrebbero attenersi.\nNell'ultima opera la poetessa rivela una maggiore eleganza nello stile e una maggiore padronanza della lingua; i \"Primordia\" quindi si possono considerare la degna conclusione dell'attivit\u00e0 letteraria e il frutto pi\u00f9 maturo della sua carriera"}
{"id": "3981147", "revid": "22475", "url": "https://it.wikipedia.org/wiki?curid=3981147", "title": "Hansestadt", "text": ""}
{"id": "3981151", "revid": "1305772", "url": "https://it.wikipedia.org/wiki?curid=3981151", "title": "Convento francescano", "text": "Convento francescano"}
{"id": "3981161", "revid": "538800", "url": "https://it.wikipedia.org/wiki?curid=3981161", "title": "Numero ottaedrale", "text": ""}
{"id": "3981163", "revid": "88812", "url": "https://it.wikipedia.org/wiki?curid=3981163", "title": "Gesta othonis", "text": ""}
{"id": "3981164", "revid": "254059", "url": "https://it.wikipedia.org/wiki?curid=3981164", "title": "Ezio Mutti", "text": "Biografia.\nAll'et\u00e0 di 19 anni si iscrive all'Istituto superiore per le industrie artistiche di Monza e, al termine degli studi, si specializza in forgiatura dei metalli.\nNel 1928 partecipa alla mostra \"Amici dell'Arte\" di Torino. Nel 1933 partecipa alla mostra d'arte del \"Sindacato Regionale Fascista Belle Arti di Lombardia\" di Milano. In questa occasione, grazie all'amico pittore Oreste Marini, stringe amicizia con Angelo Del Bon che inviter\u00e0 nella sua casa a Castiglione assieme a Nene Nodari, aderendo di fatto alla corrente artistica del Chiarismo mantovano.\nNel 1942 partecipa alla Mostra degli Artisti Italiani in Armi presso il Palazzo dell'Esposizione in Via Nazionale a Roma.\nLa sua opera \u00e8 un paracadutista in bronzo nell'atto di lanciarsi fuori dalla carlinga dell'aereo, una scultura simbolica che racchiude in s\u00e9 i punti del concetto del \"fascista\" dell'epoca, un'opera quasi futurista, lo slancio nel vuoto, l'atto virile, la nuova arma che era nata da pochi anni: il paracadutismo.\nLa scultura venne esposta alla Mostra dell'Arte di Monaco del 1943 e in quell'occasione venne donata dall'ambasciatore italiano Dino Alfieri al Maresciallo dell'Aria Hermann Goring. \nHa ricoperto la carica di direttore del Museo Internazionale della Croce Rossa di Castiglione dal 1965 al 1980.\nNel 1984 il Museo d'Arte Moderna dell'Alto Mantovano di Gazoldo degli Ippoliti gli ha dedicato una mostra personale."}
{"id": "3981170", "revid": "130040", "url": "https://it.wikipedia.org/wiki?curid=3981170", "title": "Visconti di B\u00e9arn", "text": "I visconti di B\u00e9arn esistono da oltre un millennio. Di formazione feudale, il feudo di B\u00e8arn fu costituito in viscontea nel IX secolo nell'ambito del ducato di Guascogna. I suoi primi visconti erano nominati \"Centullo\" e vennero poi seguiti dai \"Gastone\".\nIl B\u00e9arn fu incluso nelle frontiere originali conferite al regno di Francia dal Trattato di Verdun nell'843."}
{"id": "3981171", "revid": "287204", "url": "https://it.wikipedia.org/wiki?curid=3981171", "title": "Letteratura latina imperiale", "text": "L'et\u00e0 della letteratura latina imperiale (o \"et\u00e0 argentea\") \u00e8 compresa fra il 14 (anno della morte di Augusto) ed il 550 (anno della stesura del \"Corpus Iuris Civilis\" di Giustiniano).\nContesto storico e influenze letterarie.\nCi troviamo alla fine del periodo augusteo (14 d.C.), dopo la fine della \"Res publica Romana\", le cui istituzioni non furono mai totalmente abolite, ma semplicemente persero il potere effettivo a vantaggio dell'imperatore. Nei cinque secoli successivi si alternarono due fasi caratterizzate da forme di organizzazione e legittimazione del potere imperiale profondamente diverse, il Principato e il Dominato; oltre ad una divisione dell'impero in due parti, la parte occidentale che cess\u00f2 di esistere nel 476, l'altra perpetuandosi per ancora un millennio in quell'entit\u00e0 nota come Impero bizantino.\nLa vita politica, economica e sociale durante i primi secoli dell'Impero gravitava attorno all'Urbe. Roma era la sede dell'autorit\u00e0 imperiale e dell'amministrazione, principale luogo di scambio commerciale tra Oriente ed Occidente oltre ad essere di gran lunga la pi\u00f9 popolata citt\u00e0 del mondo antico con circa un milione di abitanti; per questo migliaia di persone affluivano quotidianamente nella capitale via mare e via terra, arricchendola di artisti e letterati provenienti da tutte le regioni dell'Impero.\nEsisteva una netta differenza tra il vivere a Roma o nelle province: gli abitanti della capitale godevano di privilegi ed elargizioni, mentre il peso fiscale si riversava pi\u00f9 pesantemente sulle province. Anche tra citt\u00e0 e campagna, ovviamente tenendo conto del ceto sociale, la qualit\u00e0 di vita era migliore e pi\u00f9 agiata per i cittadini, che usufruivano di servizi pubblici come terme, acquedotti, teatri e circhi.\nDall'epoca di Diocleziano, Roma perse il suo ruolo di sede imperiale a favore di altre citt\u00e0 (Milano, Treviri, Nicomedia e Sirmio), restando, per\u00f2, capitale dell'Impero, fino a quando, nel corso del V secolo, si and\u00f2 sempre pi\u00f9 imponendo Costantinopoli (la \"Nova Roma\" voluta da Costantino), anche grazie ai mutati rapporti di forza tra un Oriente ancora prospero e un Occidente in balia delle orde barbariche e sempre pi\u00f9 prostrato dalla crisi economica, politica e demografica.\nDopo la crisi che paralizz\u00f2 l'Impero nei decenni centrali del III secolo, le frontiere si fecero pi\u00f9 sicure a partire dal regno di Diocleziano (284-305), il quale introdusse profonde riforme nell'amministrazione e nell'esercito. L'Impero pot\u00e9 cos\u00ec vivere ancora un periodo di relativa stabilit\u00e0 fino almeno alla battaglia di Adrianopoli (378) e, in Occidente, fino ai primi anni del V secolo, quando si produsse una prima, pericolosa incursione da parte dei Visigoti di Alarico (401-402) cui seguirono altre che culminarono nel celebre sacco di Roma del 410, avvertito dai contemporanei (Sofronio Eusebio Girolamo, Agostino d'Ippona) come un avvenimento epocale e, da alcuni, perfino come la fine del mondo. Gli ultimi decenni di vita dell'Impero romano d'Occidente (quello d'Oriente sopravviver\u00e0, come si \u00e8 detto, per un altro millennio) furono vissuti in un clima apocalittico di morte e di miseria dalla popolazione di molte regioni dell'Impero, falcidiata da guerre, carestie ed epidemie. La conseguenza finale fu la caduta della stessa struttura imperiale.\nLingua.\nIl latino volgare include tutte le forme tipiche della lingua parlata che, quindi, proprio per tale natura erano pi\u00f9 facilmente influenzabili da cambiamenti linguistici e da influssi derivati da altre lingue. La lingua latina sviluppatasi, cresciuta e diffusasi con Roma e la sua statalit\u00e0 nell'Impero, era divenuta col tempo la lingua di una minoranza elitaria, del ceto amministrativo mercantile e dei letterati, ben lontana dalla lingua parlata quotidianamente da tutte le genti a tutti i livelli sociali.\nDiverse, infatti, erano le lingue dei popoli o volgo che restavano radicate a lingue o parlate preesistenti al latino e pi\u00f9 o meno influenzate dalla lingua di Roma. Quindi la lingua latina, bench\u00e9 si fosse diffusa in tutto il territorio occupato da Roma subendo, e imponendo a sua volta, influenze secondo i territori, risultava essere pi\u00f9 una lingua franca e, per certe genti, una lingua modello da imitare, un esempio di lingua culturalmente elevata. In Oriente, quindi, la presenza di una cultura greca molto forte fu ostacolo al radicarsi del latino, mentre in territori come la Gallia, la Dacia e l'Iberia la lingua latina influenz\u00f2 significativamente le parlate locali.\nUna distinzione tra latino letterario e latino volgare non \u00e8 applicabile ai primi tre secoli di storia romana, quando le necessit\u00e0 della vita avevano forgiato una lingua non del tutto formalizzata dal punto di vista grammaticale. Si pu\u00f2 infatti dire che i documenti latini pi\u00f9 antichi riflettono molto da vicino o corrispondono del tutto alla lingua parlata all'epoca in cui furono redatti. Le prime opere letterarie in latino compaiono nella seconda met\u00e0 del III secolo a.C. e riflettono un'importante evoluzione, effettiva sia sul piano lessicale sia sul piano grammaticale, che corrisponde all'espandersi dell'influenza di Roma.\nI popoli vinti dai Romani appresero la lingua dei dominatori e questa si sovrappose alle parlate locali. Inversamente, il latino accolse elementi dialettali, italici e non, configurandosi come \"latino volgare\": la lingua parlata si contrappone cos\u00ec alla lingua scritta, depurata da forestierismi o da elementi dialettali, formalizzata sintatticamente e grammaticalmente, fornita di un lessico controllato.\nCon \"sermo provincialis\" (\"lingua degli abitanti delle province\"), o anche \"sermo militaris\" (\"gergo militare\"), \"sermo vulgaris\" (\"lingua volgare, del volgo\") o \"sermo rusticus\" (\"lingua rustica, campagnola, illetterata\"), si indica comunemente il modo di riferirsi dei dotti latini alle parlate delle Province romane fino al II secolo d.C. Nelle Province, infatti, non si parlava il latino classico, ma un latino, differente da zona a zona, che aveva subito gli influssi particolari della regione in cui era stato importato. Tali modifiche agivano sia a livello fonetico (ad esempio, nelle aree in cui, prima dell'arrivo del latino, erano utilizzate lingue celtiche, era rimasta, anche una volta adottata la lingua di Roma, la presenza della U \"turbata\", ossia pronunciata come nel francese moderno o in alcune aree del Nord-Italia) che lessicale (per esempio, nelle parlate volgari si tende a servirsi di metafore concrete piuttosto che di vocaboli neutri: si usa \"testa\", ossia \"vaso di coccio a forma di testa umana\", al posto del latino \"caput\"), ed erano sostanzialmente dovute al sostrato, appunto lo strato linguistico precedente al latino.\nProduzione.\nFavolistica.\nIl primo favolista latino, fu Fedro (15 a.C. circa-50 d.C.). Rappresent\u00f2 una voce isolata della letteratura latina, rivestendo un ruolo poetico subalterno in quanto la favola non era considerata (analogamente ad oggi) un genere letterario \"alto\" anche se possedeva un carattere pedagogico e un fine morale. Fedro riconosce la propria dipendenza dall'opera di Esopo, dando tuttavia alle sue favole maggiore dignit\u00e0 letteraria, riscrivendole in versi senari. Le favole di Fedro hanno un doppio scopo: divertire il lettore, con scene di carattere comico, ma di suggerire anche \"saggi consigli\" per vivere.\nGrammatica, filologia e discipline erudite.\nAll'interno delle scuole si conservano i lasciti della cultura romana antica. Qui si concentrano, dunque, i contributi degli scrittori pagani, eredi della lunga storia letteraria latina. La preservazione dei testi linguistici e letterari antichi avviene tramite la compilazione di vaste enciclopedie del sapere, come la grammatica di Flavio Sosipatro Carisio autore di un\"Ars grammatica\" in cinque libri, grazie alla quale si sono conservate diversi frammenti di opere latine. Altri autori si dedicarono al commento dei classici e alla cura delle edizioni delle opere pi\u00f9 importanti di Marziale, Giovenale, Apuleio, eccetera; i Simmachi e i Nicomachi si occuparono di curare l'edizione delle \"Storie\" di Tito Livio.\nLa pi\u00f9 importante opera enciclopedica \u00e8 per\u00f2 quella di Nonio Marcello, la \"De compendiosa doctrina\", in venti libri. I primi tredici libri si occupano principalmente di aspetti linguistici e letterari, gli ultimi sette di antiquaria (navi, utensili domestici, abbigliamento, alimentazione). Nella prima parte Nonio tratta di diversi lemmi, usando come esempi brani tratti da autori latini di tutte le epoche: Livio Andronico, Nevio, Ennio, Pacuvio, Accio, Turpilio, Titinio, Afranio, Pomponio, Novio, Laberio, Varrone, Quadrigario, Sisenna, Sallustio. Nella maggior parte dei casi, si tratta di opere conservatesi proprio grazie alle citazioni di Nonio.\nElio Donato, il maggiore dei grammatici del IV secolo e maestro di Sofronio Eusebio Girolamo, compose un trattato di grammatica intitolato \"Ars minor\", sulle otto parti del discorso, e un altro intitolato \"Ars maior\", su temi avanzati di stilistica e metrica; si tratta dei testi su cui gli allievi studiarono il latino fino al Medioevo. Sempre Donato compose un commento a Virgilio, di cui si sono conservati silo la \"Vita Vergilii\", basata su Svetonio, e un'introduzione alle \"Bucoliche\"; un commento a Terenzio, quasi completo, con annotazioni stilistiche ed erudite.\nUn discepolo di Elio Donato fu Servio Mario Onorato, al quale \u00e8 attribuito un commento di Virgilio, detto \"Servius minor\", contenente notizie sulla composizione, considerazioni stilistiche e grammaticali, comparazioni esegetiche tra diversi manoscritti. Questa edizione fu ampliata tra il VII e l'VIII secolo da un anonimo con l'inserimento di materiale di Donato, e poi pubblicata nel XVII secolo da Pierre Daniel col nome di \"Servius Danielinus\" o \"Servius auctus\". Anche Tiberio Claudio Donato compose un commento all'opera maggiore di Virgilio intitolato \"Interpretationes Vergilianae\".\nDi estremo interesse la figura di Ambrogio Teodosio Macrobio, un autore variamente collocato tra il IV e il V secolo, il quale compose i \"Saturnali\". Si tratta di un'opera ambientata nel periodo dei Saturnali (17-19 dicembre) dell'anno 384. Un gruppo di esponenti dell'aristocrazia e della cultura pagana romana (tra cui Vettio Agorio Pretestato, Virio Nicomaco Flaviano, Quinto Aurelio Simmaco, Servio e Ausonio) si incontrano per un convivio e discutono di problemi religiosi, ricordano motti di spirito degli antichi, e, soprattutto discutono e ammirano Virgilio come modello di stile e dispensatore di informazioni antiquarie. Frutto dell'interesse di Macrobio per la filosofia neo-platonica \u00e8 invece il commento al \"Somnium Scipionis\" di Cicerone, in cui Macrobio presenta un'interpretazione allegorica e mistica di un brano dell'ultimo libro del \"De re publica\"; proprio grazie alla fortuna dell'opera macrobiana questo libro, che in antichit\u00e0 era copiato assieme al commento, si \u00e8 conservato.\nSecondarie ma comunque di una certa rilevanza sono invece le opere di carattere scientifico. Tra queste la \"Medicina Plinii\", rielaborazione della \"Naturalis Historia\" di Plinio il Vecchio; la \"Mulomedicina Chironis\", opera veterinaria anonima, e la \"Mulomedicina\" di Flavio Vegezio Renato, autore del trattato di arte bellica \"Epitome rei militaris\"; l\"Opus agriculturae\" di Palladio Rutilio Tauro Emiliano. Opere geografiche sono invece l\"'Itinerarium Antonini\", l\"Itinerarium Hierosolymitanum\" e l\"Itinerarium Egeriae\" o \"Peregrinatio Aegeriae\", importante anche per la commistione linguistica tra latino di alto livello e latino parlato.\nLetteratura cristiana.\nGrande sviluppo ebbe in Occidente, a cavallo fra il IV e V secolo, il pensiero teologico e filosofico dei padri della chiesa di lingua latina su cui primeggiano tre grandi personalit\u00e0: Ambrogio da Milano (morto nel 397), Sofronio Eusebio Girolamo (347-420) e Agostino d'Ippona (354-430).\nIl primo, di Treviri, diede uno straordinario impulso al progressivo affrancamento della Chiesa di Roma dal potere imperiale, grazie anche al rapporto privilegiato che intrattenne con Teodosio I e, alla morte di questi con il reggente Stilicone. La sua produzione \u00e8 molto vasta e comprende scritti di carattere esegetico, ascetico e dogmatico, oltre a numerosi discorsi, epistole ed inni. Egli fu infatti il fondatore della innografia in lingua latina di contenuto religioso. San Girolamo, originario di Stridone, citt\u00e0 posta fra la Pannonia e la Dalmazia fu uno dei maggiori eruditi del suo tempo. Fu lui a tradurre il Vecchio Testamento dall'originale ebraico in latino. La sua traduzione, la celebre \"Vulgata\", diffusissima durante tutta l'et\u00e0 medioevale, fu l'unica ad essere riconosciuta ufficialmente dalla Chiesa durante il Concilio di Trento (1545-1563).\nGirolamo \u00e8 anche ricordato per il \"De viris illustribus\", raccolta di notizie, dati biografici, riflessioni sugli autori cristiani pi\u00f9 significativi dei primi quattro secoli dell'era volgare. Nell'Occidente romano visse ed oper\u00f2 infine il filosofo e teologo che probabilmente influenz\u00f2 maggiormente, insieme a Tommaso d'Aquino, la storia del Cristianesimo: Agostino di Ippona.\nNativo di Tagaste, in Numidia, Agostino soggiorn\u00f2 per alcuni anni prima a Roma, poi a Milano, dove ebbe modo di conoscere Ambrogio e ricevere dalle sue mani il battesimo (387). Tornato in Africa, fu ordinato sacerdote (391) e nominato successivamente Vescovo di Ippona. In questa citt\u00e0, assediata dalle orde vandale, Agostino si spense nel 430. Della sua enorme produzione vanno segnalate le \"Confessiones\", capolavoro indiscusso di tutta la memorialistica in lingua latina (redatte nel 397 - 398) e la \"De Civitate Dei\" nata per difendere i cristiani dalle accuse rivolte ad essi di essere stati i responsabili del sacco di Roma del 410. L'opera si dilat\u00f2 nel corso degli anni (413 - 427) fino ad includere i temi pi\u00f9 svariati (filosofia, diritto, metafisica, ecc.) divenendo una vera e propria Summa Teologica del grande pensatore africano.\nProfondamente influenzato da Agostino fu il sacerdote iberico Orosio (attivo fino al 420 circa), che gli fu anche amico oltre che compagno di fede. Orosio scrisse su invito di Agostino le \"Historiarum adversus paganos libri septem\" (418) lungo resoconto storico-teologico che da Adamo giunge fino all'anno 417 e che si impernia sul concetto di provvidenza, caro al vescovo di Ippona.\nOratoria.\nLa forma oratoria pi\u00f9 fiorente nella tarda antichit\u00e0 \u00e8 quella del panegirico, a partire da quello di Plinio il Giovane (fine del I secolo). Si trattava di discorsi elogiativi rivolti agli imperatori da parte degli oratori e commissionati spesso da comunit\u00e0 che richiedevano all'imperatore degli interventi: sebbene il carattere propagandistico sia ovviamente preponderante, le scelte degli attributi imperiali da elogiare erano per\u00f2 dettate dallo scopo di convincere sia l'imperatore che gli altri ascoltatori a concordare sulla scala di valori proposta da chi commissionava il panegirico. Per gli studiosi moderni, inoltre, i panegirici sono preziose fonti di informazione sulle politiche imperiali, sulle biografie dei sovrani e sui singoli eventi che calamitavano l'attenzione dei sudditi; spesso si tratta, anzi, delle sole fonti per diversi di questi eventi. Infine, attraverso i panegirici \u00e8 possibile comprendere gli stili e le tematiche delle scuole oratoriche della tarda antichit\u00e0, e dunque l'ambiente culturale in cui si formavano le classi dirigenziali romane del IV e del V secolo. La principale raccolta di panegirici prende il nome di \"Panegyrici Latini\" e fu composta tra la fine del IV e l'inizio del V secolo in Gallia. Comprende dodici panegirici composti tra la fine del III secolo (panegirico a Massimiano) alla fine del IV (a Teodosio I); unica eccezione il panegirico composto da Plinio il Giovane e indirizzato a Traiano.\nTra gli oratori di questa epoca \u00e8 figura di spicco Quinto Aurelio Simmaco (340 circa-403 circa), membro dell'aristocrazia senatoria pagana, che ricopr\u00ec cariche di rilievo sotto diversi imperatori. Di lui si sono conservate: otto orazioni, di cui tre panegirici agli imperatori Valentiniano e Graziano e cinque orazioni lette dinanzi al Senato; circa cinquanta lettere ufficiali inviate durante la sua prefettura e raccolte sotto il nome di \"Relazioni\", tra cui la famosa relazione III, in cui Simmaco espone il punto di vista pagano sulla disputa per la rimozione dell'altare della Vittoria dal Senato che lo vide opposto ad Ambrogio da Milano; dieci libri di \"Lettere\", che conservano la sua corrispondenza con personaggi del calibro di Vettio Agorio Pretestato, Virio Nicomaco Flaviano, Ausonio e Ambrogio da Milano.\nStoriografia.\nLa storiografia continu\u00f2 a fiorire anche nel Tardo Impero, in modo particolare nel IV e V secolo, giungendo ad interessare anche gli strati alti della societ\u00e0 romana: ad esempio \u00e8 noto che Virio Nicomaco Flaviano scrisse un'opera intitolata \"Annales\", andata persa.\nSesto Aurelio Vittore scrisse il \"Liber de Caesaribus\", in cui trattava delle vite degli imperatori romani da Augusto a Costanzo II in uno stile che unisce la trattazione annalistica di Tito Livio e quella biografica di Svetonio. In relazione a questa opera sono da collocare altre due opere, la \"Origo gentis Romanae\" (che tratta della storia romana da Saturno a Romolo) e il \"De viribus illustris\" (che si occupa del periodo tra Proca re di Alba Longa e Marco Antonio e Cleopatra); queste tre opere, sebbene di autori differenti, formano un trittico che copre tutta la storia romana.\nUn'opera del genere non rispondeva, per\u00f2, all'esigenza di fornire alle classi sociali superiori di uno strumento agile e di facile consultazione che le mettesse a conoscenza della storia romana: a questo genere di lettore \u00e8 indirizzato il \"Breviarium ab urbe condita\" di Eutropio, che condensa in dieci agili libri la storia romana dalla fondazione fino a Valente (cui fu dedicata). Nella stessa ottica va visto il processo di condensazione della monumentale opera di Tito Livio, che avviene proprio in questo periodo.\nAltra opera storiografica di una certa importanza \u00e8 la \"Historia Augusta\": si tratta di una continuazione delle \"Vitae\" di Svetonio, che tratta le biografie degli imperatori da Nerva a Diocleziano escluso (sebbene manchino le vite di Nerva e Traiano, oltre ad alcuni imperatori minori del III secolo). L'opera si presenta come scritta da diversi autori dell'epoca di Diocleziano e Costantino, ma la filologia moderna ne mette in dubbio questa attribuzione, fino ad ipotizzare la mano di un singolo autore di tarda et\u00e0, forse all'epoca dell'imperatore Giuliano o di Simmaco, dato l'orientamento filo-pagano e anti-cristiano. Sebbene contenga molto materiale falso e molti pettegolezzi, si tratta nondimeno di una fonte preziosa per il II e il III secolo: per alcuni imperatori \u00e8 addirittura l'unica fonte storiografica conservatasi.\nMa lo storico principale di questa epoca \u00e8 senza dubbio Ammiano Marcellino, autore delle \"Res gestae libri XXXI\", che iniziava con la trattazione del regno di Nerva (a completamento dunque dell'opera di Tacito), ma di cui si sono conservati solo i libri che vanno dal 353 al 378. Ammiano si concentra sul regno di Giuliano, cui dedica pi\u00f9 capitoli che agli altri imperatori, e ha il pregio di essere stato testimone diretto di alcuni eventi di cui parla, grazie alla sua carriera militare e diplomatica.\nDi carattere differente sono le storie romanzate, che rielaborano originali greci e trattano di storie fantastiche relative al ciclo troiano o alle imprese di Alessandro Magno. Al primo genere appartiene l'opera \"Ephemeris belli Troiani\" di Lucio Settimio, al secondo la \"Historia Alexandri Magni\". Di argomento differente \u00e8 l'elaborata \"Historia Apollonii regis Tyrii\".\nAutori del \"periodo argenteo o imperiale\".\nIl periodo \"imperiale\", chiamato anche \"argenteo\", viene suddiviso in numerosi sotto-periodi a loro volta raggruppabili in:\nPeriodo alto imperiale.\nIn questo periodo i rapporti tra letterati e imperatori non sempre furono ottimi. Basti pensare alla vita del filosofo stoico Seneca che non ebbe mai buoni rapporti con gli Imperatori, Caligola lo voleva uccidere, Claudio lo esili\u00f2 (e Seneca si vendic\u00f2 prendendosi gioco di lui nella satira \"Apokolokyntosis\") e Nerone (che era stato pure suo allievo) lo condann\u00f2 a morte per aver congiurato contro di lui, oppure all'et\u00e0 di Domiziano. L'Imperatore Domiziano perseguit\u00f2 infatti letterati e filosofi, che furono ben felici quando il tiranno mor\u00ec e venne sostituito dai buoni \"princeps\" Nerva (96-98) e Traiano (98-117), che restaurarono l'antica libertas, e esaltarono i due nuovi imperatori nei loro componimenti condannando invece la tirannia di Domiziano (per esempio Plinio il giovane nel Panegirico di Traiano e Tacito nella prefazione dell\"'Agricola\").\nMentre il teatro latino conobbe un periodo di decadenza (l'unico autore teatrale di rilievo fu Seneca con le sue tragedie), altri generi (come la satira e la storiografia latina) attraversavano un periodo di splendore. La satira, genere che si prendeva gioco con il \"risum\" delle persone che si comportavano male, attravers\u00f2 un periodo di grande splendore con grandi autori come Persio e Giovenale. Essi per\u00f2, piuttosto che fare attacchi personali (cosa alquanto rischiosa, in quanto le persone prese di mira, essendo potenti, potevano vendicarsi), condannavano per lo pi\u00f9 i vizi e non le persone, con lo scopo pedagogico di far capire al lettore di non seguire l'esempio delle persone viziate presenti nella satira.\nAnche la storiografia conobbe grande successo con autori come Tacito. La storiografia rientra in un certo senso nel genere encomiastico nel senso che narrando le conquiste territoriali fatte dai romani nei secoli e nei decenni precedenti in questo modo si esaltava la grandezza di Roma. Ci\u00f2 non significa per\u00f2 che gli storiografi latini non critichino talvolta per il loro atteggiamento i romani e i loro imperatori, soprattutto gli imperatori tiranni. Gli storiografi latini spesso si ispiravano alle opere di Sallustio, soprattutto per la selettivit\u00e0 degli avvenimenti da narrare.\nLa filosofia ebbe come suo maggiore esponente il filosofo stoico Seneca, mentre l'oratoria attravers\u00f2 un periodo di decadenza. Secondo l'oratore Quintiliano (autore tra l'altro dell\"'Institutio oratoria\", la formazione dell'oratore) ci\u00f2 era dovuto al fatto che non c'erano pi\u00f9 buoni insegnanti e che per riprendersi da questa decadenza bisognava ritornare a Cicerone, da lui considerato il pi\u00f9 grande oratore e in quanto tale il modello da prendere ad esempio. Per Tacito invece la decadenza dell'Oratoria era dovuta all'istituzione del principato. Infatti ci\u00f2 che alimentava la \"fiamma\" dell'oratoria erano le lotte politiche; ora che il potere era di uno solo e non vi erano quindi pi\u00f9 lotte politiche, l'oratoria necessariamente \u00e8 decaduta.\nUn altro genere importante della letteratura di quei tempi \u00e8 l'epistolografia. Tra le epistole pi\u00f9 celebri del periodo argenteo ricordiamo quelle di Seneca e Plinio il giovane. Le epistole di Seneca vennero scritte negli anni conclusivi della sua vita, quando, abbandonata la vita politica, decise di dedicarsi alla vita contemplativa, e erano indirizzate a Lucilio, che, oltre a essere amico di Seneca, era anche governatore della Sicilia. Seneca in queste epistole tenta di insegnare a Lucilio come raggiungere la virt\u00f9, cosa che Seneca stesso, come afferma proprio nelle epistole, non \u00e8 ancora riuscito a raggiungere.\nInoltre Seneca in queste epistole tenta di convincere (con successo) l'amico a abbandonare la vita politica e a dedicarsi alla vita contemplativa. Le epistole di Plinio il giovane erano epistole letterarie (cio\u00e8 scritte appositamente per la pubblicazione) e tentano di rispettare la \"varietas\" degli argomenti per non annoiare il lettore. I primi nove libri descrivono la vita quotidiana a Roma mentre il decimo e ultimo libro \u00e8 molto importante per gli storici perch\u00e9 contiene il carteggio tra Plinio (all'epoca governatore della Bitinia) e l'imperatore Traiano che ci fa capire quali erano le relazioni tra imperatori e governatori.\nIn questo periodo si diffuse il romanzo, che era un genere di origine greca. Il primo autore di romanzi di rilievo fu Petronio, che forse era l'arbitro dell'eleganza di Nerone. Egli scrisse il \"Satyricon\", un romanzo parodistico che narrava la storia d'amore pederasta tra Encolpio e Gitone parodiando in questo modo i romanzi greci che narravano spesso di storie d'amore. Altro autore di rilievo fu Apuleio, autore delle \"Metamorfosi\", un romanzo che narra la storia di un giovane che viene trasformato in asino e per tornare normale doveva mangiare un particolare tipo di rose.\nPeriodo tardo imperiale.\nConvenzionalmente il periodo \"tardo-antico\" si fa cominciare dall'inizio del IV secolo (ascesa di Costantino) ma, dal momento che per buona parte del III secolo (anarchia militare, avvento di Diocleziano e divisione dell'Impero) si possono riscontrare \"in nuce\" i tratti che caratterizzeranno i secolo seguenti, non \u00e8 errato considerare la seconda parte del III secolo come inizio di quel periodo che gli storici definirono \"tardo antico\". Soprattutto \u00e8 ormai da rigettare completamente il giudizio di valore per cui tale epoca debba essere definita come un periodo di \"decadenza\". Le correnti storiografiche pi\u00f9 moderne (e non solo) hanno dato piena dignit\u00e0 a tale periodo storico rilevandone i tratti di continuit\u00e0 con le epoche precedenti e definendone i caratteri distintivi, che fanno di quest'epoca un periodo di transizione di estrema importanza per la storia europea successiva.\nAlla fine del IV secolo, e per molti secoli a venire, Roma era ancora un prestigioso punto di riferimento ideale non solo per l'Occidente, ma anche per l'Oriente. Si ha quasi l'impressione che la sua perdita di importanza politica, definitivamente sancita gi\u00e0 in epoca tetrarchica, le avesse quasi assicurato un ruolo di simbolo \"sovranazionale\" di Impero al tramonto. Alcuni grandi uomini di cultura di origine greco-orientale sentirono questo richiamo e scelsero il latino come lingua di comunicazione. \u00c8 il caso dello storico greco-siriano Ammiano Marcellino, che decise, dopo un lungo periodo di militanza come ufficiale dell'esercito, di trasferirsi a Roma, dove mor\u00ec attorno all'anno 400. Nella Citt\u00e0 Eterna scrisse il suo capolavoro \"Rerum gestarum libri XXXI\", pervenutoci purtroppo in forma incompleta. Quest'opera, serena, imparziale, vibrante di profonda ammirazione per Roma e la sua missione civilizzatrice, costituisce un documento di eccezionale interesse, dato il delicato e tormentato momento storico preso in esame (dal 354 al 378, anno della battaglia di Adrianopoli).\nAnche l'ultimo grande poeta pagano, il greco-egizio Claudiano (nato nel 375 circa), adott\u00f2 il latino nella maggior parte dei suoi componimenti (la sua produzione in greco fu senz'altro meno significativa) decidendo di passare gli ultimi anni della sua breve esistenza a Roma, dove si spense nel 404. Spirito eclettico ed inquieto, trasse ispirazione, nella sua vasta produzione tesa a esaltare Roma e il suo Impero, dai grandi classici latini (Virgilio, Lucano, Ovidio ecc.) e greci (Omero e Callimaco). Fra i letterati provenienti dalle province occidentali dell'Impero non possiamo dimenticare il gallo-romano Claudio Rutilio Namaziano, che nel suo breve \"De reditu\" (417 circa) rese un vibrante e commosso omaggio alla citt\u00e0 di Roma che egli era stato costretto a lasciare per tornare nella su terra di origine, la Gallia.\nL'ultimo grande retore che visse ed oper\u00f2 in questa parte dell'Impero fu il patrizio romano Simmaco spentosi nel 402. Le sue \"Epistulae\", \"Orationes\" e \"Relationes\" ci forniscono una preziosa testimonianza dei profondi legami, ancora esistenti all'epoca, fra l'aristocrazia romana ed una ancor viva tradizione pagana. Quest'ultima, cos\u00ec ben rappresentata dalla vigorosa e vibrante prosa di Simmaco, suscit\u00f2 la violenta reazione del cristiano Prudenzio che nel suo \"Contra Symmachum\" stigmatizz\u00f2 i culti pagani del tempo. Prudenzio \u00e8 uno dei massimi poeti cristiani dell'antichit\u00e0. Nato a Calagurris in Spagna, nel 348, si spense attorno al 405, dopo un lungo e travagliato pellegrinaggio fino a Roma. Oltre al gi\u00e0 citato \"Contra Symmachum\", \u00e8 autore di una serie di una serie componimenti poetici di natura apologetica o di carattere teologico fra cui una \"Psychomachia\" (Combattimento dell'anima), una \"Hamartigenia\" (Genesi del Peccato) ed un \"Liber Cathemerinon\" (Inni da recitarsi giornalmente)."}
{"id": "3981176", "revid": "1442080", "url": "https://it.wikipedia.org/wiki?curid=3981176", "title": "Gradi delle forze armate della Repubblica Sociale Italiana", "text": "Con la costituzione delle Forze Armate della Repubblica Sociale Italiana continuarono a rimanere in uso in una prima fase i gradi precedentemente in vigore, epurati ove necessario delle simbologie monarchiche, e solo nel 1944 vennero regolamentate nuove insegne di grado.\nLe insegne di grado della Marina rimasero sostanzialmente identiche a quelle precedenti, come anche quelle dell'Aeronautica (con l'eccezione dei gradi da Maresciallo, in cui il fascio littorio venne sostituito da una semplice aquila con le ali spiegate). I gradi da ufficiale dell'Esercito cambiarono invece radicalmente, spostandosi dai paramani alle controspalline ed introducendo le filettature con i colori dell'Arma o Specialit\u00e0 di appartenenza (per i gradi da colonnello a sottotenente).\nLa Guardia Nazionale Repubblicana adott\u00f2 gradi di nuova foggia, che univano elementi di stile e denominazione tratti sia dai gradi della MVSN che da quelli degli ex-Carabinieri Reali (le componenti principali da cui la Guardia Nazionale Repubblicana aveva derivato funzioni, strutture e personale).\nIl Corpo Ausiliario delle Squadre d'Azione delle Camicie Nere (meglio noto come \"Brigate Nere\") adott\u00f2 inizialmente un semplice sistema di cordelline indossate attorno alla spalla destra come indicatori temporanei di funzione di comando, legati di volta in volta al ruolo rivestito nell'operazione in corso, ma dal gennaio 1945 abbandon\u00f2 questo sistema per adottare gradi permanenti identici a quelli della Guardia Nazionale Repubblicana.\nIl Servizio Ausiliario Femminile adott\u00f2 anch'esso un proprio sistema di gradi di funzione, anche se le unit\u00e0 di ausiliarie delle Brigate Nere e della X\u00aa MAS utilizzarono i gradi del proprio Corpo di appartenenza."}
{"id": "3981178", "revid": "834", "url": "https://it.wikipedia.org/wiki?curid=3981178", "title": "Lingua tao", "text": ""}
{"id": "3981188", "revid": "599013", "url": "https://it.wikipedia.org/wiki?curid=3981188", "title": "Giancarlo Petrangeli", "text": "Carriera.\nDopo gli esordi con quattro stagioni in Serie D con Rieti e Viareggio, nel 1978 passa al Livorno dove disputa tre campionati di Serie C.\nL'anno successivo si trasferisce alla Sambenedettese disputando sei stagioni nel campionato di Serie B, con 193 presenze e 2 reti. Gioca l'ultimo anno della carriera con il Monopoli in Serie C1."}
{"id": "3981195", "revid": "599013", "url": "https://it.wikipedia.org/wiki?curid=3981195", "title": "Laurent Sanda", "text": "Carriera.\nClub.\nIngaggiato dal , disputa la sua unica partita tra i cadetti con la maglia rossoblu nella stagione 2001-2002, il 3 febbraio 2002 nella sconfitta esterna per 2-1 contro il subentrando al 76\u00ba minuto a Stefano Lombardi.\nLa stagione seguente passa all', con cui milita per due stagioni in Serie C2.\nTerminata l'esperienza con i bianchi Sanda giocher\u00e0 nelle serie inferiori dilettantistiche.\nNazionale.\nHa disputato due incontri con la Nazionale Under-20 nel Campionato mondiale di calcio Under-20 1995 svoltosi in Qatar. Il primo incontro lo gioc\u00f2, subentrando a Macdonald Ndiefi, nella fase a gironi il 20 aprile nella sfida che vide i \"Leoni indomabili\" sconfiggere per 3-1 la Costa Rica. Scese in campo, subentrando a Augustine Simo, anche nei quarti di finale il 18 aprile seguente, nella sconfitta per 2-0 contro l'Argentina, che sanc\u00ec l'eliminazione degli africani dalla competizione."}
{"id": "3981200", "revid": "125739970", "url": "https://it.wikipedia.org/wiki?curid=3981200", "title": "Michele Scorrano", "text": " Bandiera e capitano del Campobasso degli anni d'oro della scalata fino alla Serie B, ha il primato di presenze con la maglia rossobl\u00f9.\nCaratteristiche tecniche.\nDestro, forte di testa e con una buona elevazione, forte soprattutto nella marcatura a uomo.\nCarriera.\nEsordisce il 10 maggio 1970 contro il Terzigno in Serie D. La stagione \u00e8 fallimentare, il Campobasso viene retrocesso in Promozione Campana. Dopo due anni, grazie a un ripescaggio, risale in Serie D. Vince il campionato dilettantistico nel 1975 e viene promosso in serie C. Con il ritiro di Bruno Pinna, Scorrano diventa capitano e indossa per la prima volta la fascia da capitano contro il alla prima di campionato, l'11 settembre 1977 (1-1). Con la creazione della Serie C1 il Campobasso vi partecipa dalla stagione 1978-1979 . Ottiene la promozione in Serie B nella stagione 1981-1982, con la vittoria all'ultima giornata di campionato contro la (1-0) e per la vittoria a tavolino per i fatti di Casarano dove il pullman del Campobasso viene preso a sassate. Esordisce in Serie B contro la Lazio (0-0), con il capitano del Campobasso che marcava Bruno Giordano. Il Campobasso si salva e la stagione successiva la squadra molisana ottiene il primato della classifica per qualche giornata, per poi perderla e mancare la promozione in Serie A per 5 punti. Ha giocato l'ultima partita ufficiale con la maglia del Campobasso il 10 giugno 1984 contro il Padova, mentre l'ultima \u00e8 stata in una amichevole disputata il 26 giugno 1984 allo Stadio Olimpico di Montr\u00e9al contro la Nazionale di Haiti terminata 0-0 di fronte a tifosi, in massima parte molisani (o discendenti) emigrati in Canada . \nA causa di uno scontro con la societ\u00e0 e con il nuovo allenatore, non gli viene rinnovato il contratto, lasciando il Campobasso nel punto pi\u00f9 alto della sua storia, 14 anni dopo il suo esordio con la maglia rossobl\u00f9, con anche 63 presenze in Serie B condite con 3 gol (tutti e tre di testa contro Pistoiese e Como nella prima stagione, contro il Cesena nella seconda). \nChiude la carriera da professionista nel Barletta in Serie C1, a causa anche di un infortunio. \nSi trasferisce a Castel di Sangro dove ha vinto il campionato di Promozione Abruzzese, gioca un'ottima stagione l'anno successivo in Serie D con 24 presenze e un gol, per poi giocare a fine carriera nei campionati regionali molisani con la Turris Santa Croce e l'Arlem Mirabello, dove incontrer\u00e0, da avversario, un Campobasso costretto a ripartire dalla Prima Categoria dopo il fallimento del 1990 sotto la guida di Scasserra.\nNei suoi ultimi anni si dedica a una scuola calcio da lui allenata.\nMuore prematuramente nel 2009 a causa di un infarto mentre si trovava nella sua casa di Campobasso.\nAttualmente la Curva Nord dello stadio Nuovo Romagnoli, dove siedono gli ultras, porta il suo nome; Curva Nord Michele Scorrano."}
{"id": "3981201", "revid": "599013", "url": "https://it.wikipedia.org/wiki?curid=3981201", "title": "Santuario di San Michele e del Santissimo Crocifisso", "text": "Il santuario di San Michele e del Santissimo Crocifisso \u00e8 un luogo di culto cattolico situato nel comune di Recco, in via San Francesco, nella citt\u00e0 metropolitana di Genova. Il complesso forma un'unica unit\u00e0 architettonica religiosa con la vicina chiesa di San Francesco d'Assisi.\nStoria e descrizione.\nLa nascita di un primo edificio religioso, verosimilmente intorno al XIV secolo, \u00e8 legata ad un crocifisso portato a Recco, nel 1399, da alcuni pellegrini della Provenza diretti a Roma per lucrare indulgenza al pontefice Bonifacio IX.\nSotto la spinta della devozione popolare nasceranno poco dopo due confraternite - di San Martino e di San Michele Arcangelo - e proprio in questo luogo venne edificato un oratorio, dedicato all'arcangelo, quale sede dell'omonima congregazione religiosa.\nCon le scorribande dei pirati saraceni lungo la costa, nel XVII secolo, e soprattutto dopo l'efferato attacco dell'ammiraglio e corsaro turco Dragut nel luglio del 1557, il Senato della Repubblica di Genova approv\u00f2 e deliber\u00f2 l'edificazione di due nuove postazioni difensive nel territorio recchese: una a ponente e l'altra a levante. Il castello \"di levante\" sorse a fianco dell'oratorio di San Michele e, con le nuove incursioni piratesche nel 1619 e ancora nel 1646, il sito offr\u00ec riparo e difesa agli abitanti qui riuniti.\nNel XVIII secolo, con il cessare degli assalti saraceni, la repubblica genovese autorizz\u00f2, nel 1782, la pressoch\u00e9 totale demolizione della postazione difensiva e alla locale confraternita il permesso di ampliamento della nuova chiesa, elevata al titolo di santuario nel 1776, nelle forme architettoniche attuali.\nTra le opere conservate nel santuario vi sono diverse tele dei pittori Giovanni Battista Carlone, Domenico Piola e del fiammingo Antoon van Dyck, nonch\u00e9 il venerato crocifisso dei Bianchi di Provenza, solennemente incoronato nel 1898."}
{"id": "3981202", "revid": "287204", "url": "https://it.wikipedia.org/wiki?curid=3981202", "title": "Verein f\u00fcr Leibes\u00fcbungen Wolfsburg 2010-2011", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2010-2011.\nStagione.\nIl ha passato una stagione da incubo, riuscendo appena a restare in Bundesliga, a dispetto della firma giocatori di livello internazionale come il brasiliano Diego e il danese Simon Kj\u00e6r arrivati rispettivamente da Juventus e . La societ\u00e0 minacciata dalla bancarotta, ha dovuto vendere l'attaccante e simbolo della squadra Edin D\u017eeko al . Le sostituzioni non sono finite, visto che il manager Steve McClaren \u00e8 stato licenziato. Dopo un breve periodo con Pierre Littbarski in carica, il club ha ingaggiato nuovamente il manager campione nel 2009 Felix Magath, che era appena stato licenziato dallo . Magath non puntava su Diego, che ha rifiutando di sedersi in panchina. A dispetto di tutte le turbolenze, una cruciale vittoria con il Werder Bremen ha aiutato Wolfsburg per ottenere un margine di due punti sopra il Borussia M\u00f6nchengladbach nella zona retrocessione, riuscendo cos\u00ec a salvarsi.\nOrganigramma societario.\nArea tecnica"}
{"id": "3981216", "revid": "110157", "url": "https://it.wikipedia.org/wiki?curid=3981216", "title": "Lorenz Spengler", "text": "Biografia.\nLorenz Spengler \u00e8 stato uno scultore, principalmente di ambra e avorio, e naturalista, nativo della Svizzera, che ha vissuto in Danimarca.\nHa imparato il mestiere presso John Martin Teuber a Ratisbona dal 1734 al 1739, dopo di che \u00e8 tornato in Svizzera, a Berna e Sciaffusa, dove visse fino al 1742. Nel 1743 si trasferisce in Inghilterra, dove incontra l'artista tedesco Marcus Tuscher e Johann Lorenz Natter, trasferendosi lo stesso anno a Copenaghen, dove lavor\u00f2 come artista scultore fino al 1745. Divenne precettore dei principi Cristiano VI di Danimarca e poi di Federico V di Danimarca nell'arte della scultura.\nMolti dei suoi pezzi d'ambra erano basati su disegni di Tuscher. Diversi lavori in ambra sono stati persi, ma molti altri sono conservati nel Castello di Rosenborg, nel capoluogo danese.\nAl Rosenborg sono alcune delle migliori opere di Spengler, tra tazze di uova di struzzo, avorio e ambra. Il pezzo principale \u00e8 un lampadario di ambra, costituito da un disegno di Marcus Tuscher. La corona \u00e8 a forma di lampadario di cristallo e testimonia che la Corte danese ha continuato a utilizzare l'ambra, molto tempo dopo che era uscita di moda in altre corti europee.\nDal 1771 fu a capo della Camera Reale delle Arti (Det Kongelige Kunstkammer), incarico che mantenne sino alla sua morte nel 1807, una posizione che in seguito ricopr\u00ec suo figlio Johan Conrad Spengler. Spengler era anche un noto concologo e naturalista del tempo. Come naturalista, era un membro della Reale Accademia delle Scienze e Letteratura di Danimarca. Parti della sua vasta collezione di conchiglie, le collezioni d'arte e dipinti furono poi acquisite dallo Stato."}
{"id": "3981220", "revid": "767487", "url": "https://it.wikipedia.org/wiki?curid=3981220", "title": "Magnus Johansson", "text": "Carriera.\nGiocatore.\nClub.\nJohansson cominci\u00f2 la carriera con la maglia dello Holmalund, per poi passare al G\u00f6teborg. Vinse il campionato 1990 in squadra, per poi accordarsi con il V\u00e4stra Fr\u00f6lunda. Si trasfer\u00ec successivamente ai norvegesi del Brann, per cui esord\u00ec nella Tippeligaen in data 2 maggio 1993, quando fu schierato titolare nel successo per 2-1 sullo HamKam. Il 4 luglio arriv\u00f2 la sua prima rete nella massima divisione norvegese, nella vittoria per 3-2 sul Fyllingen. Nel 1997 fu ingaggiato dallo Haugesund, debuttando in squadra il 13 aprile 1997, impiegato come titolare nel pareggio per 1-1 contro il Troms\u00f8. Il 3 agosto successivo segn\u00f2 la prima rete, sancendo il definitivo 1-0 sul Viking.\nAllenatore.\nDopo aver appeso gli scarpini al chiodo, Johansson divent\u00f2 allenatore del Nord nel 1999, portando la squadra nella 2. divisjon. Nel 2002 fu ingaggiato dal L\u00f8v-Ham, formazione che condusse fino in Adeccoligaen. L'anno scorso guid\u00f2 il club alla salvezza e, nel 2006, divent\u00f2 tecnico del Bryne. Rassegn\u00f2 le dimissioni a met\u00e0 stagione, passando nel 2007 allo \u00c5sane. Vi rimase fino al 2011."}
{"id": "3981233", "revid": "287204", "url": "https://it.wikipedia.org/wiki?curid=3981233", "title": "Benedetti italiani", "text": "Benedetti italiani \u00e8 una raccolta postuma di scritti, in forma assai ben abbozzata, di Curzio Malaparte, edita a cura di Enrico Falqui nel 1961.\nL'autore aveva pi\u00f9 volte manifestato l'intenzione di scrivere questo libro, forse \"risarcitorio\", forse scritto con \"la stessa penna\" con la quale destinava la sua Villa Malaparte ai cinesi.\nLa raccolta \"stempera\" il clima di \"Maledetti toscani\".\nContenuti.\nIl capitolo I Visione onirica della sua Capri.\nIl capitolo VI \u00e8 dedicato ai Santi italiani: descrive la levit\u00e0 dei Santi italiani, che aiutano senza intimidire, che quando si inginocchiano non sfiorano quasi la terra per il timore \"quasi\" di romperla, contrapposti a figure di Santi tedeschi con l'armatura, e che reggono il \"Burg\" in una mano che \"potrebbe\" stringersi stritolandolo, mai carezzevole per il popolo, sempre sguardato dall'alto.\nIn \"La morte a Venezia\" traccia un affresco inedito di una \"citt\u00e0 con il cielo stretto\"."}
{"id": "3981238", "revid": "204376", "url": "https://it.wikipedia.org/wiki?curid=3981238", "title": "Arvit", "text": ""}
{"id": "3981249", "revid": "116944", "url": "https://it.wikipedia.org/wiki?curid=3981249", "title": "Piccolomini (famiglia)", "text": ""}
{"id": "3981260", "revid": "3082", "url": "https://it.wikipedia.org/wiki?curid=3981260", "title": "Alessandria sull'Oxus", "text": ""}
{"id": "3981261", "revid": "97701", "url": "https://it.wikipedia.org/wiki?curid=3981261", "title": "Hudson Bay Company", "text": ""}
{"id": "3981266", "revid": "367445", "url": "https://it.wikipedia.org/wiki?curid=3981266", "title": "Regata Pavia-Pisa", "text": ""}
{"id": "3981267", "revid": "117789970", "url": "https://it.wikipedia.org/wiki?curid=3981267", "title": "Euganea Film Festival", "text": "Euganea Film Festival - Festival Internazionale del Cortometraggio e del Documentario \u00e8 un festival cinematografico fondato nel 2002 a Monselice, in provincia di Padova, con lo scopo di promuovere il cinema e di valorizzare il territorio dei Colli Euganei attraverso l'organizzazione di eventi legati al cinema.\nIl festival seleziona e proietta cortometraggi e documentari. Si articola in tre sezioni: cortometraggi, documentari, animazione.\nDurante la rassegna A Corto di Cinema il festival viene esportato in altre citt\u00e0 e comuni della provincia di Padova. Il festival collabora anche con la nuova rassegna Veneto Film Tour.\nPremi del festival.\nLe categorie dei premi sono cambiati nel corso delle edizioni; i premi per i cortometraggi sono stati nella maggior parte delle occasioni divise tra italiani (fino al 2011), internazionali (tranne che nel 2012) e di animazione (dal 2006); nel 2012 \u00e8 stato premiato il miglior cortometraggio di fiction; nel 2013 il miglior cortometraggio documentario. \nVengono solitamente assegnate menzioni speciali per le varie categorie in concorso.\nIl premio del pubblico \u00e8 stato assegnato fino al 2009."}
{"id": "3981268", "revid": "690868", "url": "https://it.wikipedia.org/wiki?curid=3981268", "title": "Cardo asinino", "text": ""}
{"id": "3981269", "revid": "116944", "url": "https://it.wikipedia.org/wiki?curid=3981269", "title": "Pironti (famiglia)", "text": ""}
{"id": "3981279", "revid": "958747", "url": "https://it.wikipedia.org/wiki?curid=3981279", "title": "Marino De Paulis", "text": "Biografia.\nMarino De Paulis di Caivano era figlio di Giovanni Paolo de Paulis, che fu capitano di Capua, giustiziere dell'Abruzzo Citra, reggente della Gran Corte della Vicaria e senatore della citt\u00e0 di Roma. Le cariche ricoperte sono iscritte ed esposte sul suo sepolcro, nella chiesa madre di Caivano insieme ad un'iscrizione riferita al figlio prelato.\nEpiscopato.\nOttenne la sede di Acerenza e Matera il 4 settembre 1444 per nomina del papa Eugenio IV, in sostituzione del conterraneo Manfredi di Aversa. Fu il primo presule acheruntino ad essere chiamato \"Arcivescovo di Acerenza e Matera\". Il suo blasone mostra un leone rampante attraversato da una fascia obliqua e sormontato dalla mitra episcopale, come lo stemma mostrato da tutte le casate De Paulis del Regno di Napoli, il quale era sormontato dalla corona nobiliare al di sotto dell'elmo di tre quarti.\nMorte e sepoltura.\nMor\u00ec il 27 settembre 1471 e fu inumato in un sepolcro marmoreo nella chiesa madre di Santa Maria Maggiore a Miglionico, anche se alcuni storici ritengono che sia sepolto nella chiesa madre di Caivano, poich\u00e9 in entrambi i luoghi vi sono iscrizioni sepolcrali su lastre marmoree a lui riferite."}
{"id": "3981280", "revid": "125799069", "url": "https://it.wikipedia.org/wiki?curid=3981280", "title": "Ekkehardt Belle", "text": "Tra cinema e televisione, ha partecipato, a partire dall'inizio degli anni settanta a circa una quarantina di produzioni.\nBiografia.\nGi\u00e0 da bambino appar\u00ec in diversi spot pubblicitari ed in alcuni telefilm. A partire dal 1973 recit\u00f2 in alcuni film erotici come \"Il comportamento sessuale delle studentesse\", \"Junge M\u00e4dchen m\u00f6gen's hei\u00df, Hausfrauen noch hei\u00dfer\", \"Was Schulm\u00e4dchen verschweigen\", \"Il tango del materasso\" e \"L'usignolo e l'allodola\".\nBelle raggiunse la notoriet\u00e0 al grande pubblico nel ruolo del protagonista in \"Kidnapped\", uno sceneggiato in quattro puntate prodotto dalla ZDF tratto dal romanzo di Robert Louis Stevenson \"Il ragazzo rapito\" e trasmesso durante le festivit\u00e0 natalizie del 1978. Nel 1979 Franz Josef Gottlieb gli affid\u00f2 il ruolo di Stefan, il protagonista della commedia sexy \"Sunnyboy und Sugarbaby\"; nello stesso anno recit\u00f2 anche nella parte principale della produzione ZDF \"Merlin\".\nTra i suoi ruoli pi\u00f9 importanti, figura quello di David Balfour nella miniserie televisiva \"Kidnapped\" (1978). Divenne un volto noto al pubblico televisivo, tra l'altro, per essere apparso in vari episodi della serie \"L'ispettore Derrick\".\nTra il 1980 ed il 1986 appar\u00ec in otto episodi de L'ispettore Derrick, da ultimo nell'episodio \"Il caso Weidau\". Nel 1982 invece recit\u00f2 accanto a Martin Held e Gert Fr\u00f6be nella trasposizione televisiva della commedia classica \"Il ratto delle sabine\" di Franz e Paul von Sch\u00f6nthan. Nel novembre 2008 si esib\u00ec dal vivo alla Pasinger Fabrik di Monaco di Baviera nello spettacolo live \"Spring Heeled Jack\". In seguito recit\u00f2 anche nella serie natalizia \"Nesth\u00e4kchen\".\nBelle fu anche un apprezzati doppiatore, prestando la voce tra gli altri a Walter Koenig in \"Moontrap - Destinazione Terra\" (1989), Steven Seagal, Kevin Sorbo, Dallas Adams, John Candy, Keith David, Bob Einstein, Dominic Guard, Claude Hebert, Van Heflin, Ken Marshall, David O'Hara, Joel Gordon, G\u00f6ran Ragnerstam, Robert Reece, Eric Roberts, Carlos Sanz, ecc.\n\u00c8 morto nel 2022 a seguito di un'operazione.\nVita privata.\nVisse con la moglie a Monaco di Baviera. I suoi nipoti Maximilian Belle e Jacqueline Belle sono anch'essi doppiatori."}
{"id": "3981283", "revid": "59912", "url": "https://it.wikipedia.org/wiki?curid=3981283", "title": "Unit\u00e0 di massa atomica unificata", "text": ""}
{"id": "3981284", "revid": "61051", "url": "https://it.wikipedia.org/wiki?curid=3981284", "title": "Christian Hee Hwass", "text": "Biografia.\nChristian Hee Hwass \u00e8 stato un malacologo e naturalista, nativo della Danimarca, che ha vissuto in Francia, ricordato per i suoim lavori sulla concologia.\nAnche se nato in Danimarca, Hwass realizz\u00f2 i pi\u00f9 importanti lavori in Francia. Si trasfer\u00ec a Parigi nel 1780, e poi a Auteuil (1794). In Francia ha collaborato coi famosi scienziati Jean-Baptiste Lamarck (1744\u20131829) e Heinrich Christian Friedrich Schumacher (1757\u20131830), un collega danese di un viaggio di studio a Parigi nel 1780.\nHwass \u00e8 ricordato per la sua grande collezione di conchiglie che comprendeva numerosi esemplari rari. Molti scienziati europei hanno usato questa collezione come lavoro di riferimento per le loro pubblicazioni personali.\nOpere.\nLa sua pi\u00f9 famosa opera scritta \u00e8 stata nel 1792 una pubblicazione nella \"Encyclop\u00e9die M\u00e9thodique\" di Charles-Joseph Panckoucke. Anche se il suo amico Jean-Guillaume Brugui\u00e8re (1750-1798) \u00e8 spesso accreditato come autore di questa sezione dell'enciclopedia, la maggior parte del lavoro \u00e8 stato fatto da Hwass."}
{"id": "3981285", "revid": "1305772", "url": "https://it.wikipedia.org/wiki?curid=3981285", "title": "Hartung", "text": ""}
{"id": "3981294", "revid": "31269", "url": "https://it.wikipedia.org/wiki?curid=3981294", "title": "Vietnam addio", "text": "Vietnam addio (\"Tour of Duty\") \u00e8 una serie televisiva statunitense in 58 episodi trasmessi per la prima volta nel corso di 3 stagioni dal 1987 al 1990.\n\u00c8 una serie di guerra incentrata sulle vicende di un plotone di fanteria americano durante la guerra del Vietnam. \u00c8 stata la prima serie televisiva a rappresentare militari statunitensi in combattimento in Vietnam; fu prodotta sulla scia del celebre film di Oliver Stone, \"Platoon\". La serie ha vinto un premio Emmy nel 1988 nella categoria \"Outstanding Sound Mixing for a Drama Series\" ed ottenne due nomination nel 1989 e 1990. \"Vietnam addio\" si rivel\u00f2 una produzione innovativa in quanto affronta nel corso degli episodi, oltre al tema drammatico come la guerra, anche temi quali la politica, le fede, il razzismo, i suicidi, il fragging, il terrorismo, le conseguenze del conflitto sui civili, l'abuso di droghe. \nTrama.\nLa storia si concentra principalmente sul secondo plotone della compagnia Bravo sotto il comando del tenente Myron Goldman e del sergente maggiore Zeke Anderson. La prima stagione si apre nel 1967 e segue un plotone di fanteria leggera. Nella seconda stagione, le truppe vengono trasferite in una base vicino a Saigon per le missioni nel contesto della tattica \"search and destroy\". Nella seconda stagione vengono introdotti anche personaggi femminili tra cui la reporter Alex Devlin, che inizia un rapporto sentimentale con il tenente Myron Goldman, e la psichiatra Jennifer Seymour. Nella terza stagione, il plotone viene trasferito in un'unit\u00e0 MACV-SOG sotto il comando del colonnello Brewster, interpretato da Carl Weathers, che conduce operazioni segrete in Vietnam e in Cambogia, e la serie si conclude con la versione fiction dell'operazione Ivory Coast.\nPersonaggi e interpreti.\nGuest star.\nTra le guest star: Dean Hamilton, George Marhsall Ruge, Dung Tan Nguyen, Lar Park-Lincoln, Colin Fong, Peter Vogt, Janis Forgetta, Roland Nip, Shawn Levy, Maria Mayenzet, Anthony T. Mason, Peter McKernan, Winston Omega, Andy Dupree, Kamala Lopez Dawson, Peter Wise, Jon Gries, John D. LeMay, Mako, Tia Carrere, William Russ, Ken Smolka, Cameron Bancroft, Leo Garcia, Ken Hebert, Aki Aleong, Matt Crane, Russell Coyne, Tamlyn Tomita, Ramsay Midwood, Scott Lawrence.\nProduzione.\nLa serie, ideata da Steve Duncan e L.Travis Clark, fu prodotta da Braun Entertainment Group e New World Television. Le musiche furono composte da Joseph Conlan.\nLa prima stagione fu girata alle Hawaii, a Schofield Barracks. La seconda e la terza stagione furono girate nei pressi di Los Angeles, in California, al fine di ridurre i costi, in un complesso studio televisivo che riproduceva Saigon. Diverse riprese furono effettuate nel set storico di \"M*A*S*H\". \nNella terza stagione, la CBS trasfer\u00ec la serie al sabato sera, in competizione con le serie della NBC \"Cuori senza et\u00e0\" e \"Il cane di pap\u00e0\", e il responso del pubblico sub\u00ec un drammatico calo provocando la cancellazione della serie alla fine della stagione.\nLa sigla di apertura era una versione abbreviata del brano dei Rolling Stones \"Paint It Black\" che aveva gi\u00e0 caratterizzato i titoli finali del film del 1987 \"Full Metal Jacket\". La colonna sonora comprende inoltre vari classici rock statunitensi tra cui brani dei Creedence Clearwater Revival, Jimi Hendrix e Jefferson Airplane.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 24 settembre 1987 al 28 aprile 1990 sulla rete televisiva CBS. In Italia \u00e8 stata trasmessa su Italia 1 con il titolo \"Vietnam addio\".\nAlcune delle uscite internazionali sono state:"}
{"id": "3981295", "revid": "46931", "url": "https://it.wikipedia.org/wiki?curid=3981295", "title": "Vietnam, addio", "text": ""}
{"id": "3981296", "revid": "46931", "url": "https://it.wikipedia.org/wiki?curid=3981296", "title": "Tour of Duty", "text": ""}
{"id": "3981297", "revid": "1318658", "url": "https://it.wikipedia.org/wiki?curid=3981297", "title": "Aggressione", "text": "L'aggressione \u00e8 un atto di violenza esercitata in modo palese nei confronti di qualcuno. Si tratta di un comportamento intenzionale e spesso dannoso che ha lo scopo di infliggere danni fisici o dispiacere contro chi la subisce. Questo tipo di comportamento \u00e8 pressoch\u00e9 universale negli animali; negli esseri umani pu\u00f2 essere associato ad un atteggiamento di aggressivit\u00e0, inteso come contrario di sottomissione.\nCaratteri generali.\nNelle definizioni comunemente impiegate nelle scienze sociali e nelle scienze comportamentali. L'aggressione \u00e8 una sorta di risposta da parte di un individuo che offre qualcosa di spiacevole ad un'altra persona. Alcune definizioni per\u00f2 specificano il fatto che da parte dell'individuo che compie un'aggressione esista l'intenzione di danneggiare chi subisce l'aggressione. L'aggressione differisce da quella che viene definita assertivit\u00e0, anche se i due termini vengono comunemente usati in maniera intercambiabile in senso non scientifico (ad esempio, si suole definire \"aggressivo\" il venditore che cerchi di convincere l'interlocutore circa la bont\u00e0 dell'acquisto usando modi assertivi, magari anche invadenti o insistenti ma non per ci\u00f2 stesso \"aggressivi\"). \nNell'ambito sociale umano, la definizione di aggressione pu\u00f2 dipendere da istanze morali, religiose o anche politiche. Un esempio di istanza morale assiomatica, non dipendente da principi religiosi o politici, \u00e8 il principio di non aggressione. \nIn etologia l'aggressione \u00e8 un importante ambito di studio e riguarda l'interazione e l'evoluzione degli animali negli ambienti naturali. Essa pu\u00f2, in questi contesti, assumere diversi atteggiamenti rappresentati da contatti fisici (morsi, colpi, spinte), ma anche segnali stereotipati come espressioni facciali, vocali, rilascio di prodotti chimici e cambiamenti di colorazione.\nTipologia.\nL'aggressione pu\u00f2 assumere diverse forme, che possono comprendere la violenza verbale o fisica, l'aggressione difensiva, quella predatoria, quella di isolamento indotto, quella relazionale (diffusa tra gli adolescenti, che include il bullismo), quella territoriale, l'aggressione emotiva, quella legata al sesso, quella di dominanza, quella tra maschi, quella tra femmine, quella parentale, quella di ritorsione come risposta a una provocazione, quella strumentale (come una rapina) e quella discriminatoria (basata, per esempio, su pregiudizi razziali). Ci sono inoltre due sottotipi di aggressione: quella controllata e quella impulsiva; in questo secondo caso essa pu\u00f2 essere il frutto di azioni incontrollabili che sono anche indesiderate e inappropriate.\nRilevanza giuridica.\nNel diritto penale, l'aggressione pu\u00f2 racchiudere gli elementi costitutivi di diverse forme di reato: a seconda dei mezzi con cui essa \u00e8 esercitata, della portata e della gravit\u00e0 delle conseguenze, si pu\u00f2 parlare infatti di minaccia, lesioni personali, violenza privata, omicidio, tentativi di stupro, ecc.\nNel diritto internazionale per aggressione si intende l'azione - per lo pi\u00f9 di tipo militare - effettuata da uno Stato contro un altro mediante forze preponderanti e senza preavviso: a tal proposito si parla di aggressione contro la sovranit\u00e0, contro una integrit\u00e0 territoriale o contro l'indipendenza politica di un ente. Un accordo fra due o pi\u00f9 Stati avente finalit\u00e0 di prevenire l'aggressione, unilaterale o reciproca, \u00e8 solitamente detto patto di non aggressione.\nIn particolare, con la prima codificazione mai effettuata a livello internazionale, il crimine di aggressione \u00e8 stato definito mediante aggiunte proposte allo Statuto istitutivo della Corte penale internazionale: l\u2019articolo 8-\"bis\", paragrafo 1, definisce il crimine di aggressione come la \u00abpianificazione, preparazione, avvio o esecuzione di un atto di aggressione che, per la sua natura, la sua gravit\u00e0 o la sua magnitudine, costituisca una violazione manifesta della Carta delle Nazioni Unite\u00bb; esso chiarisce, inoltre, che di esso possono rendersi responsabili gli individui che si trovino \u00abin una posizione tale da controllare o dirigere effettivamente l\u2019azione politica o militare di uno Stato\u00bb. L\u2019articolo 8-\"bis\", paragrafo 2, poi, riprende la definizione di aggressione adottata dall\u2019Assemblea generale delle Nazioni Unite con la risoluzione 3314-XXIX del 14 dicembre 1974: per atto di aggressione dovr\u00e0 intendersi infatti \u00abl\u2019uso della forza armata da parte di uno Stato contro la sovranit\u00e0, l\u2019integrit\u00e0 territoriale o l\u2019indipendenza politica di un altro Stato, o in un altro modo incompatibile con la Carta delle Nazioni Unite\u00bb; con gli articoli 15-\"bis\" e 15-\"ter\", infine, si giunge alle condizioni per l\u2019esercizio della giurisdizione sul crimine di aggressione."}
{"id": "3981298", "revid": "767487", "url": "https://it.wikipedia.org/wiki?curid=3981298", "title": "Solari (calciatore)", "text": "Carriera.\nMilit\u00f2 nel nella stagione 1909-1910 ottenendo con i genovesi il quarto posto della classifica finale.\nNella stagione 1911-1912 figurava nella rosa dell'Andrea Doria, sodalizio con cui ottenne il sesto posto della classifica finale del Torneo maggiore."}
{"id": "3981301", "revid": "710378", "url": "https://it.wikipedia.org/wiki?curid=3981301", "title": "Corda molle", "text": ""}
{"id": "3981302", "revid": "869733", "url": "https://it.wikipedia.org/wiki?curid=3981302", "title": "The Tyra Banks Show", "text": "The Tyra Banks Show \u00e8 stato un talk show televisivo condotto dalla supermodella Tyra Banks. Sono state trasmesse in totale 5 stagioni, l'ultima puntata \u00e8 andata in onda venerd\u00ec 28 maggio 2010.\nInizi.\nIl programma ha debuttato il 12 settembre 2005 alla CBS Television City di Los Angeles, ma nell'estate del 2007 lo spettacolo \u00e8 stato trasferito a New York: le ultime cinque trasmissioni da Los Angeles sono andate in onda nella settimana del 3 settembre 2007 e quelle successive della terza stagione dai Chelsea Studios di New York.\nLe tematiche affrontate erano piuttosto varie, ma con una particolare predilezione per le questioni d'attualit\u00e0 relative alle donne, spesso con numeri speciali su \"America's Next Top Model\", un reality show creato e condotto dalla stessa Tyra Banks. Il talk show \u00e8 stato trasmesso in molti paesi ed era anche disponibile sul canale Take Five della XM Satellite Radio sia negli Stati Uniti che in Canada. Nelle sue ultime stagioni ha assunto un carattere trash, da \"tv spazzatura\", sul genere di programmi come \"The Oprah Winfrey Show\" o \"The Jerry Springer Show\", andando a toccare argomenti ad esempio come le persone affette da strani problemi psicologici.\nIl 19 dicembre 2007, lo show \u00e8 stato rinnovato di ulteriori due stagioni in Syndication, 2008-2009 e 2009-2010. Tuttavia, nel novembre 2008, la Warner Bros. ha annunciato che il programma sarebbe passato a The CW nel settembre 2009, sia con un episodio di archivio e un episodio in prima visione in onda tutti i giorni. Su The CW \u00e8 stata gi\u00e0 messa in onda \"ANTM\", i funzionari della rete hanno visto la mossa come un \"allineamento strategico di interesse per le stazioni della CW\", sia come show cos\u00ec in onda sullo stesso canale nazionale.\nNel 2008 e nel 2009, The Tyra Banks Show ha vinto il Daytime Emmy Award nella categoria \"Outstanding Talk Show/Informative\", battendo i talk show di Phil McGraw: \"The Doctors\" e \"Dr. Phil\".\n2009-2010: The CW e la cancellazione.\nA partire dal 7 settembre 2009, Tyra ha fatto il suo debutto su The CW, con un nuovo logo e nuova musica, una versione remixata di \"I'm Coming Out\" di Diana Ross. \nIl 28 dicembre 2009, \u00e8 stato annunciato che la 5\u00aa stagione sarebbe stata l'ultima stagione dello show. Il 20 maggio 2010, \u00e8 stato annunciato che la 5\u00aa stagione (e lo spettacolo) sarebbe giunto al termine il 28 maggio 2010. Il programma continua su The CW durante il giorno due volte al giorno, anche se molti affiliati hanno scelto di non trasmettere la seconda ripetizione. \nNel 2010, The Tyra Banks Show \u00e8 stato nominato per un GLAAD Media Awards nella categoria \"Outstanding Talk Show Episode\" per l'episodio \"Hell to Pay - Gay Exorcism Teenager\" durante la 21\u00aa edizione del premio. \nRepliche: 2010-2011.\nDurante la stagione 2010-2011 va in onda nei giorni feriali dalle 4:00 alle 05:00 su The CW fino al 16 settembre 2011."}
{"id": "3981304", "revid": "110157", "url": "https://it.wikipedia.org/wiki?curid=3981304", "title": "Nokia Asha 202", "text": "Il Nokia Asha 202 \u00e8 un feature phone della Nokia.\n\u00c8 stato presentato il 27 febbraio 2012 al Mobile World Congress di Barcellona insieme ad altri due modelli della serie Asha: il gemello 203 e il 302. Questo terminale, considerato un \"entry level\", uscir\u00e0 in Italia nel secondo trimestre 2012 ad un prezzo non superiore ai 100 \u20ac.\nL'unica differenza con il suo gemello, l'Asha 203, \u00e8 quella della presenza della tecnologia Easy Swap dual SIM."}
{"id": "3981311", "revid": "767487", "url": "https://it.wikipedia.org/wiki?curid=3981311", "title": "Norgesmesterskapet 1993", "text": "La Norgesmesterskapet 1993 di calcio fu la 88\u00aa edizione del torneo. La squadra vincitrice fu il Bod\u00f8/Glimt, che vinse la finale contro lo Str\u00f8msgodset con il punteggio di 2-0."}
{"id": "3981319", "revid": "110157", "url": "https://it.wikipedia.org/wiki?curid=3981319", "title": "Nokia Asha 203", "text": "Il Nokia Asha 203 \u00e8 un feature phone della Nokia.\n\u00c8 stato presentato il 27 febbraio 2012 al Mobile World Congress di Barcellona insieme ad altri due modelli della serie Asha: il gemello 202 e il 302. Questo terminale \u00e8 considerato un \"entry level\", distribuito ad un prezzo non superiore ai 100 \u20ac.\nAl contrario del suo gemello, che \u00e8 un dual SIM, il 203 pu\u00f2 alloggiare una sola scheda SIM."}
{"id": "3981322", "revid": "123999493", "url": "https://it.wikipedia.org/wiki?curid=3981322", "title": "Centullo IV di B\u00e9arn", "text": "Origine.\nCentullo, secondo la \"La Vasconie. Tables G\u00e9n\u00e9alogiques\", era figlio del Visconte di B\u00e9arn, Gastone II, e della moglie di cui non si conoscono n\u00e9 il nome n\u00e8 gli ascendenti.\nGastone II di B\u00e9arn, ancora secondo la \"La Vasconie. Tables G\u00e9n\u00e9alogiques\", era figlio del Visconte di B\u00e9arn, Centullo III, e della moglie di cui non si conoscono n\u00e9 il nome n\u00e8 gli ascendenti.\nBiografia.\nSia la \"La Vasconie. Tables G\u00e9n\u00e9alogiques\", che la \"Incorporaci\u00f3n del vizcondado de Olor\u00f3n\", riportano che suo padre, Gastone II, mor\u00ec prima del 1022.\n&lt;br&gt;Centullo succedette al padre, Gastone II, come Centullo IV.\nSi adoper\u00f2 per mantenere buoni i rapporti con la Chiesa cattolica e nel 1022, Centullo (\"Centullus Gastonis vicecomes Bearnensis\") assieme al Duca di Guascogna, Sancho VI (\"Sancius praeordinatione Dei, totius Gasconni\u00e6 princeps et dux\"), fond\u00f2 l'abbazia di Saint-P\u00e9-de-Geyres, ai confini fra il B\u00e9arn ed il Bigorre, come confermato dal documento n\u00b0 IX de \"La Vasconie. Premi\u00e8re partie\".\n&lt;br&gt;E, nel novembre 1028, Centullo (\"Centuli Gastoni\") controfirm\u00f2 il documento del duca Sancho VI (Comes Sancio) di conferma della fondazione, avvenuta nel 988, dell'abbazia, da parte del duca di Guascogna, Guglielmo I, come da documento n\u00b0 VI (Les chartes de Saint-Sever), anno 988.\n&lt;br&gt;Infine, in una data incerta, Centullo (Centullus de Bearnt) controfirm\u00f2 una donazione fatta, sempre dal duca Sancho VI (\"Santius, hu[j]us civitatis Dei gratia comes\") alla coll\u00e9giale Saint-Seurin de Bordeaux, come da documento n\u00b0 IX del \"Cartulaire de l'\u00e9glise coll\u00e9giale Saint-Seurin de Bordeaux\".\nNel 1033, Centullo controfirm\u00f2 l'atto di presa di possesso della contea di Bordeaux, da parte del Duca di Guascogna, Oddone II.\nAccrebbe la potenza del B\u00e9arn incorporando, nel 1045, suo territorio la vicina viscontea d'Oloron, che dopo la morte del suocero, il visconte Aner II Loup, era stata ereditata dal fratellastro della moglie, Loup Aner, figlio illegittimo di Aner II.\nAssoci\u00f2 al trono il figlio Gastone, che tuttavia gli premor\u00ec.\nDurante il suo governo, Centullo, in giovent\u00f9 fu al seguito del re di Pamplona, conte d'Aragona e conte di Castiglia, Sancho Garc\u00e9s detto il Grande, nelle sue guerre contro al Andalus ed in seguito cerc\u00f2 di ridurre la sua dipendenza dal ducato di Guascogna.\n&lt;br&gt;Combatt\u00e9 i vicini visconti di Dax e di Soule, e fece uccidere il visconte di Dax, Arnaud II, nel 1050.\nCentullo IV mor\u00ec, nel 1058, durante un'imboscata tesagli dalle truppe di Soule, e gli succedette il nipote Centullo V, gi\u00e0 associato, nel governo della viscontea. La morte di Centullo IV viene riportata anche dagli \"Ex acti santorum et illustrium virorum gestis\", in cui viene ricordato come padre di Gastone (\"patris Gastoni\").\nMatrimonio e discendenza.\nCentullo IV il Vecchio, ancora secondo la \"La Vasconie. Premi\u00e8re partie\", nel 1005 circa aveva sposato Angela d'Oloron, figlia ed erede del visconte d'Oloron, Aner II Loup; Angela, dopo la morte del marito, fece dono del paese d'Aubin alla chiesa di Santa Maria di Lescar.\n&lt;br&gt;Centullo da Angela d'Oloron ebbe tre figli:"}
{"id": "3981326", "revid": "86599", "url": "https://it.wikipedia.org/wiki?curid=3981326", "title": "Cratere Hase", "text": "Hase \u00e8 un cratere lunare di 82,08 km situato nella parte sud-orientale della faccia visibile della Luna.\nIl cratere \u00e8 dedicato al matematico tedesco Johann Matthias Hase.\nCrateri correlati.\nAlcuni crateri minori situati in prossimit\u00e0 di Hase sono convenzionalmente identificati, sulle mappe lunari, attraverso una lettera associata al nome."}
{"id": "3981335", "revid": "20768", "url": "https://it.wikipedia.org/wiki?curid=3981335", "title": "Teatro del Mondo", "text": "Il Teatro del Mondo \u00e8 stato una installazione artistica inaugurata a Venezia nel 1979, in occasione della Biennale di Venezia del 1980.\n\u00c8 stato uno dei progetti pi\u00f9 suggestivi dell'opera di Aldo Rossi.\nStoria.\nIl teatro fu costruito in un bacino di Fusina, un piccolo porto della laguna, su di una chiatta. Fu quindi rimorchiato a Venezia e ormeggiato alla Punta della Dogana, sul Canal Grande, di fronte a Piazza San Marco.\nL'edificio era costituito da una struttura portante in tubi di acciaio rivestita da un tavolato di legno e raggiungeva un'altezza complessiva di 25 metri. Il corpo principale del teatro era costituito da un parallelepipedo a base quadrata di circa 9,5 metri di lato per un'altezza di 11 metri. Sulla sua sommit\u00e0, un tamburo ottagonale sosteneva una copertura a falde in zinco. All'interno il palcoscenico era situato al centro, e il pubblico prendeva posto ai lati o nelle gallerie al piano superiore raggiungibili tramite le scale poste ai lati del parallelepipedo.\nIl teatro poteva accogliere fino a 400 spettatori di cui 250 seduti. Al termine delle manifestazioni della Biennale il Teatro del Mondo attravers\u00f2 l'Adriatico per raggiungere Ragusa, in Dalmazia. Nel 1981 l'opera \u00e8 stata smontata.\nNel 2004 il Teatro \u00e8 stato ricostruito a Genova come una delle installazioni in occasione della designazione di Genova come capitale europea della cultura. Non essendo stati rinvenuti i disegni di progetto originali, la ricostruzione del Teatro del Mondo \u00e8 avvenuta dopo vari studi, per consentire la riproduzione dell'opera sia dal punto di vista architettonico sia strutturale. L'anno successivo il teatro \u00e8 stato nuovamente smontato."}
{"id": "3981340", "revid": "594360", "url": "https://it.wikipedia.org/wiki?curid=3981340", "title": "Jang Keun-suk", "text": "Biografia.\nFiglio unico, inizia a lavorare come modello a cinque anni dopo esser stato scoperto da un talent scount, e, nel 1997, debutta in una sitcom. Studia per un periodo in Nuova Zelanda, dove frequenta il Nelson College nel 2003, per imparare l'inglese e il giapponese. Un ruolo nella quarta stagione della popolare sitcom \"Nonstop\" lo riporta in Corea del Sud; nel 2005 torna in televisione nel drama coreano \"Peuraha-ui yeon-in\" e nel 2006 approda sul grande schermo nel film horror giapponese \"\", dove fa la parte di un ragazzo affetto da sordit\u00e0. Poco dopo torna sul piccolo schermo per recitare in \"Hwang Jin-yi\". Nel 2008 viene coinvolto in diversi progetti cinematografici e televisivi di genere musicale, come il drama \"Beethoven Virus\", approdando l'anno successivo nella serie di grande successo \"Minam-isine-yo\", nella quale interpreta il ruolo del protagonista maschile.\nPur avendo registrato dei brani per le colonne sonore di alcuni suoi progetti e di varie pubblicit\u00e0, Jang debutta come solista nel 2011 con in singolo \"Let Me Cry\", pubblicato dalla Pony Canyon in Giappone il 27 aprile. La canzone debutta al primo posto della classifica Oricon dedicata ai singoli, vendendo 119.149 copie nella prima settimana. A settembre dello stesso anno esce in Cina, Taiwan, Hong Kong e nel sud est asiatico il suo primo album, un EP intitolato \"The Lounge H Vol.1\". A novembre viene distribuito nelle sale il suo nuovo film, \"Neoneun pet\", adattamento coreano del dorama e omonimo manga giapponese \"Sei il mio cucciolo\".\nA marzo 2012, pubblica esclusivamente in Giappone l'EP \"Lounge H (The First Impression)\", seguito dall'album \"Just Crazy\"; intanto, recita insieme a Yoona nel drama romantico \"Sarangbi\", e, nel 2013, al fianco di IU, in \"Yeppeun namja\".\nNel 2016 presenta il talent show \"Produce 101\"."}
{"id": "3981355", "revid": "36426", "url": "https://it.wikipedia.org/wiki?curid=3981355", "title": "Croce di Ognissanti", "text": ""}
{"id": "3981361", "revid": "647919", "url": "https://it.wikipedia.org/wiki?curid=3981361", "title": "Shemini Azeret", "text": ""}
{"id": "3981366", "revid": "767487", "url": "https://it.wikipedia.org/wiki?curid=3981366", "title": "Keith Murray", "text": "Carriera musicale.\nAncor prima di registrare un album, Keith Murray sfida Big Daddy Kane in una battle di freestyle, sotto il nome di MC Do Damage. In seguito fa conoscenza con Erick Sermon degli EPMD e K-Solo. Sermon gli riserva una partecipazione nel suo album \"No Pressure\" nel pezzo \"Hostile\". Il suo primo album, \"The Most Beautifullest Thing in This World\", viene pubblicato nel 1994 sotto l'etichetta Jive Records. La title track dell'album rimane la hit pi\u00f9 celebre del rapper ancora oggi. L'album riceve un punteggio di 4 microfoni da \"The Source\". Murray continua a mantenere una certa popolarit\u00e0 anche per i mass media, apparendo in uno spot della Coca-cola e partecipando ai remix dei brani \u2018Be Happy\u2019 di Mary J. Blige, \u2018Can't You See' delle Total e a quello di \u2018I Shot Ya\u2019 di LL Cool J."}
{"id": "3981369", "revid": "109320968", "url": "https://it.wikipedia.org/wiki?curid=3981369", "title": "Nokia Asha 302", "text": "Il Nokia Asha 302 \u00e8 un feature phone della Nokia.\n\u00c8 stato presentato il 27 febbraio 2012 al Mobile World Congress di Barcellona insieme ad altri due modelli della serie Asha: il 202 e il 203. Questo terminale \u00e8 uscito in Italia il 19 marzo 2012 al prezzo di 129,90 \u20ac."}
{"id": "3981372", "revid": "729019", "url": "https://it.wikipedia.org/wiki?curid=3981372", "title": "Striscio su vetrino", "text": "Lo striscio su vetrino \u00e8 una tecnica utilizzata in laboratorio per l'analisi al microscopio del sangue e la formula leucocitaria.\nProcedimento.\nSi pone una goccia di sangue sul lato destro del vetrino e si avvicina un vetrino molato (che \u00e8 uno speciale vetrino con i bordi smussati per non danneggiare le cellule) alla goccia. L'angolo fra i due vetrini deve essere di 30-40 gradi. Il sangue per capillarit\u00e0 si diffonde. Con un rapido movimento si striscia il vetrino in direzione opposta alla goccia, si otterr\u00e0 quindi lo striscio di sangue. Per evitare la formazione di coaguli, ciascuno striscio deve essere effettuato con sangue fresco e subito dopo averlo depositato.\nFissaggio.\nSe applicate il colorante sullo striscio senza averlo prima fissato, le cellule scoppieranno a causa del cosiddetto shock ipotonico. Questo avviene perch\u00e9 la concentrazione di sali all'interno delle cellule \u00e8 molto pi\u00f9 alta di quella del liquido colorante che \u00e8 diluito in acqua distillata. Per evitare questo, prima della colorazione si deve effettuare un fissaggio dello striscio.\nQuesta operazione ostacola il rigonfiamento delle cellule, che quindi rimangono integre quando vengono colorate.\nUn semplice ed efficace fissaggio consiste nell'immergere lo striscio in un recipiente contenente alcool etilico (C2H5OH) o metilico (CH3OH) al 95 % per 3-5 minuti.\nColorazione.\nSe osservate lo striscio cos\u00ec com'\u00e8 dopo il fissaggio, non vedrete quasi nulla perch\u00e9 le cellule sono molto trasparenti. Le emazie sono leggermente visibili, ma i leucociti sono molto pallidi, quasi invisibili e non \u00e8 possibile distinguere nulla al loro interno.\nPer poter osservare e riconoscere i vari tipi di leucocita, \u00e8 necessario colorarli. A tale scopo, normalmente si utilizza il liquido di Giemsa.\nSi tratta di una miscela di coloranti, a base di blu di metilene ed eosina."}
{"id": "3981376", "revid": "1915706", "url": "https://it.wikipedia.org/wiki?curid=3981376", "title": "Dicicloverina", "text": "La dicicloverina \u00e8 un farmaco anticolinergico che agisce bloccando i recettori muscarinici. \u00c8 stata sintetizzata per la prima volta nel 1947.\nUtilizzi.\nLa dicicloverina \u00e8 utilizzata per la cura dell'ipermotilit\u00e0 intestinale, della sindrome dell'intestino irritabile. Bloccando l'attivit\u00e0 dell'acetilcolina a livello del recettore muscarinico, riduce l'entit\u00e0 degli spasmi intestinali.\nEffetti avversi.\nGli effetti avversi caratteristici sono quelli antimuscarinici tipici, tra cui xerostomia e delirio."}
{"id": "3981377", "revid": "47767", "url": "https://it.wikipedia.org/wiki?curid=3981377", "title": "Olimpia Bida", "text": "Biografia.\nNacque nel 1903 a Cebliv, un villaggio nei pressi di Leopoli; divenne suora entrando nella Congregazione di San Giuseppe, assumendo il nome di Olimpia e lavorando come catechista, maestra delle novizie e assistendo malati e anziani.\nDal 1945, durante la persecuzione comunista, in qualit\u00e0 di superiora del convento di Kheriv Olimpia fu soggetta a diversi controlli repressivi operati dal regime; venne infine arrestata nel 1950 o 51, assieme ad un'altra consorella, mentre accompagnava un funerale (per \"attivit\u00e0 antisovietica\"). Venne deportata a Charsk, in Siberia (oblast' di Tomsk), dove continu\u00f2 a svolgere il suo ruolo organizzando, assieme ad altre religiose, gruppi di preghiera e di supporto ai prigionieri; ivi mor\u00ec nel 1952, per stenti e mancanza di cure mediche.\nVenne beatificata il 27 giugno 2001 da papa Giovanni Paolo II a Leopoli, assieme ad altri ventiquattro martiri del comunismo. La memoria \u00e8 il 28 gennaio."}
{"id": "3981379", "revid": "47767", "url": "https://it.wikipedia.org/wiki?curid=3981379", "title": "Olha Bid\u00e0", "text": ""}
{"id": "3981380", "revid": "47767", "url": "https://it.wikipedia.org/wiki?curid=3981380", "title": "Olga Bid\u00e0", "text": ""}
{"id": "3981381", "revid": "447535", "url": "https://it.wikipedia.org/wiki?curid=3981381", "title": "Ai Wei Wei", "text": ""}
{"id": "3981388", "revid": "287204", "url": "https://it.wikipedia.org/wiki?curid=3981388", "title": "Episodi di Classe di ferro (seconda stagione)", "text": "La seconda stagione di \"Classe di ferro\" \u00e8 andata in onda su Italia 1 dal 10 ottobre al 26 dicembre 1991.\nArrivano le spine.\nTrama.\nUn nuovo anno inizia per i militari della caserma di Castelvecchio d'Adige. Si fa cos\u00ec la conoscenza dei nuovi soldati, tra cui il giovane milanese Lorenzo Colombo, che tenta di ingraziarsi il capitano Cavicchi rimembrandogli il fatto che il padre era suo compagno di classe alle elementari, e del giovane eritreo Mahamet Dajkiri, nato ad Asmara ma destinato a fare il servizio militare presso la caserma di Castelvecchio per acquisire cos\u00ec la cittadinanza italiana. Tra gli ufficiali spuntano il nuovo ufficiale medico, il tenente Barbari, psicologo torinese e il nuovo responsabile della caserma, il colonnello Remondino. Cardarelli ha un incidente sul lavoro: si rompe infatti una gamba scivolando su una macchia d'olio e deve rimanere cos\u00ec fermo finch\u00e9 non sar\u00e0 guarito. Il tenente Barbari parla in privato con i suoi compagni di camerata e gli spiega che il vero problema di Cardarelli \u00e8 la sua balbuzie: curandola, Cardarelli potr\u00e0 diventare una persona molto sicura di s\u00e9. Ma una volta curata, nessuno dovr\u00e0 ricordargli mai pi\u00f9 che un tempo balbettava altrimenti la balbuzie potrebbe tornare e stavolta per sempre.\nIntanto, per il giovane Mahamet l'accoglienza non \u00e8 delle pi\u00f9 rosee: \u00e8 stato infatti messo con un gruppo di commilitoni razzisti che non perdono un'occasione per umiliarlo. Montini e gli altri si offrono per accoglierlo nella loro camerata, giungendo prima allo scontro fisico con i razzisti, poi travestendosi da poveri neri e prendendoli a pizze in faccia. Sembrerebbe tutto concluso, per\u00f2 una sera tornando in caserma Montini e i suoi amici vedono Mahamet che sta dormendo in corridoio perch\u00e9 i suoi commilitoni non l'hanno voluto. Qui per\u00f2 interviene il sergente Scherone che, perlustrando la zona e scoperto l'accaduto, va nella camerata di Mahamet dicendo che sotto le armi non c'\u00e8 nessun tipo di distinzione e che provveder\u00e0 provvedimenti molto seri se scoprir\u00e0 un altro episodio di intolleranza. La vicenda di Mahamet si conclude bene: ha infatti fatto a cambio con il letto di Colombo, che prima non voleva cambiarlo. Colombo intanto \u00e8 preso di mira con scherzi al limite del sopportabile per la sua spocchia.\nNel frattempo, il gruppetto di Montini ha trovato il modo di far curare la balbuzie di Cardarelli: gli faranno passare una notte d'amore con Fernanda, la massaggiatrice romana nell'episodio di Natale della prima serie. Il risultato \u00e8 formidabile: Cardarelli smette di balbettare e diventa un ragazzo molto logorroico e sicuro di s\u00e9.\nUn nuovo giorno ha inizio. Il sergente Scherone va a svegliare tutti, e vedendo Cardarelli prendersela comoda, gli chiede che gli sia successo. Cardarelli allora gli risponde senza problemi, quindi Scherone gli chiede cosa gli sia successo dato che non balbetta pi\u00f9. Cardarelli si mette sull'attenti, balbettando e tornando il ragazzo timido e insicuro di prima.\nIl figlio del reggimento.\nTrama.\nLa vita continua nella caserma di Castelvecchio, tra scherzi ed esercitazioni. Quell'equilibrio viene interrotto da una cesta con dentro un bambino e un misterioso biglietto che reca scritta la frase: \"14 gennaio, Felice\" e una misteriosa iniziale, che per\u00f2 non si sa se sia il nome o il cognome del padre: inizia un'indagine per trovare il padre del bambino. Intanto, Montini vuole giocare un nuovo scherzo a Colombo: vuole iniziarlo agli spinelli facendogli credere che lui e Scibetta gi\u00e0 ne fanno uso da un po' e vogliono che il giovane milanese faccia parte del loro gruppo. In realt\u00e0, Montini vuole fargli provare degli spinelli di scadente qualit\u00e0 datigli da Gelfo, un amico criminale di mezza tacca. Sulla faccenda del bambino, Gabriele ha un dubbio: crede infatti che il bambino sia di Monica, una ragazza che lavora come commessa a Castelvecchio e si reca dalla madre della ragazza per parlarne. In realt\u00e0, la ragazza aveva gi\u00e0 un altro bimbo ma l'aveva dato a un nido d'infanzia; Gabriele pu\u00f2 tirare un sospiro di sollievo.\nIn un bagno della caserma, Montini, Bertolazzi e Scibetta iniziano Colombo agli spinelli: come ne fuma uno, Colombo inizia a sentirsi strano e comincia a denudarsi. Arriva Scherone, che scopre i quattro nel bagno con la droga e minaccia di prendere dei provvedimenti disciplinari per una grave infrazione al regolamento militare. La vicenda del bambino ha un lieto fine: il piccolo era d'un ragazzo che aveva prestato servizio nella caserma, congedandosi l'anno prima, e che lavorava l\u00ec come civile. Sul fatto degli spinelli, per evitare che il provvedimento si trasformi in denuncia, Montini vuole chiamare Gelfo per chiarire tutto con gli spacciatori, in realt\u00e0 incastrandoli con l'aiuto del sergente Scherone, che pensa per\u00f2 sia uno scherzo. Complice un'entrata a sorpresa di Dell'Anno, Scherone ha il tempo di sparire e poi riapparire e togliere le armi ai malviventi consegnandoli alla giustizia.\nAllo spaccio della caserma, tutti brindano all'operazione andata bene, Colombo tira fuori un nuovo spinello pronto a fumarselo, ma viene fermato da Scherone, deciso a fumarselo lui: in realt\u00e0, lo spinello \u00e8 una sigaretta a scoppio, che esplode appena Scherone l'accende. Questi guarda tutti sbraitando: \"Maledetti, vi rompo le ossa!\"\n7 ore a New York.\nTrama.\nIl gruppo di Bertolazzi, assieme al tenente Dell'Anno e al sergente Scherone, viene convocato dal colonnello Remondino in quanto c'\u00e8 il generale Anselmi che vuole comunicare loro una notizia: ha infatti ricevuto una lettera dal generale Thompson, che in segno di gratitudine per avergli salvato la vita dall'attentato dinamitardo del capitano Steewell nell'episodio \"Una Festa Americana\" vuole invitare i soldati a passare una settimana a Miami. \nSaputa la notizia, Scherone ne approfitta per chiedere a Reginald se pu\u00f2 fargli un corso accelerato di inglese per agevolargli il soggiorno senza problemi linguistici. Il fante italoamericano ne approfitta per combinargli uno scherzo insegnandogli un sacco di parolacce spacciandole per normali saluti e convenevoli, e inoltre si raccomanda di telefonare al consolato per salutare i genitori.\nArrivati a New York, Scherone d\u00e0 sfoggio dei \"convenevoli\" di Reginald facendo un apprezzamento di troppo al posteriore di un'agente della dogana credendo di scusarsi. All'aeroporto, il gruppo deve aspettare sette ore prima che la coincidenza per Miami possa partire. Scherone e Cardarelli preferiscono restare in aeroporto mentre gli altri ne approfitteranno, dopo l'opposizione iniziale di Dell'Anno, per fare una visita nella Grande Mela.\nQui per\u00f2 cominciano i guai, perch\u00e9 Scibetta, Serra e Mellone entrano in un taxi mentre Montini, Bertolazzi e Dell'Anno ne prendono un altro e si perdono di vista. Il gruppo si perde cos\u00ec nella metropoli americana: Serra e Mellone vengono rapinati da un gruppo di teppisti, mentre Bertolazzi riesce a \"salvarsi\" chiamando una ragazza fan di Umberto Eco che aveva conosciuto in aeroporto. Qui per\u00f2 entra il fidanzato di una di loro, che vedendo la donna con un altro inizia a sfasciare tutto e i due ragazzi vengono arrestati dalla polizia. A casa della ragazza trova anche Scibetta, che aveva rimorchiato una musicista afroamericana coinquilina della ragazza. Dell'Anno invece \u00e8 in fuga da un gruppo di mafiosi italoamericani che, all'aeroporto, hanno scambiato la loro sacca (piena di soldi di contrabbando) con una dei soldati e la rivogliono. Montini, Serra e Mellone si ritrovano in un night club, dove Mellone conosce un anziano artista che si affeziona un po' troppo a lui e lo porta a casa sua con la scusa di fargli un ritratto. Montini e Serra, dopo aver conosciuto, due ragazze, passano la giornata con loro ed entrano in un locale che \u00e8 un ritrovo per una strana setta dove un curioso personaggio di nome Diablo vuole rasarli a zero per farli entrare nella sua congrega. I due militari non ci stanno e provocano una rissa, finendo arrestati. Nel frattempo, i due mafiosi hanno seguito il tenente Dell'Anno e vogliono spiegazioni riguardo alla sacca. Puntandogli un'arma contro, stanno per fare fuoco contro il povero tenente quando a un certo punto accorrono in suo aiuto il fante Cardarelli e il sergente Scherone, che pu\u00f2 fare cos\u00ec sfoggio di tutte le parolacce insegnategli da Reginald mentre colpisce i malviventi.\nIl povero Rocco, invece, scoperte le tendenze omosessuali dell'artista, fa per andarsene ma viene inseguito dal pittore che, armato di coltello, vuole ucciderlo. Rocco scappa ma viene denunciato dallo stesso artista e finisce in carcere. In breve, i soldati verranno liberati grazie al passaporto speciale ed all'aiuto del console italiano (che non \u00e8 il padre di Reginald, che nel consolato lavora come cuoco) ma Mellone \u00e8 costretto a restare in carcere poich\u00e9 non c'\u00e8 stato modo di pagare la sua cauzione: sar\u00e0 per\u00f2 l'artista che si era invaghito di lui a liberarlo ritirando la denuncia e spedendogli anche un bel mazzo di fiori!\nUna vacanza in Florida.\nTrama.\nIl gruppo della Tigre \u00e8 giunto a Miami, dove il generale Thompson li accoglie a braccia aperte. I soldati potranno scegliere come fare per approfittare di questa settimana di vacanza, ma Scherone, non riuscendo a trattenere la sua emozione, parla a nome di tutti chiedendo di poter prendere parte all'esercitazione quotidiana dei Marines. Il generale Thompson acconsente alla richiesta tra lo sdegno dei soldati italiani e affida il gruppo della Tigre a quello del sergente Garcia, un cubano che ha sposato un'italiana e che quindi capisce la lingua. Il tenente Dell'Anno invece far\u00e0 un giro della base americana con una sua pari grado, il tenente Sheila Cooper, della quale s'innamora.\nMontini ordisce un piano ai danni di Scherone: vuole infatti fargli fare una figuraccia durante l'esercitazione come vendetta per aver parlato a nome di tutti. Durante l'esercitazione a metterci il carico da undici \u00e8 soprattutto Garcia, che umilia e sbeffeggia come pu\u00f2 i soldati italiani. Scherone avverte Garcia che il giorno seguente, all'azione di commando, la Tigre dar\u00e0 filo da torcere ai suoi Marines. Quella sera, i soldati italiani non riescono a dormire per il troppo caldo della Florida e decidono di farsi una passeggiata notturna. Da una finestra sentono il tenente Dell'Anno che cerca di fare l'amore con Sheila, venendo comunque respinto anche per una canzone intonata da Rocco e i suoi amici.\nIl giorno dopo, anche Dell'Anno prende parte all'esercitazione come vendetta per il fatto di essersela \"spassata\" con la tenente mentre gli altri stavano sudando. I soldati italiani si mostrano per\u00f2 impacciati, in particolare Montini e Serra, che perdendosi arrivano ad una riserva indiana. Qui Serra si innamora perdutamente della sorella del capo della riserva, al quale chiede, in dialetto barese, indicazioni per tornare al punto di incontro con la sua squadra. Il capo inaspettatamente riesce a capire cosa vuole dire.\nQuella sera, Scherone e Garcia si ritrovano nella palestra della caserma per un incontro chiarificatore: dopo essersi lanciati oggetti e aver provato a picchiarsi con bastoni e mazze, Garcia si siede su una panca e comincia a piangere. Scherone, colpito da quel gesto, si siede vicino a lui. Garcia tira fuori una foto raffigurante un giovane soldato: \u00e8 suo figlio John, costretto alla sedia a rotelle dopo un incidente automobilistico che gli ha tolto l'uso delle gambe. Garcia spiega quindi che il motivo del suo odio smisurato verso i suoi soldati \u00e8 che in loro vede suo figlio e ci\u00f2 che non potr\u00e0 mai diventare. Scherone capisce e gli spiega che la chiave non \u00e8 odiare, bens\u00ec provare ad andare avanti, e si offre di aiutare il sergente americano con il figlio.\nNel frattempo, la settimana procede tra il torneo di golf al quale partecipano sia il generale Thompson che il suo pari grado italiano, il generale Anselmi, e possibilit\u00e0 di accasarsi: \u00e8 questa una trovata di Montini, che abborda una vedova che risponde al nome di Laura Spelman Rockefeller. Credendo si tratti di un'esponente della grande famiglia statunitense, Montini la porta alle corse dei cavalli anche perch\u00e9 la donna ha la bellezza di 2000 dollari in borsa. Avendo perso tutto, la donna ha un collasso e viene portata in un posto che a sua detta \u00e8 un hotel a quattro stelle, invece \u00e8 una casa di riposo: la sedicente vedova Rockefeller in realt\u00e0 era un'omonima del milionario e quei 2000 dollari che aveva erano la sua pensione mensile.\nScherone riesce a convincere John a vincere le sue paure, aiutato anche dagli altri soldati italiani, e tutti si ritrovano a casa di Garcia per fare una bella cena all'italiana a base di spaghetti. Quanto a Dell'Anno, riesce ad ottenere un appuntamento amoroso con Sheila, ma non riuscir\u00e0 ad andare fino in fondo complice anche la cagnolina di lei, una cocker spaniel incinta di dodici cuccioli, fatti nascere da Dell'Anno con profonda repulsione sia per il cane, sia per il pensiero della serata rovinata.\nIl giorno della partenza, il gruppo della Tigre prima di salutare i soldati americani decide di farsi una foto ricordo con John, ormai ritornato nell'esercito nonostante la sedia a rotelle.\nTutti per uno, uno per tutti.\nTrama.\nRitornati a Castelvecchio d'Adige, i soldati del gruppo Tigre hanno ripreso la loro quotidianit\u00e0 tra marce ed esercitazioni. C'\u00e8 per\u00f2 chi non si sente a suo agio: Reginald, infatti, viene inseguito per tutta la caserma da Scherone che vuole vendicarsi per le parolacce che lui gli ha insegnato per il viaggio in America. Disperato, il fante si reca nella cappella della caserma per confessarsi a don Castelli, che capisce che Reginald \u00e8 pentito dello scherzo fatto a Scherone (con Scherone presente) e fa in modo che il sergente non si accanisca su di lui. Il sergente per\u00f2 ha un'altra gatta da pelare: la sua fidanzata Luisa viene trasferita a Mantova per due settimane ed \u00e8 passata in caserma a salutare il suo \"Bibi\", concedendogli un'ultima notte d'amore da fare per\u00f2 in caserma dato che la ragazza deve partire nel pomeriggio. Scoperti dal gruppo della Tigre, questi mantengono il silenzio per\u00f2 a patto che Scherone diventi pi\u00f9 gentile e malleabile.\nColombo, intanto, con i soldi del padre ha messo su un'attivit\u00e0 che potrebbe essere redditizia: crea infatti un fast-food a Castelvecchio, perch\u00e9 quella \u00e8 la nuova tendenza alimentare del momento e pensa che cos\u00ec far\u00e0 soldi a palate. In questo modo per\u00f2 fa concorrenza alla pizzeria dove lavora Concettina, che riceve l'aiuto di Rocco e dei suoi amici affinch\u00e9 a chiudere sia il ristorante di Colombo invece della pizzeria. La sera dell'inaugurazione, i soldati della Tigre si travestono da personaggi rozzi e maleducati con il fine di disgustare la clientela e di far andare in rovina il locale. Il tentativo purtroppo degenera in una rissa alla quale assistono il capitano Cavicchi, che era arrivato l\u00ec con la sua Bina, e il tenente Dell'Anno. Riconoscendo i suoi soldati, il capitano vuole prendere seri provvedimenti, ma Concettina spiega che la loro azione era volta solo a non far perdere il posto a Concettina. Bina ha una soluzione: acquister\u00e0 lei i locali dell'ex fast food, avendoci messo gli occhi addosso da un po', per trasformarlo nel suo nuovo bar.\nLa voce misteriosa.\nTrama.\nA causa di una caricatura fatta da Bertolazzi che lo ritrae con una testa spropositata e delle mutande a fiorellini, il sergente Scherone viene schernito per tutta la caserma se non per tutto il paese dal momento che anche Luisa viene in possesso di una delle copie della caricatura. Scoperti i responsabili, Scherone decide di mandarli a fare un corso di aggiornamento da paracadutisti. Montini la prende sottogamba dato che \u00e8 un corso facoltativo, ma rimane di sasso quando scopre che sia il suo nome che quello dei suoi compagni di camerata sono presenti tra i \"volontari\".\nA Pisa, vengono accolti dal tenente dei par\u00e0 Oreste Buttafuoco, che per quella giornata li lascia liberi. Congedati i soldati, chiede al tenente Dell'Anno, che si trova l\u00ec per fare da supervisore del Battaglione Tigre, cosa fa quella sera e lo invita a cena con la fidanzata. Dell'Anno per\u00f2 non vuole fare da terzo incomodo e declina, ma Buttafuoco gli dice che ci sar\u00e0 anche la sorella e Dell'Anno accetta. Quella sera, Dell'Anno conosce Miriam, la procace fidanzata di Buttafuoco, ma non la sorella perch\u00e9 impossibilitata a venire. Intanto, i ragazzi continuano le esercitazioni da paracadutisti. Bertolazzi ne approfitta per seguire anche un po' di lezioni all'universit\u00e0 e l\u00ec conosce una bella ragazza con cui fa amicizia. Anche Serra conosce una bella ragazza, che ha bisogno di telefonare ma il telefono le ha mangiato un gettone. Complice le mani d'oro di Cardarelli, la ragazza telefoner\u00e0 addirittura alla Casa Bianca e al colonnello Gheddafi. I due propongono alle ragazze di uscire, e le ragazze rivelano loro di essere delle cantanti che devono esibirsi a Pisa. Qui le ragazze confessano loro di essere insidiate tutte le notti da un misterioso maniaco che le chiama con voce bassa e roca mormorando loro delle oscenit\u00e0 e poi riattacca. Le ragazze sono disperate. Bertolazzi, Serra e gli altri si offrono di aiutarle con il loro problema.\nDell'Anno intanto conosce la sorella di Miriam, ma la respinge in quanto la ragazza non \u00e8 molto bella e inizia a conoscere intimamente la fidanzata di Buttafuoco fino ad andarci a letto. Scoperti dal suo pari grado, Dell'Anno riceve una sfida a duello da quest'ultimo. Preoccupato per ci\u00f2 che succeder\u00e0, Dell'Anno riceve a casa di Miriam la visita della sorella che gli rivela che la ragazza \u00e8 andata a letto con quasi mezza Toscana. La mattina dopo, Buttafuoco si presenta al luogo stabilito con tanto di padrini e fioretti. Prima che possa cominciare, arrivano alcuni uomini che altro non sono che tutti quelli con cui Miriam \u00e8 andata a letto. Buttafuoco quindi capisce la verit\u00e0 e si scusa con Dell'Anno per il malinteso.\nQuella sera, le due ragazze, che sono anche sorelle, si esibiscono e scoprono che Cardarelli ha inventato un dispositivo per intercettare le chiamate cos\u00ec da incastrare il maniaco. La serata per\u00f2 finisce in rissa a causa di alcuni turisti giapponesi che erano stati truffati in precedenza da Montini per ottenere soldi per la sua Ferrari.\nDell'Anno propone al brigadiere dei carabinieri di aiutarli nella faccenda del maniaco. \nGrazie alla macchina intercettatrice di Cardarelli, i carabinieri colgono sul fatto il maniaco che chiama da una cabina telefonica: si trattava di un professore universitario il cui corso sull'amore casto e puro era stato seguito da Bertolazzi.\nQuelli della tigre.\nTrama.\nDurante un'esercitazione in aperta campagna, Scherone vede un esemplare adulto di tigre e scappa via terrorizzato. Quando racconta di aver visto il grosso felino al tenente Dell'Anno, quest'ultimo non ci crede e pensa di esserselo inventato. Sulla via del ritorno per\u00f2 un'altra tigre attraversa la strada e Scherone \u00e8 sempre pi\u00f9 convinto si tratti di allucinazioni, quindi si reca in infermeria e racconta dell'accaduto al tenente Barbari che, in quanto specializzando psicologo, interpreta il tutto come \"manie di persecuzione\" e gli dice che la tigre altro non \u00e8 che il risultato del complesso rapporto che il sergente ha sempre avuto con il padre.\nLa mattina dopo, il Battaglione Tigre ha un'esercitazione per andare a conquistare una collina. Grazie a un geniale stratagemma, arrivano per primi, ma quando gli altri gruppi arrivano, scappano terrorizzati. Il gruppo di Montini crede sia per il loro coraggio, ma in realt\u00e0 \u00e8 perch\u00e9 una tigre \u00e8 seduta dietro di loro. I ragazzi se ne accorgono e scappano anch'essi in preda al panico.\nGiunge quindi la notizia che una grossa tigre si aggira liberamente per le campagne di Castelvecchio e che ha gi\u00e0 ucciso due pecore per nutrirsi. Don Castelli suggerisce quindi al capitano Cavicchi di prendere in mano le operazioni di cattura dell'animale in modo da ottenere la tanto agognata promozione. Porta quindi i suoi soldati in aperta campagna per catturare la tigre. Qui Mahamet si presenta a rapporto dal capitano in quanto sa come catturare la tigre senza farle del male, ma proprio quando sta per rivelargli cosa ha in mente, viene colpito al sedere da un proiettile tranquillante sparato per sbaglio da Scherone.\nMahamet viene portato in infermeria e il gruppo Tigre dovr\u00e0 arrangiarsi. Intanto il felino continua a scorrazzare per la citt\u00e0 e questa volta entra in una casa dove \"rapisce\" Serra e lo porta con s\u00e9 in una grotta. Il gruppo Tigre quindi le tenta tutte per liberare il soldato, chiamando addirittura don Castelli ed un domatore da circo per catturare l'animale, tutti tentativi infruttuosi.\nMahamet si sveglia in infermeria e corre dal capitano Cavicchi con in mano un flauto. Qui il giovane eritreo spiega che quel flauto \u00e8 dono di sua nonna e che potrebbe portare alla cattura della tigre. Sbigottito, il capitano Cavicchi autorizza Mahamet a procedere. Mahamet entra nella grotta suonando il flauto. Appena la tigre sente le note, comincia a seguirlo come ipnotizzata fino a rientrare nella gabbia predisposta dal domatore.\nLa tigre viene riportata dal suo proprietario, un facoltoso imprenditore del posto che ha l'hobby di tenere in casa animali esotici e che riceve la visita del Battaglione Tigre, che lo rinchiude in una delle sue gabbie (quella delle scimmie) e inizia a tirargli addosso delle noccioline."}
{"id": "3981391", "revid": "174925", "url": "https://it.wikipedia.org/wiki?curid=3981391", "title": "Sfericit\u00e0 della Terra", "text": "Il concetto di sfericit\u00e0 della Terra risale all'antica filosofia greca intorno alla fine del VI secolo a.C., ma rimase comunque una questione di speculazione filosofica fino al III secolo a.C., quando l'astronomia ellenistica stabil\u00ec la forma sferica della Terra come un dato fisico. Il paradigma ellenistico fu gradualmente adottato in tutto il Vecchio Mondo durante la tarda antichit\u00e0 e il Medioevo. Una dimostrazione pratica della sfericit\u00e0 della Terra venne conseguita dalla spedizione di circumnavigazione di Ferdinando Magellano e Juan Sebasti\u00e1n Elcano (1519-1521).\nIl concetto di una Terra sferica prese il posto di precedenti credenze in una Terra piatta. Nella prima mitologia mesopotamica, il mondo veniva raffigurato come un disco piatto galleggiante nel mare e circondato da un cielo sferico, costituendo ci\u00f2 la premessa alle antiche mappe del mondo come quelle di Anassimandro ed Ecateo di Mileto. Esistono ulteriori fonti per le quali la Terra sarebbe una ziqqurat a sette strati, una montagna cosmica, accennata nell'Avest\u0101 e in antichi scritti persiani (vedi i sette climi), o una ruota, una ciotola o un piano a quattro angoli, accennato nel Rigveda.\nLa consapevolezza che la figura della Terra \u00e8 pi\u00f9 precisamente descritta come un ellissoide risale al XVIII secolo (Maupertuis). All'inizio del XIX secolo, l'appiattimento dell'ellissoide Terra venne determinato nell'ordine di 1/300 (Delambre, Everest). Il valore moderno \u00e8 vicino a 1/298,25, come calcolato negli anni sessanta dal Sistema Geodetico della Terra (World Geodetic System) del Dipartimento della Difesa USA.\nStoria.\nAntichit\u00e0.\nGrecia Classica.\nAnche se la prima prova di una Terra sferica deriva da antiche fonti greche, non vi \u00e8 alcun resoconto di come la sfericit\u00e0 della Terra sia stata scoperta. Una plausibile spiegazione \u00e8 che era \"l'esperienza di viaggiatori che sugger\u00ec una tale spiegazione per le variazioni osservate nell'altitudine e nell'area delle stelle circumpolari, una variazione che era abbastanza netta negli insediamenti greci\" attorno al Mar Mediterraneo orientale, in particolare quelli tra il delta del Nilo e la Crimea.\nSecondo Diogene Laerzio, \"Pitagora fu il primo greco a chiamare la terra rotonda, anche se Teofrasto attribuisce ci\u00f2 a Parmenide e Zenone ad Esiodo\".\nI primi filosofi greci avevano accennato ad una Terra sferica, sebbene con qualche ambiguit\u00e0. Pitagora (VI secolo a.C.) fu tra coloro dai quali, si dice, ebbe origine l'idea, ma ci\u00f2 potrebbe derivare dalla pratica greca di attribuire ogni scoperta all'uno o all'altro dei loro antichi uomini saggi. Qualche idea sulla sfericit\u00e0 della Terra sembra essere stata a conoscenza sia di Parmenide che di Empedocle nel [V secolo a.C.], e pur se l'idea non pu\u00f2 essere attribuita con sicurezza a Pitagora, potrebbe tuttavia essere stata formulata nella scuola pitagorica nel V secolo a.C., ad esempio da Archita, Dopo il V secolo a.C., nessuno scrittore greco di fama pens\u00f2 che il mondo fosse altro che rotondo.\nNelle \"Storie\", scritto negli anni 431 a.C. - 425 a.C., Erodoto respinge un resoconto del sole che splende a nord. Ci\u00f2 si verifica quando si parla della circumnavigazione dell'Africa effettuata dai Fenici sotto Necao II, vissuto prima del 595 a.C. (Le Storie, 4.43) Il suo commento sprezzante testimonia una diffusa ignoranza circa la declinazione invertita dell'eclittica nell'emisfero sud.\nPlatone (427 a.C. - 347 a.C.) viaggi\u00f2 nell'Italia meridionale per studiare la matematica pitagorica. Quando torn\u00f2 ad Atene e fond\u00f2 la sua scuola, anche Platone insegnava ai suoi studenti che la Terra era una sfera, pur dichiarandosi incapace di fornirne una dimostrazione razionale. La sua persuasione era giustificata nel Fedone con l'obiettivo di creare uno schema cosmologico geocentrico isotropo, che rendesse superflua la ricerca di un mezzo che sostenesse la Terra (l'aria per Anassimene; l'acqua per Talete). Se l'uomo potesse volare alto sopra le nuvole, la Terra assomiglierebbe a \"\u201duna di quelle palle con rivestimento in pelle in dodici pezzi decorata con vari colori, come quelli usati dai pittori sulla terra\u201c\". Nel Timeo, il suo unico lavoro che rimase disponibile in latino per tutto il Medioevo, si legge che il Creatore \"ha fatto il mondo in forma di globo, tondo come fatto da un tornio, con i suoi estremi in ogni direzione equidistanti dal centro, la pi\u00f9 perfetta e la pi\u00f9 simile a se stesso di tutte le figure\", bench\u00e9 la parola \"mondo\" si riferisca di norma all'universo.\nAristotele (384 a.C. - 322 a.C.) fu allievo modello di Platone e \"\u201dla mente della scuola\u201d\". Aristotele osservava che \"\u201dci sono stelle viste in Egitto e [...] a Cipro che non si vedono nelle regioni settentrionali\u201d\". Dal momento che ci\u00f2 pu\u00f2 accadere solo su una superficie curva, anche lui credeva che la Terra fosse una sfera \"\u201dnon molto grande, perch\u00e9 altrimenti l'effetto di un cos\u00ec piccolo cambiamento di luogo non sarebbe stato cos\u00ec evidente.\u201d\" (De caelo, 298a2-10)\nAristotele forn\u00ec argomenti fisici e osservazioni a sostegno dell'idea di una Terra sferica:\nI concetti di simmetria, di equilibrio e di ripetizione ciclica permeavano i lavori di Aristotele. Nel suo Meteorologia egli divide il mondo in cinque zone climatiche: due zone temperate separate da una zona torrida vicino all'equatore, e due regioni fredde e inospitali, \"\u201duna vicina al nostro polo superiore o settentrionale e l'altra vicina al... polo sud\u201d\" entrambe impenetrabili e cinte di ghiaccio (\"Meteorologica\", 362a31-35). Sebbene nessun essere umano possa sopravvivere nelle zone glaciali, le regioni meridionali temperate potrebbero essere abitate.\nEpoca ellenistica.\nArchimede\nNel Libro primo del suo trattato Sui corpi galleggianti Archimede dimostra la sfericit\u00e0 degli oceani, implicando la sfericit\u00e0 dell'intero pianeta.\nEratostene (circa 276 a.C. - circa 194 a.C.) stim\u00f2 la misura della circonferenza della Terra in 252.000 stadi. Sapendo che uno stadio egizio corrisponde a una lunghezza tra i 155 e i 160 metri, ci\u00f2 corrisponde a una misura corretta con un errore tra il -2.4% e il +0.8%. La misurazione era descritta in un'opera \"Sulla misura della Terra\" ma l'opera \u00e8 andata perduta. Tale misurazione \u00e8 arrivata fino a noi solo in un riassunto divulgativo incluso in un'opera di Cleomede.\nL'ipotesi di partenza fu che al solstizio estivo a Siene (la citt\u00e0 che oggi \u00e8 chiamata Assuan) il Sole era allo zenit (ossia che Siene sia esattamente sul Tropico del Cancro), mentre ad Alessandria gettava ancora un'ombra e che la distanza tra le due citt\u00e0 era di 5.000 stadi. In questo modo l'angolo di incidenza dei raggi solari rispetto alla verticale misurato ad Alessandria corrisponde all'angolo con il vertice al centro della Terra. Il valore che Eratostene ottenne per tale angolo fu di 1/50 dell'angolo giro, di conseguenza con una semplice proporzione la misura della circonferenza doveva corrispondere a 250.000 stadi. \nIn realt\u00e0 tale cifra cos\u00ec tonda si pu\u00f2 attribuire al fatto che Cleomede stesso introduca l'argomento affermando di semplificare i calcoli perch\u00e9 il lettore potesse seguirli (come molto spesso leggiamo in opere di divulgazione al giorno d'oggi) infatti pur dando 252.000 come valore ottenuto da Eratostene, dal procedimento descritto da Cleomede otterremmo 50 x 5000 = 250.000. \n\u00c8 molto probabile che l'intera misurazione, come ricostruito da Lucio Russo, sia stata effettuata dai \"mensores regii\", misuratori regi incaricati di effettuare misure capillari del territorio egiziano per fini fiscali, con Eratostene a capo del progetto.\nSeleuco di Seleucia (floruit 150 a.C.), vissuto nella regione mesopotamica della Seleucia, dichiar\u00f2 che la Terra \u00e8 sferica e che, influenzato dalla teoria eliocentrica di Aristarco di Samo, orbita realmente attorno al Sole.\nNello stabilire la circonferenza terrestre, Posidonio (circa 135 a.C. - 50 a.C.) si affid\u00f2 al metodo di Eratostene, osservando la stella Canopo invece del Sole. Nel Geographia di Tolomeo, il suo risultato viene preferito a quello di Eratostene. Posidonio, inoltre, espresse la distanza del Sole in raggi terrestri.\nImpero romano.\nDalle sue origini greche, l'idea di una terra sferica, come gran parte del pensiero astronomico greco, lentamente si diffuse in tutto il mondo e, in definitiva, divenne il punto di vista adottato in tutte le maggiori tradizioni astronomiche:\nIn Occidente, l'idea era venuta in modo naturale ai Romani attraverso il lungo processo di fecondazione incrociata con la civilt\u00e0 ellenistica. Molti autori Romani come Cicerone e Plinio fanno riferimento nelle loro opere alla rotondit\u00e0 della Terra come ad una cosa naturale.\n\u00c8 stato detto che la gente di mare ha probabilmente fornito la prima prova osservativa che la Terra non \u00e8 piatta, sulla base di osservazioni dell'orizzonte. Questo argomento venne presentato dal geografo Strabone (circa 60 a.C. - circa 24 d.C.), il quale afferm\u00f2 che la forma sferica della Terra era probabilmente nota ai marinai di tutto il Mar Mediterraneo almeno dal tempo di Omero, citando un verso dall'Odissea come indicazione che il poeta Omero era gi\u00e0 a conoscenza di ci\u00f2 a partire dal VII o VIII secolo a.C. Strabone cit\u00f2 vari fenomeni osservati in mare, a suggerire che la Terra fosse sferica. Egli osserv\u00f2 che luci e terre elevate erano visibili ai marinai a distanze maggiori rispetto a quelle meno elevate, affermando che la causa di ci\u00f2 era ovviamente la curvatura del mare.\nClaudio Tolomeo (circa 100 d.C. - circa 175 d.C.) visse ad Alessandria, centro di erudizione dal III secolo a.C. che all'epoca di Tolomeo, II secolo, pur se in declino continuava ad essere uno dei maggiori centri di ricerca scientifica. Nell'Almagesto, che rimase l'opera astronomica di riferimento per 14 secoli, sostenne molti argomenti a favore della sfericit\u00e0 della Terra, per lo pi\u00f9 aristotelici. Tra essi, l'osservazione che in navigazione verso le montagne, queste sembrano sorgere dal mare, ad indicare che erano nascoste dalla superficie curva del mare. Usa argomenti separati per la curvatura nord-sud della Terra e per quella est-ovest.\nEgli ha anche scritto una \"Geographia\" in otto volumi che tratta della Terra. La prima parte di \"Geographia\" \u00e8 una discussione sui dati e metodi da lui utilizzati. Come per il modello del sistema solare nell'Almagesto, Tolomeo mise tutte queste informazioni in un grande schema. Assegn\u00f2 le coordinate ad ogni luogo e elemento geografico di cui avesse avuto notizia, in una griglia spaziale che si estendeva attorno al globo (anche se la maggior parte di questo lavoro \u00e8 andato perso). Misur\u00f2 la latitudine dall'equatore, come si fa ancora oggi, anche se Tolomeo prefer\u00ec esprimerla come lunghezza del giorno pi\u00f9 lungo piuttosto che in gradi d'arco (la lunghezza del giorno del solstizio d'estate aumenta dalle 12h alle 24h, andando dall'equatore al circolo polare). Analogamento prefer\u00ec esprimere la longitudine solo con valori positivi, assegnando il meridiano di riferimento non ad un luogo a lui noto ma alla terra pi\u00f9 occidentale di cui avesse sentito parlare: le Isole Fortunate. L'identificazione certa delle Isole Fortunate \u00e8 stata oggetto di dibattico in campo scientifico e filologico. Nella mappa di Tolomeo egli le fa coincidere con le Isole Canarie e ci\u00f2 lo porta a dover \"deformare\" la mappa. Alcuni hanno supposto potessero essere invece le Isole Azzorre (pi\u00f9 a ovest) mentre Lucio Russo, partendo dall'analisi dell'errore nelle coordinate fornite da Tolomeo e dalla forma che egli attribuisce a questo gruppo di isole, ha supposto possa trattarsi invece delle Piccole Antille.\n\"Geographia\" indicava i paesi di \"Serica\" e \"Sinae\" (Cina) all'estrema destra, oltre l'isola di \"Taprobane\" (Sri Lanka, sovradimensionata) e la \"Aurea Chersonesus\" (penisola del Sud-est asiatico).\nTolomeo ha anche ideato e fornito le istruzioni su come creare mappe di tutto il mondo abitato (\"ecumene\") e delle province romane. Nella seconda parte di \"Geographia\" ha fornito le necessarie liste topografiche, e le didascalie per le mappe. La sua \"ecumene\" si estende per 180 gradi di longitudine dalle isole Canarie nell'Oceano Atlantico verso la Cina, e di circa 81 gradi di latitudine dal Mar Artico fino al Indie Orientali e in profondit\u00e0 fino in Africa. Tolomeo era consapevole di conoscere solo circa un quarto del globo.\nLa conoscenza della forma sferica della Terra \u00e8 stata tramandata dal sapere della tarda antichit\u00e0 come una cosa naturale, sia nel neoplatonismo che nel primo cristianesimo. Per quanto nella Bibbia ebraica si alludesse alla sfericit\u00e0 della terra (Isaia 40:22), in maniera al dire il vero ancora oggi molto controversa per le diverse interpretazioni possibili del termine ebraico utilizzato, rimasero sulla concezione piatta di quest'ultima alcuni studiosi cristiani della prima ora come Lattanzio, Giovanni Crisostomo e Atanasio di Alessandria, ma questa rimase una corrente eccentrica e dotti autori cristiani come Basilio di Cesarea, Ambrosio Aureliano e Agostino d'Ippona erano evidentemente a conoscenza della sfericit\u00e0 della Terra. L'idea di una terra piatta \u00e8 rimasta a lungo nel cristianesimo siriaco, la cui tradizione interpreta l'Antico Testamento in modo letterale, e gli autori di quella tradizione, come Cosma Indicopleuste, avrebbero rappresentato la Terra piatta fino al VI secolo. Quest'ultimo residuo dell'antico modello del cosmo scomparve durante il VII secolo, e dall'VIII secolo, inizio del periodo medievale, \"nessun cosmografo degno di nota ha messo in dubbio la sfericit\u00e0 della Terra\".\nDiffusione in Oriente.\nCon l'avvento della cultura greca in Oriente, l'astronomia ellenistica si espande verso est nell'antica India, dove la sua profonda influenza diventa evidente nei primi secoli d.C. Il concetto greco di una Terra sferica circondata dalle sfere dei pianeti, sostenuto con veemenza da astronomi come Var\u0101hamihira e Brahmagupta, soppiant\u00f2 l'antica credenza cosmologica indiana in una terra a forma di disco piatto e circolare. Le opere dell'astronomo e matematico indiano, Aryabhata (476-550 d.C.), trattano della sfericit\u00e0 della Terra e del moto dei pianeti. Le ultime due parti del suo opus magnum in sanscrito, Aryabhatiya, che sono state chiamate Kalakriya (\"calcolo del tempo\") e Gola (\"sfera\"), affermano che la Terra \u00e8 sferica e che la sua circonferenza \u00e8 di 4.967 yojana, che in unit\u00e0 moderne equivalgono a 39968\u00a0km, vicino al valore gi\u00e0 calcolato da Eratostene nel III secolo a.C. Aryabhata afferma inoltre che la rotazione apparente degli oggetti celesti \u00e8 dovuta alla effettiva rotazione terrestre. Aryabhatiya influenz\u00f2 a sua volta la cultura medievale islamica.\nMedioevo.\nLa conoscenza della sfericit\u00e0 della Terra \u00e8 sopravvissuta nel corpus medioevale di conoscenze attraverso la trasmissione diretta dei testi dell'antichit\u00e0 greca (Aristotele), e tramite autori come Isidoro di Siviglia e Beda il Venerabile. Essa divenne sempre pi\u00f9 tracciabile con l'aumento della Scolastica e l'apprendimento medievale. La diffusione di questa conoscenza al di l\u00e0 fuori dell'erudizione greco-romana fu inevitabilmente graduale, associata al ritmo di cristianizzazione dell'Europa. Ad esempio, la prima prova di conoscenza della forma sferica della Terra in Scandinavia \u00e8 una traduzione del XII secolo in antico islandese di Elucidarius.\nUn elenco non esaustivo di pi\u00f9 di un centinaio di scrittori latini e vernacolari dalla tarda antichit\u00e0 e dal Medioevo, consapevoli del fatto che la Terra fosse sferica, \u00e8 stato compilato da Reinhard Kr\u00fcger, professore di letteratura cavalleresca all'Universit\u00e0 di Stoccarda.\nMondo cristiano.\nIl vescovo Isidoro di Siviglia (560-636) insegn\u00f2 nella sua diffusa enciclopedia, Etimologie, che la Terra era rotonda. Mentre alcuni autori pensavano che si riferisse ad una Terra sferica, questo ed altri scritti mettono in chiaro che egli riteneva che la Terra avesse forma di disco o di ruota. Egli non ammetteva la possibilit\u00e0 che la gente abitasse agli antipodi, considerandoli una leggenda e rilevando che non vi era alcuna prova della loro esistenza.\nIl monaco Beda il Venerabile (circa 673 - 735) scrisse nel suo influente trattato, \"De temporum ratione\", che la Terra era rotonda, spiegando la diversa durata della luce del giorno da \"la rotondit\u00e0 della Terra, perch\u00e9 non senza ragione viene chiamata 'il globo del mondo' nelle pagine della Sacra Scrittura e della letteratura ordinaria. Infatti, \u00e8 collocata come una sfera al centro di tutto l'universo.\" (De temporum ratione, 32). Il gran numero di manoscritti superstiti di questo trattato, copiati per soddisfare il requisito carolingio che tutti i sacerdoti avrebbero dovuto studiare il computus, indica che molti, se non la maggior parte, dei sacerdoti venivano iniziati all'idea della sfericit\u00e0 della Terra. Aelfric il grammatico parafras\u00f2 Beda in inglese antico, dicendo: \"Ora la rotondit\u00e0 della Terra e l'orbita del Sole costituiscono l'ostacolo all'essere il giorno lungo uguale in ogni terra\".\nBeda fu chiaro sulla sfericit\u00e0 della terra, scrivendo \"Chiamiamo la terra un globo, non come se la forma di una sfera possa esprimere diversit\u00e0 da pianure e montagne, ma perch\u00e9 se tutte le cose sono racchiuse in un contorno, allora la circonferenza della terra raffigurer\u00e0 un globo perfetto... In verit\u00e0 si tratta di una sfera posta al centro dell'universo; nella sua ampiezza \u00e8 come un cerchio, e non circolare come uno scudo, ma piuttosto come una palla, e si estende dal suo centro con perfetta rotondit\u00e0 su tutti i lati \".\nLo studioso armeno del VII secolo Anania Shirakatsi descrisse il mondo come \"un uovo con un tuorlo sferico (il globo), circondato da uno strato di bianco (l'atmosfera) e ricoperto da un guscio rigido (il cielo)\".\nDurante l'alto Medioevo, la conoscenza astronomica nell'Europa cristiana si estese al di l\u00e0 di ci\u00f2 che venne trasmesso direttamente dagli autori antichi che l'avevano appreso dall'astronomia islamica medievale. Un primo destinatario di questa erudizione fu Gerbert d'Aurillac, il futuro papa Silvestro II.\nSanta Ildegarda (Hildegard von Bingen, 1098-1179) raffigura pi\u00f9 volte la terra sferica nella sua opera \"Liber Divinorum Operum\".\nGiovanni Sacrobosco (circa 1195 - 1256 d.C.) scrisse una famosa opera sull'astronomia basata su Tolomeo intitolata Tractatus de Sphaera, in cui egli considerava la Terra sferica.\nLa Divina Commedia di Dante Alighieri, scritta in italiano all'inizio del XIV secolo, ritrae la Terra come una sfera, discutendo le implicazioni di come altre stelle siano visibili nell'emisfero australe, della posizione diversa del Sole, e dei vari fusi orari della Terra. Inoltre, l'Elucidarium di Onorio Augustodunense (circa 1120), un importante manuale per l'istruzione del clero minore tradotto in medio inglese, francese antico, alto tedesco medio, russo antico, olandese medio, norvegese antico, islandese, spagnolo, e in diversi dialetti italiani, fa esplicito riferimento ad una Terra sferica. Allo stesso modo, il fatto che Bertoldo di Ratisbona (met\u00e0 del XIII secolo) abbia utilizzato la Terra sferica come illustrazione di un sermone dimostra che poteva presumere questa conoscenza tra i suoi fedeli. Il sermone veniva tenuto in lingua vernacolare tedesca, e quindi non era destinato a un pubblico colto.\nLe esplorazioni portoghesi in Africa e Asia, il viaggio di Cristoforo Colombo nelle Americhe (1492) e, infine, la circumnavigazione del globo di Ferdinando Magellano (1519-1521) hanno fornito prove pratiche per la forma globale della terra, mentre i coloni europei hanno seminato l'idea nelle colonie americane.\nMondo islamico.\nL'astronomia islamica ha ereditato l'idea di una terra sferica dall'astronomia greca. Il contesto teoretico islamico era basato in gran parte sui contributi fondamentali di Aristotele (\"De caelo\") e Tolomeo (\"Almagesto\"), che ben si adattavano all'ipotesi che la terra fosse sferica e al centro dell'universo (modello geocentrico).\nI primi studiosi islamici riconoscevano sfericit\u00e0 della Terra, e indussero i matematici musulmani a sviluppare la trigonometria sferica al fine di eseguire ulteriori misurazioni e per calcolare la distanza e la direzione da qualsiasi punto sulla Terra alla Mecca. Ci\u00f2 ha determinato la Qibla, o la direzione della preghiera musulmana.\nIntorno all'830 d.C., il califfo Al-Ma\u02bem\u016bn incaric\u00f2 un gruppo di astronomi e geografi musulmani di misurare la distanza da Tadmur (Palmyra) a al-Raqqa, nella moderna Siria. Essi trovarono che le citt\u00e0 erano separate da un grado di latitudine e la distanza tra loro in arco di meridiano era di 66,6 miglia; cos\u00ec calcolarono che la circonferenza della Terra era di 24.000 miglia.\nUn'altra stima fornita dai suoi astronomi era di 56,6 miglia arabe (111,8\u00a0km) per grado, che corrisponde ad una circonferenza di 40.248\u00a0km, molto vicina ai valori moderni di 111,3\u00a0km per ogni grado e di 40.068\u00a0km per la circonferenza.\nAl-Fargh\u0101n\u012b (latinizzato come Alfraganus) fu un astronomo persiano del IX secolo incaricato della misurazione del diametro della Terra, commissionata da Al-Ma'mun. La sua stima sopra riportata, per un grado (56,6 miglia Arabe) era molto pi\u00f9 accurata rispetto alle 60,6 miglia romane (89,7\u00a0km) fornita da Tolomeo. Cristoforo Colombo utilizz\u00f2 acriticamente la stima di Alfraganus come se fosse in miglia romane, invece che in miglia arabe, al fine di dimostrare una dimensione pi\u00f9 piccola della Terra rispetto a quella proposta da Tolomeo.\nAbu Rayhan Biruni (973-1048) utilizz\u00f2 un metodo nuovo per calcolare con precisione la circonferenza della Terra, con il quale arriv\u00f2 ad un valore che era vicino ai valori moderni per la circonferenza terrestre. La sua stima di 6.339,9\u00a0km per il raggio terrestre era di soli 16,8\u00a0km inferiore al valore moderno di 6.356,7\u00a0km. A differenza dei suoi predecessori che avevano misurato la circonferenza della Terra osservando il Sole contemporaneamente da due luoghi diversi, Biruni svilupp\u00f2 un nuovo metodo di utilizzo di calcoli trigonometrici in base all'angolo formato tra una pianura e la cima di una montagna che forniva misurazioni pi\u00f9 accurate della circonferenza della Terra e rendeva possibile la misurazione da parte di una sola persona da una singola postazione. Il metodo di Biruni cercava di evitare di \"camminare per deserti torridi e polverosi\" e l'idea gli venne quando si trov\u00f2 sulla cima di un'alta montagna in India. Dalla cima della montagna, osserv\u00f2 l'angolo verso l'orizzonte che, insieme con l'altezza della montagna (che aveva calcolato in precedenza), gli consent\u00ec di calcolare la curvatura della Terra. Egli fece uso anche dell'algebra per formulare equazioni trigonometriche e utilizz\u00f2 l'astrolabio per misurare gli angoli.\nJohn J. O'Connor ed Edmund F. Robertson scrivono nel sito MacTutor della storia della matematica:\nInizio dell'era moderna.\nCircumnavigazione del globo.\nLa prima dimostrazione diretta della sfericit\u00e0 della Terra \u00e8 venuta sotto forma di prima circumnavigazione nella storia, una spedizione capitanata dall'esploratore portoghese Ferdinando Magellano, anche se gi\u00e0 nel 1492 Martin Behaim aveva realizzato il primo mappamondo giunto ai nostri giorni, l'Erdapfel. La spedizione venne finanziata dalla Corona spagnola. Il 10 agosto 1519, le cinque navi sotto il comando di Magellano partirono da Siviglia. Attraversarono l'Oceano Atlantico, passarono attraverso lo Stretto di Magellano, attraversarono il Pacifico, arrivando a Cebu, dove Magellano venne ucciso in battaglia da indigeni filippini. Il suo secondo in comando, lo spagnolo Juan Sebasti\u00e1n Elcano, continu\u00f2 la spedizione e, il 6 settembre 1522, arriv\u00f2 a Siviglia, completando cos\u00ec la circumnavigazione. Carlo I di Spagna, come riconoscimento della sua impresa, diede ad Elcano uno stemma con il motto \"Primus circumdedisti me\" (in latino: \"Tu per primo mi hai girato attorno\").\nUna circumnavigazione da sola non prova che la terra \u00e8 sferica. Potrebbe essere cilindrica o globulare in modo irregolare o di altre forme ancora. Eppure, insieme con la prova trigonometrica mostrata da Eratostene 1700 anni prima, la spedizione di Magellano rimosse ogni ragionevole dubbio negli ambienti istruiti in Europa.\nCina dei Ming.\nNel XVII secolo, l'idea di una terra sferica, ora notevolmente avanzata nell'astronomia occidentale, alla fine si diffuse nella Cina dei Ming, quando i missionari gesuiti, che ricoprivano come astronomi alte posizioni alla corte imperiale, sfidarono con successo la credenza cinese che la terra fosse piatta e quadrata.\nGeodesia.\nLa geodesia, chiamata anche geodetica, \u00e8 la disciplina scientifica che si occupa della misurazione e della rappresentazione della Terra, del suo campo gravitazionale e dei fenomeni geodinamici (moto polare, maree della Terra e moto della crosta) nello spazio a tre dimensioni con il variare del tempo.\nLa geodesia riguarda principalmente il posizionamento e il campo di gravit\u00e0, e gli aspetti geometrici delle loro variazioni nel tempo, ma riguarda anche lo studio del campo magnetico terrestre. Soprattutto nel mondo di lingua tedesca, la geodesia \u00e8 divisa in geomisurazione (\"Erdmessung\" o \"h\u00f6here Geod\u00e4sie\"), che si occupa di misurare la Terra su scala globale, e rilevamento (\"Ingenieurgeod\u00e4sie\"), che si occupa di misurare alcune parti della superficie.\nLa forma della Terra pu\u00f2 essere considerata in almeno due modi;\nCon misure sempre pi\u00f9 accurate da parte della geodesia, dapprima si \u00e8 scoperto che la forma del geoide non \u00e8 una sfera perfetta, ma all'incirca uno sferoide oblato, uno specifico tipo di ellissoide. Misurazioni pi\u00f9 recenti del geoide con un grado di precisione senza precedenti, hanno rivelato concentrazioni di massa sotto la superficie terrestre."}
{"id": "3981394", "revid": "124808", "url": "https://it.wikipedia.org/wiki?curid=3981394", "title": "Martha, Meet Frank, Daniel and Laurence", "text": ""}
{"id": "3981395", "revid": "1543377", "url": "https://it.wikipedia.org/wiki?curid=3981395", "title": "Saint-Laurent (Qu\u00e9bec)", "text": "Saint-Laurent \u00e8 un distretto (\"arrondissement\") della citt\u00e0 di Montr\u00e9al nella provincia del Qu\u00e9bec in Canada, il pi\u00f9 grande dei quartieri di Montr\u00e9al.\nPrima della fusione, avvenuta nel 2002, era una citt\u00e0 indipendente.\nStoria.\nFondata nel 1720, \u00e8 stata inglobata dalla citt\u00e0 di Montr\u00e9al nel 2002 ad opera del Parti Qu\u00e9b\u00e9cois, un partito di centro-sinistra.\nNel 2004 si \u00e8 tenuto un referendum per l'indipendenza della citt\u00e0 che \u00e8 risultato in un 75% di voti a favore della separazione dalla citt\u00e0 di Montr\u00e9al, tuttavia non era stato raggiunto il numero minimo di voti in quanto solamente il 28,5% della popolazione partecip\u00f2 (a fronte del limite di 35%).\nEconomia.\nSaint-Laurent \u00e8 il secondo pi\u00f9 grande hub lavorativo all'interno della regione metropolitana, dopo il centro di Montr\u00e9al.\nL'Air Canada Centre, noto anche come \"La Rondelle\", \u00e8 il quartier generale della compagnia aerea canadese Air Canada, il quale si trova all'interno del aeroporto Internazionale di Montr\u00e9al-Pierre Elliott Trudeau situato a Saint-Laurent. Nel 1990 la compagnia aerea ha spostato la propria sede dal centro di Montr\u00e9al all'aeroporto per ridurre i costi.\nInoltre la sede di Air Transat ed un ufficio regionale della Air Canada Jazz sono locati a Saint-Laurent. Prima della sua dissoluzione anche la Jetsgo aveva la sua sede a Saint-Laurent.\nLa Bombardier Aerospace ha, a Saint-Laurent, uno stabilimento della divisione aerei anfibi ed uno stabilimento per la costruzione della fusoliera per il progetto CSeries.\nIl Norgate shopping center, \u00e8 stato il primo centro commerciale costruito in Canada, nel 1949, il quale \u00e8 ancora operativo.\nInfrastrutture e trasporti.\nSaint-Laurent \u00e8 sede di un terminal autobus, due stazioni della metropolitana di Montr\u00e9al, tre stazioni ferroviarie, quattro autostrade ed un'autostrada secondaria.\nA Saint-Laurent vi sono due aeroporti: l'aeroporto di Cartierville, ora dismesso, e l'aeroporto Internazionale di Montr\u00e9al-Pierre Elliott Trudeau."}
{"id": "3981397", "revid": "680901", "url": "https://it.wikipedia.org/wiki?curid=3981397", "title": "Curvatura della Terra", "text": ""}
{"id": "3981400", "revid": "767487", "url": "https://it.wikipedia.org/wiki?curid=3981400", "title": "Dornase alfa", "text": "Il dornase alfa \u00e8 una soluzione altamente purificata di desossiribonucleasi I umana ricombinante (rhDNase), un enzima che spezza selettivamente la catena di DNA. Il dornase alfa idrolizza il DNA presente nell'espettorato e nel muco delle vie aeree dei pazienti affetti da fibrosi cistica e ne riduce la viscosit\u00e0 a livello del polmone.\nL'utilizzo off-label del dornase alfa ne prevede l'utilizzo per migliorare la funzionalit\u00e0 polmonare, dei soggetti non affetti da fibrosi cistica, nei bambini prematuri quando tutte le altre terapie si sono dimostrate inutili."}
{"id": "3981401", "revid": "1305772", "url": "https://it.wikipedia.org/wiki?curid=3981401", "title": "Doppio colpo", "text": ""}
{"id": "3981403", "revid": "1543377", "url": "https://it.wikipedia.org/wiki?curid=3981403", "title": "Ghicci Mittino", "text": "La sua carriera sportiva inizia nel 2009, si dimostra subito un atleta con grande carattere e determinazione, doti fondamentali per portarla a vincere 5 titoli Italiani, 2 europei e 4 mondiali, con un record di 45 match vinti su 49 disputati.\nPer motivi personali si ferma da aprile 2013 a settembre 2015, al rientro sul ring vince 2 incontri preparatori per poi partire con la Nazionale Italiana dove a marzo 2016 vince ancora due medaglie d'oro, ma infortunandosi a un ginocchio.\nA settembre 2016 si opera al ginocchio, dopo una meticolosa riabilitazione e grazie al suo carattere, ad aprile 2017 si rimette in gioco vincendo in Inghilterra il match del suo rientro.\nA Novara il 1 luglio 2017 ha conquistato conquistare la cintura europea W.B.C Muay Thai dei 50\u00a0kg.\nAtleta agonista della societ\u00e0 TOP TEAM MUAY THAI 2556 di Novara, \u00e8 allenatrice del corso bambini presso la palestra novarese.\nTitoli.\nAggiornato al 15 Ottobre 2017"}
{"id": "3981407", "revid": "94902", "url": "https://it.wikipedia.org/wiki?curid=3981407", "title": "Vettori virali", "text": ""}
{"id": "3981408", "revid": "69794", "url": "https://it.wikipedia.org/wiki?curid=3981408", "title": "Roggia Morlana", "text": "La roggia Morlana (\"M\u00f3rla\" in dialetto bergamasco) \u00e8 un canale artificiale lungo circa 28\u00a0km, derivato dal fiume Serio, che percorre la provincia di Bergamo.\nStoria.\nLa Roggia Morlana ha origini antichissime, che risalgono tra la fine del XII e l'inizio del XIII secolo.\nIn quel periodo, in cui la zona era dilaniata dalle lotte tra i Comuni della Lega Lombarda e l'impero di Federico Barbarossa, venne stipulata la Pace di Costanza, trattato con il quale l'imperatore riconosceva la Lega Lombarda e dava ai Comuni che la componevano concessioni in ambito amministrativo, politico e giudiziario, regalie comprese, tra le quali vi era anche la gestione e lo sfruttamento dei corsi d'acqua.\nA tal riguardo la citt\u00e0 di Bergamo avvert\u00ec l'esigenza di dotarsi di un sistema irriguo che potesse soddisfare le esigenze dei propri possedimenti nelle campagne circostanti.\nScartata l'ipotesi di attingere dal corso del fiume Brembo, il cui andamento risultava essere troppo impetuoso, irregolare nella portata annua, con alvei scoscesi ed un fondovalle impervio, si opt\u00f2 per la costruzione di un canale artificiale che prelevasse le acque dal Serio, fiume dal carattere meno torrentizio ed inserito in una valle pi\u00f9 aperta.\nFu in questo contesto che venne realizzata questa importante opera idrica, sviluppatasi parallelamente (sia in ambito temporale che geografico) alla Roggia Serio Grande.\nI primi documenti che attestano l'esistenza della roggia Morlana sono rispettivamente un atto risalente al 1233 e lo statuto cittadino del 1237, tuttora custoditi presso l'archivio della \"Compagnia della Roggia Morlana\", societ\u00e0 un tempo denominata \"Societas et universitas Seriolae Murgulanae\" e che ne gestisce i diritti fin dal medioevo.\nIn quei tempi l'importanza del canale era notevole, come testimoniato dai numerosi atti notarili in cui si definivano i diritti esercitabili sulle acque della roggia. Tra i possessori figurano infatti canonici, ecclesiastici ed esponenti della nobilt\u00e0 locale.\nTra questi vi era anche il capitano Bartolomeo Colleoni, che nel 1466 acquist\u00f2 terreni attigui alla roggia presso Verdello, con diritto di sfruttamento della stessa. Due anni pi\u00f9 tardi egli stipul\u00f2 un accordo con la \"Compagnia della Roggia Morlana\" che prevedeva la ristrutturazione e l'allargamento dell'alveo per tutta la sua lunghezza, completamente a carico del condottiero, in cambio della costruzione di una nuova roggia che attingesse completamente dalla Morlana. La nuova roggia, chiamata \"Colleonesca\" in onore del suo costruttore, si distaccava dal corso della Morlana in localit\u00e0 \"Casalino\", nei pressi delle muraine della citt\u00e0 di Bergamo ed andava a soddisfare le esigenze idriche dei possedimenti del Colleoni stesso.\nEd \u00e8 per questo motivo che partire dal XVI secolo si cominci\u00f2 ad indicare come \"Morlana Vecchia\" il canale prima della ristrutturazione.\nPer i secoli successivi la Roggia Morlana venne utilizzata prevalentemente per fini irrigui e per la movimentazione di magli e mulini, fino a quando, a partire dal termine del XIX secolo, cominciarono a sorgere le prime industrie. Queste vennero edificate lungo il corso dello stesso canale al fine di sfruttarne la potenza idrica utile a far funzionare i macchinari di opifici ed industrie tra cui Italcementi e le Cartiere Pigna: di conseguenza l'importanza della roggia crebbe notevolmente, contribuendo al boom economico della val Seriana. A tal riguardo si stima difatti che, considerando i nove principali salti d'acqua, si potessero produrre 574\u00a0kW di energia elettrica\nTuttavia nella seconda parte del secolo successivo, la roggia cominci\u00f2 a perdere d'importanza a causa delle mutate condizioni sociali ed industriali, che la relegarono ad un ruolo marginale.\nSul finire del XX secolo il canale venne sottoposto ad un intervento di notevole importanza in quanto le bocche di presa, da sempre situate nella zona a nord di Nembro, vennero spostate quasi un chilometro pi\u00f9 a monte. Questa opera vide la creazione di una grande vasca di carico nei pressi del ponte romanico che collega il capoluogo seriano con Pradalunga e la Valle del Lujo, dalla quale prendono vita anche le rogge Serio Grande e Borgogna.\nInfine a partire dai primi anni del XXI secolo, si \u00e8 sviluppata una nuova coscienza ecologica sia nella popolazione che nelle amministrazioni locali. Questa ha permesso di rivalutare il corso della roggia Morlana anche mediante la creazione di una pista ciclo-pedonale, denominata appunto \"Ciclovia delle rogge\" che, alternativamente al tracciato principale della pi\u00f9 nota Ciclovia della Valle Seriana, costeggia il corso d'acqua artificiale per alcuni tratti da Nembro ad Alzano, in una zona inclusa nel Parco locale di interesse sovracomunale denominato NaturalSerio.\nTracciato.\nLa vasca di carico.\nLa Roggia Morlana nasce ad Albino, in val Seriana, dallo sbarramento sul fiume Serio posto nei pressi del ponte romanico che collega il paese con Pradalunga e la Valle del Lujo.\nDopo lo sbarramento le acque vengono convogliate in una vasca di carico che pu\u00f2 ricevere a massimo carico 9 metri cubi di acqua al secondo, quantit\u00e0 non costante considerata l'irregolarit\u00e0 della portata del fiume Serio. \nLa vasca, nella quale confluiscono ulteriori 5\u00a0m\u00b3/s portati dalle rogge Comenduna e Spini-Trabattoni provenienti da nord, alimenta quindi tre canali: la Roggia Serio Grande, la Roggia Morlana e la Roggia Borgogna-Pradalunga.\nDopo la vasca di carico, che garantisce una portata massima pari a 4,500\u00a0m\u00b3/s ed una portata media di 2,500\u00a0m\u00b3/s, il canale si sviluppa da nord a sud, seguendo l'andamento orografico della valle Seriana, con il fiume Serio che corre parallelamente alla sua sinistra, e la Roggia Serio Grande alla propria destra.\nPrimo tronco.\nDopo meno di un chilometro, interrato nella seconda parte, la roggia raggiunge le antiche bocche di presa, poste poco dopo il confine tra Albino e Nembro, nei pressi del \"ponte ciclo-pedonale Honneger\", che collega la zona con Pradalunga.\nPoche centinaia di metri e viene sfruttata dall'opificio Crespi, proseguendo poi il proprio corso tra i margini del centro abitato e la zona industriale, ricevendo in localit\u00e0 \"Saletti\" le acque provenienti dal laghetto di fitodepurazione incluso nell'area verde del PLIS NaturalSerio. Continua la sua corsa passando al di sotto dello svincolo tra la SS671 e la SP 35 raggiungendo quindi il polo industriale di Alzano Lombardo, nella frazione Alzano Sopra, dove si trovano le officine Italcementi e le Cartiere Pigna che da essa ricavano energia elettrica, e costeggiando poi la Tranvia Bergamo-Albino per un lungo tratto fino al confine con il comune di Ranica.\nSecondo tronco.\nAppena entrata nel territorio di Ranica, la roggia incrocia il corso del torrente Nesa. Questo punto, a livello gestionale, suddivide il primo tronco dal secondo. Qui infatti la Roggia Morlana abbandona definitivamente la valle e compie una svolta verso sud-est, bagnando la localit\u00e0 \"La Patta\" e fungendo da confine tra i comuni di Torre Boldone e Gorle. In questa zona eroga le acque che vanno a formare le rogge \"Urgnana\" (la quale soddisfa le esigenze idriche di Urgnano e Cologno al Serio) e \"Vescovada\" (che irriga le campagnne di Zanica, Orio al Serio ed Urgnano). Entra nel territorio di Gorle in un'area inclusa nel Parco del Serio Nord e lambendo in seguito quartieri di nuova realizzazione per dirigersi verso la periferia di Bergamo. Raggiunge il limite amministrativo del capoluogo orobico nella zona est, presso il borgo di \"Daste e Spalenga\" dove cede un'ulteriore quantit\u00e0 di acqua alla \"roggia Morlino\" (che si dirige verso Grassobbio), proseguendo poi ai margini del quartiere di Celadina e svoltando bruscamente in direzione ovest verso \"Borgo Palazzo\" costeggiando la Strada statale 42 del Tonale e della Mendola. Nei pressi del sovrappasso dell'asse interurbano la roggia Morlana viene completamente interrata, caratteristica che mantiene per la quasi totalit\u00e0 del suo percorso cittadino. \nTerzo tronco.\nNel suo corso sotterraneo la roggia Morlana procede con andamento sinusoidale raggiungendo il convento dei Cappuccini in Borgo Palazzo, dove si priva di parte delle acque che vanno a formare la \"roggia Curna\" la quale si dirige verso ovest e raggiunge i paesi di Mozzo, Curno, Treviolo e Ponte San Pietro. Dopo poche decine di metri la Morlana incrocia il torrente Morla, con il quale attiva un sistema di scarico delle acque in eccesso, e giunge nei pressi di via Angelo Mai, importante arteria di scorrimento, svoltando decisamente a sud. Qui, nei pressi di via del Casalino, cede parte delle proprie acque destinate a formare la \"roggia Colleonesca\" (la quale raggiunge Lallio e si dirama in due tronchi che bagnano le campagne di Arcene, Pognano, Osio Sopra ed Osio Sotto) e continua verso la periferia ritornando in superficie e correndo nei campi tra i quartieri di Colognola e Grumello del Piano nell'area in cui \u00e8 stato istituito il \"Parco Agricolo Ecologico\".\nOrmai giunto nella pianura bergamasca, il canale entra in territorio di Stezzano nella zona del santuario della Madonna dei Campi. \nSenza toccare il centro abitato viene convogliato sotto l'Autostrada A4, raggiunge la zona industriale ed arriva poi a Levate, dove viene incluso nel Parco agricolo del Rio Morla e delle rogge, creato per valorizzare e tutelare il delicato equilibrio naturalistico attorno ai corsi d'acqua della zona.\nQui, dopo aver solcato il centro abitato scorrendo in tratti interrati, la Morlana si dirama in due tronconi: Il primo prosegue verso Verdello, mentre il secondo verso Spirano. Entrambi subiscono numerose ulteriori suddivisioni, andando a formare un intricato sistema di canali minori che vanno a fornire acqua alle campagne circostanti, da Osio Sotto a Verdellino e da Comun Nuovo a Pognano.\nIn totale si stima che la roggia, unita a tutte le sue derivazioni, permetta di soddisfare le esigenze irrigue di 3.756 ettari di campi coltivati e produca una potenza pari a quasi 900KW."}
{"id": "3981411", "revid": "287204", "url": "https://it.wikipedia.org/wiki?curid=3981411", "title": "David Jackson", "text": ""}
{"id": "3981416", "revid": "440475", "url": "https://it.wikipedia.org/wiki?curid=3981416", "title": "Keith Murray (rap)", "text": ""}
{"id": "3981423", "revid": "729019", "url": "https://it.wikipedia.org/wiki?curid=3981423", "title": "Route nationale 4 (Madagascar)", "text": "La route nationale 4 (RN 4) \u00e8 una strada statale del Madagascar che collega la capitale Antananarivo a Mahajanga\nLa strada \u00e8 lunga 590\u00a0km, interamente asfaltata, e attraversa i comuni di Ankazobe, Maevatanana e Ambondromamy."}
{"id": "3981425", "revid": "599013", "url": "https://it.wikipedia.org/wiki?curid=3981425", "title": "Petter Solli", "text": "Carriera.\nClub.\nSolli gioc\u00f2 nel Nidelv/Falken, prima di passare al Bod\u00f8/Glimt. Con questo club, guadagn\u00f2 prima la promozione in 1. divisjon nel campionato 1991 e poi quella nella Tippeligaen attraverso il campionato 1992. Il 1\u00ba maggio 1993 esord\u00ec cos\u00ec nella massima divisione norvegese, schierato titolare nel pareggio per 1-1 in casa del Troms\u00f8. Il 6 agosto 1995 arriv\u00f2 la sua prima rete in questa divisione, nella vittoria per 3-2 sul Molde. L'anno successivo si trasfer\u00ec al Moss, debuttando con questa casacca in data 14 aprile 1996, nella sconfitta casalinga per 0-1 contro la sua ex squadra del Bod\u00f8/Glimt. Il 5 maggio successivo, Solli sigl\u00f2 la prima rete, nel 2-2 contro il V\u00e5lerenga. Nel 1998 si trasfer\u00ec agli svedesi del Trelleborg, restandovi per i successivi due anni."}
{"id": "3981436", "revid": "46931", "url": "https://it.wikipedia.org/wiki?curid=3981436", "title": "Saint Laurent", "text": ""}
{"id": "3981437", "revid": "1543377", "url": "https://it.wikipedia.org/wiki?curid=3981437", "title": "Luribay", "text": "Luribay \u00e8 un comune (\"municipio\" in spagnolo) della Bolivia nella provincia di Loayza (dipartimento di La Paz) con 8.521 abitanti (dato 2010).\nCantoni.\nIl comune \u00e8 suddiviso in 6 cantoni (popolazione 2001):"}
{"id": "3981438", "revid": "76963", "url": "https://it.wikipedia.org/wiki?curid=3981438", "title": "Stephen Mangan", "text": "\u00c8 noto soprattutto per i ruoli di Guy Secretan nella sitcom \"Green Wing\", di Sean Lincoln in \"Episodes\" e del detective olistico Dirk Gently nell'omonima serie televisiva."}
{"id": "3981443", "revid": "539461", "url": "https://it.wikipedia.org/wiki?curid=3981443", "title": "Joan Jett and the Blackhearts", "text": ""}
{"id": "3981446", "revid": "1543377", "url": "https://it.wikipedia.org/wiki?curid=3981446", "title": "Malla (Bolivia)", "text": "Malla \u00e8 un comune (\"municipio\" in spagnolo) della Bolivia nella provincia di Loayza (dipartimento di La Paz) con 5.761 abitanti (dato 2010).\nCantoni.\nIl comune \u00e8 suddiviso in 3 cantoni (popolazione 2001):"}
{"id": "3981447", "revid": "29244", "url": "https://it.wikipedia.org/wiki?curid=3981447", "title": "Alaca H\u00f6y\u00fck", "text": ""}
{"id": "3981456", "revid": "729019", "url": "https://it.wikipedia.org/wiki?curid=3981456", "title": "Sapahaqui", "text": "Sapahaqui \u00e8 un comune (\"municipio\" in spagnolo) della Bolivia nella provincia di Loayza (dipartimento di La Paz) con 15.789 abitanti (dato 2010).\nCantoni.\nIl comune \u00e8 suddiviso in 3 cantoni (popolazione 2001):"}
{"id": "3981457", "revid": "767487", "url": "https://it.wikipedia.org/wiki?curid=3981457", "title": "Looper", "text": "Looper - In fuga dal passato (\"Looper\"), \u00e8 un film del 2012 scritto e diretto da Rian Johnson, con protagonisti Joseph Gordon-Levitt e Bruce Willis che interpretano lo stesso personaggio rispettivamente da giovane e trent'anni dopo.\nTrama.\nNell'anno 2044 Joe \u00e8 un \"looper:\" un killer che lavora per la criminalit\u00e0 organizzata uccidendo su commissione, con un grosso fucile detto \"spingarda\", persone mandate indietro nel tempo da un prossimo futuro, l'anno 2074, in cui il viaggio nel tempo \u00e8 da poco divenuto realt\u00e0, anche se usarlo \u00e8 un reato gravissimo. Questo viene per\u00f2 usato dai criminali del futuro per inviare nel passato le loro vittime, perch\u00e9 \u00e8 l'unico modo per eliminare persone non gradite senza lasciare tracce, dato che i cittadini sono dotati di un \"chip di riconoscimento\". Il termine \"Looper\" deriva dal fatto che l'attivit\u00e0 dei sicari ingaggiati comporta un pesante prezzo: quando i mandanti vogliono risolvere il contratto con loro, se sono ancora vivi dopo 30 anni, li mandano nel passato per eliminare ogni traccia della loro collaborazione, facendo s\u00ec che, nel passato, l'ultima vittima dei looper sia i s\u00e9 stessi del futuro, chiudendo cos\u00ec il \"loop\". In questo modo il contratto \u00e8 risolto e i looper hanno 30 anni per godersi la vita (ogni omicidio, infatti, viene pagato lasciando sulla vittima dei lingotti d'argento, mentre per l'omicidio finale del s\u00e9 stesso del futuro vengono lasciati dei lingotti d'oro, in questo modo il killer capisce di aver ucciso il s\u00e9 stesso del futuro e di aver cos\u00ec chiuso il loop).\nQuando Seth, il miglior amico di Joe, lascia fuggire il proprio loop, si scatena un'intensa caccia all'uomo nei confronti di entrambi; Joe aiuta il suo amico nascondendolo nella propria cassaforte, per poi tradirlo quando Abe, il suo datore di lavoro, venuto dal futuro per guidare i looper, lo minaccia di privarlo dei lingotti d'argento ricevuti come pagamento per i propri assassinii. Catturato, il giovane Seth inizia ad essere mutilato per attirare a loro il s\u00e9 stesso del futuro, il quale inizia a subire le immediate ripercussioni dei mutamenti sul giovane Seth, vedendosi letteralmente sparire parti del proprio corpo: il vecchio Seth, quindi, si dirige precipitosamente verso il luogo dove sa di essere atteso dagli uomini di Abe, che lo uccidono.\nPoco tempo dopo, dopo che molti altri looper sono stati uccisi, Joe si trova di fronte il s\u00e9 stesso del futuro che, apparso senza cappuccio n\u00e9 manette, sfrutta la sorpresa della propria controparte giovane per fuggire. Da quel momento inizia una efferata caccia all'uomo nei confronti dei due Joe, il cui obiettivo \u00e8 catturare il giovane o uccidere il vecchio.\nIl giovane Joe intende uccidere il vecchio s\u00e9 stesso per riavere indietro la sua vita, ma dopo essere stato salvato dal vecchio s\u00e9 stesso dagli uomini di Abe, i due si incontrano ad una tavola calda e il vecchio Joe spiega le proprie intenzioni: nell'anno 2074 un misterioso uomo, noto solo con lo pseudonimo di \"Sciamano\" (un individuo privo di mandibola che ha visto la propria madre morire davanti a lui), \u00e8 riuscito da solo a sbaragliare le varie societ\u00e0 criminali in soli sei mesi e diventare il capo della criminalit\u00e0. Egli ha iniziato a concludere i contratti di tutti i looper, tra cui lo stesso Joe, la cui cattura ha comportato per\u00f2 la morte di sua moglie, colei che lo ha redento dalla sua vita incentrata solo su crimini e droga. Determinato a salvare la persona pi\u00f9 importante della sua vita, impedendo l'ascesa dello Sciamano ed il conseguente sterminio dei looper, il vecchio Joe, a conoscenza della data di nascita e dell'ospedale dove \u00e8 nato il misterioso criminale, vuole uccidere i tre bambini che corrispondono alle informazioni in suo possesso.\nIl giovane Joe permane nelle sue intenzioni di riavere la sua vita, ma i due sono costretti a fuggire e dividersi con l'arrivo degli uomini di Abe. Mentre il vecchio Joe si reca a uccidere due dei bambini, il giovane Joe si reca alla fattoria dove vive il terzo, consapevole che anche il vecchio s\u00e9 stesso si recher\u00e0 l\u00ec. Alla fattoria viene scoperto da Sara, una giovane donna che vive sola con il figlio Cid. All'inizio Sara vuole cacciarlo, ma una volta scoperta la situazione, confida in lui per essere protetta insieme al figlio.\nIntanto il vecchio Joe miete la sua prima vittima, che per\u00f2 si dimostra essere innocente. Quando sta per uccidere anche il secondo bambino, viene catturato da uno degli inseguitori. Nel frattempo il giovane Joe, trovato da un altro dei malavitosi, scopre che Cid ha immensi poteri telecinetici quando si sbarazza del criminale. Inevitabilmente, anche il vecchio Joe ne viene a conoscenza, condividendo i ricordi del giovane. Riuscito a liberarsi della cattura e ucciso Abe insieme ai suoi uomini, si reca alla fattoria dove il giovane s\u00e9 lo aspetta. Il vecchio offre una vita libera e ricca al giovane Joe, non avendo pi\u00f9 nessuno che lo cerca, ma egli si oppone all'uccisione di Cid, non avendo certezze su quello che far\u00e0. I due vengono interrotti da un superstite degli uomini di Abe e, mentre il giovane Joe si sbarazza di lui, il vecchio trova Sara e Cid, disposto a uccidere anche lei per riavere la sua vita.\nIl giovane Joe, arrivato sul posto, comprende che a \"creare\" lo Sciamano sarebbe stato proprio il vecchio s\u00e9 stesso, uccidendo la madre Sara di fronte a lui e ferendolo alla mandibola causandone la gangrena. Decide allora, al fine di impedire la morte di Sara e la nascita dello Sciamano, di suicidarsi, fermando il vecchio Joe prima che possa uccidere Sara, confidando nel fatto che crescendo con la madre, Cid imparer\u00e0 ad usare i poteri a fin di bene, spezzando in questo modo il loop che si era creato portando cos\u00ec un nuovo futuro.\nProduzione.\nDopo l'uscita del film \"The Brothers Bloom\", nel 2008, lo sceneggiatore e regista Rian Johnson annunci\u00f2 di avvalersi nuovamente della collaborazione con il produttore Ram Bergman, con cui aveva gi\u00e0 lavorato in entrambi i suoi precedenti film, per avviare entro l'anno seguente la produzione di \"Looper\", presentato come un nuovo lungometraggio fantascientifico ambientato in un tempo presente in cui dei killer vengono ingaggiati per uccidere persone provenienti dal futuro. Johnson spieg\u00f2 che nel film non si sarebbe fatto uso di una gran quantit\u00e0 di apparecchi tecnologici futuristici e il viaggio nel tempo avrebbe costituito solo un aspetto marginale della trama, in modo simile a quanto avvenuto in \"Terminator\", il primo film della celebre saga. Il regista, inoltre, defin\u00ec il film violento, ricco di azione e basato su una forte caratterizzazione dei personaggi. Alla fase di produzione partecip\u00f2 come consulente anche Shane Carruth, gi\u00e0 produttore, autore e regista del film sui viaggi nel tempo \"Primer\".\nIl casting si apr\u00ec nel mese di maggio 2010, quando venne annunciato l'ingaggio di Joseph Gordon-Levitt per interpretare il ruolo del protagonista Joe. Annuncio cui segu\u00ec poco tempo dopo l'ingresso nel cast di Bruce Willis, interprete di una versione invecchiata, proveniente dal futuro, dello stesso Joe. Rian Johnson dichiar\u00f2 di aver pensato a Gordon-Levitt per il ruolo del protagonista sin dal momento in cui scrisse la parte; l'attore statunitense per somigliare ad una versione giovane di Bruce Willis si sottoponeva a circa tre ore di trucco prima delle riprese. Nel successivo mese di ottobre fu ingaggiata Emily Blunt, interprete di Sara, che in vista delle riprese si tinse i capelli di biondo; mentre due mesi pi\u00f9 tardi entr\u00f2 a far parte del cast Paul Dano, per interpretare un personaggio secondario, il killer Seth. Nel mese di gennaio 2011 entr\u00f2 nel cast anche Xu Qing, attrice cinese interprete della moglie del Joe del futuro, secondo gli addetti ai lavori ingaggiata allo scopo di aumentare le possibilit\u00e0 della pellicola di essere distribuita anche in Cina, che nell'ambientazione futura del film veniva presentata come la prima superpotenza mondiale, oltre che paese ad aver inventato la macchina del tempo. Nello stesso mese furono ingaggiati anche Noah Segan, Jeff Daniels e Piper Perabo. Dopo l'inizio delle riprese venne rivelata la presenza nel cast anche di Garret Dillahunt.\nLe riprese si svolsero prevalentemente a New Orleans, dal 24 gennaio al 1\u00ba aprile 2011; alcune scene furono girate anche a Napoleonville, citt\u00e0 poco distante da New Orleans, e Shanghai, in Cina. Un primo \"test screening\" venne effettuato nel mese di novembre 2011. Il film venne presentato ufficialmente il 17 marzo 2012 al WonderCon, tenuto all'Anaheim Convention Center di Anaheim, in California.\nDistribuzione.\nIl 6 aprile 2012 viene diffusa la prima locandina ufficiale, mentre il primo trailer viene diffuso la settimana successiva, dal 12 aprile, preceduto da tre \"teaser trailer\" distribuiti nei tre giorni precedenti. Il film \u00e8 stato distribuito nelle sale cinematografiche statunitensi il 28 settembre 2012 a cura della FilmDistrict; lo stesso giorno viene distribuito anche nel Regno Unito e Irlanda, mentre in Brasile il film ha debuttato il 21 settembre.\nIn Italia \u00e8 uscito il 31 gennaio 2013, distribuito dalla Walt Disney Pictures, dopo essere stato presentato in anteprima il 5 dicembre al festival di fantascienza Science Plus Fiction di Trieste.\nAccoglienza e incassi.\nPresentato al Toronto International Film Festival, il film \u00e8 stato accolto positivamente da pubblico e critica, unanimi nel lodarne il connubio tra blockbuster d'azione e fantascienza con risvolti filosofici.\nCon un budget stimato in 30 milioni di dollari, il film si \u00e8 rivelato un buon successo commerciale, incassando pi\u00f9 di 176 milioni di dollari."}
{"id": "3981458", "revid": "1305772", "url": "https://it.wikipedia.org/wiki?curid=3981458", "title": "Vita da scapoli", "text": "Vita da scapoli (\"Sorry I'm Single\") \u00e8 una serie televisiva britannica in 9 episodi trasmessi per la prima volta nel corso di una sola stagione nel 1967.\n\u00c8 una sitcom incentrata sulle vicende di uno studente, David, e tre donne, Brenda, Karen e Suzy, che vivono in un appartamento di Hampstead, a Londra.\nProduzione.\nLa serie fu prodotta da British Broadcasting Corporation e John Street.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 1\u00ba agosto 1967 al 26 settembre 1967 sulla rete televisiva BBC. In Italia \u00e8 stata trasmessa con il titolo \"Vita da scapoli\"."}
{"id": "3981459", "revid": "46931", "url": "https://it.wikipedia.org/wiki?curid=3981459", "title": "Sorry I'm Single", "text": ""}
{"id": "3981461", "revid": "767487", "url": "https://it.wikipedia.org/wiki?curid=3981461", "title": "Tadini (calciatore)", "text": "Carriera.\nMilit\u00f2 nel nella stagione 1911-1912 ottenendo con i genovesi il terzo posto della classifica finale del Torneo Maggiore.\nL'unico incontro disputato in \"rossoblu\" fu la sconfitta esterna per 3-2 del 10 dicembre 1911 contro l'Unione Sportiva Milanese."}
{"id": "3981464", "revid": "15756", "url": "https://it.wikipedia.org/wiki?curid=3981464", "title": "Polittico Baroncelli", "text": "Il Polittico Baroncelli \u00e8 un dipinto a tempera e oro su tavola (185x323 cm) di Giotto e aiuti di bottega, databile al 1328 circa e conservato nella Cappella Baroncelli della basilica di Santa Croce a Firenze. \u00c8 firmato \"\".\nStoria.\nRicordato da Ghiberti e Vasari nelle loro biografie di Giotto, fu ritenuto opera autografa per tutto il XIX secolo. All'inizio del Novecento si inizi\u00f2 a mettere in dubbio l'autenticit\u00e0 della firma (scrisse Venturi che poteva essere stata aggiunta nel Quattrocento quando Sebastiano Mainardi aggiunse i serafini tra le arcatelle), tanto che Offner escluse il polittico dal catalogo dell'artista, Douglas, Sinibaldi e Brunetti la riferirono interamente alla bottega e Berenson, Perkins e Ventura la assegnarono a uno stretto collaboratore, che secondo Frey sarebbe stato Taddeo Gaddi.\nGli studi seguenti registrarono un'inversione di tendenza, andando a ridare credibilit\u00e0 alla firma e ad ammettere un sempre maggiore intervento dell'artista, o nella concezione dell'impianto (Previtali), o nel disegno (Baldini e Salvini) o anche nella stesura di alcuni brani meglio riusciti, in particolare il pannello centrale (Longhi, Marchini e Gnudi). Paatz, Bologna e Bellosi parlarono di opera di Giotto e bottega.\nLa cronologia \u00e8 stata fissata pressoch\u00e9 concordemente a una fase tarda dell'attivit\u00e0 dell'artista, soprattutto a ridosso degli affreschi alla Cappella Peruzzi (1325 circa) e prima della partenza per Napoli (1329), o tutt'al pi\u00f9 subito dopo il suo ritorno a Firenze (1334), prima comunque di partire per Milano.\nLe ipotesi pi\u00f9 seguite restano ora come ora quelle di Federico Zeri, il quale ebbe anche il merito di ritrovare la cuspide del pannello centrale con l'\"Eterno e angeli\", oggi al San Diego Museum of Art: lo studioso romano parl\u00f2 infatti di una collaborazione tra Giotto e Taddeo e di una datazione al 1328 circa, pi\u00f9 o meno in contemporanea con l'avvio della decorazione ad affresco della Cappella Baroncelli, che spetta interamente a Taddeo.\nDescrizione e stile.\nIl polittico, che oggi \u00e8 inserito in una cornice rinascimentale che ne ha alterato l'originaria forma cuspidata (mutilando anche il pannello centrale in alto), \u00e8 a cinque scomparti. Al centro si vede l'\"Incoronazione della Vergine\" e ai lati un'affollata rappresentazione di tutti i santi in gloria con angeli musicanti, che evocano il paradiso, in cui la scena principale ha luogo. La predella mostra in ciascuno scomparto un esagono in cui si trovano un busto di Cristo al centro e busti di santi ai lati: da sinistra si vedono un santo vescovo, Giovanni Battista, san Francesco e sant'Onofrio.\nI pannelli principali sono di qualit\u00e0 molto alta, ma l'impaginazione spaziale differisce da altre opere di Giotto, per quanto affollate, come la \"Dormitio Virginis\". Forse per meglio rappresentare i cerchi del Paradiso, forse per la presenza di una mano legata alle file uniformi di personaggi di tradizione duecentesca, i santi si trovano infatti disposti in maniera regolare fluttuando l'uno sull'alto, come se disposti sui gradini di un anfiteatro, annullando una reale percezione di spazio in profondit\u00e0 e sfiorando l'effetto \"tappeto di teste\" di sapore pi\u00f9 arcaizzante. A questo gusto rimanda anche la forte accentuazione delle proporzioni gerarchiche.\nNotevole \u00e8 per\u00f2 la concezione dei cinque pannelli come un'unica scena, in cui tutti gli sguardi corrono alla parte centrale. Tra le parti migliori della tavola i gruppi di angeli: quelli offerenti vasi di fiori al centro sono simili a quelli nella \"Maest\u00e0 di Ognissanti\", sebbene pi\u00f9 modesti, mentre ricco e vario \u00e8 il gruppo di angeli musicanti in primo piano nei pannelli laterali. Le scelte cromatiche sono raffinate e preziose.\nTra i numerosi santi e beati solo alcuni hanno attributi tali da essere riconoscibili con certezza. Nel primo scomparto a sinistra Francesco e Chiara d'Assisi; nel secondo in prima fila Adamo ed Eva, san Pietro e, in fondo, Mos\u00e8; nel terzo san Paolo, Abramo e Giovanni Battista; nel quarto Stefano e Lorenzo, con la dalmatica."}
{"id": "3981465", "revid": "115533", "url": "https://it.wikipedia.org/wiki?curid=3981465", "title": "INS Mysore (1939)", "text": ""}
{"id": "3981475", "revid": "38120", "url": "https://it.wikipedia.org/wiki?curid=3981475", "title": "Dennis the Menace", "text": ""}
{"id": "3981476", "revid": "122049990", "url": "https://it.wikipedia.org/wiki?curid=3981476", "title": "&amp; (singolo)", "text": "&amp; \u00e8 il ventinovesimo singolo della cantante giapponese Ayumi Hamasaki ed il suo sedicesimo numero uno. \u00c8 stato pubblicato il 9 luglio 2003, e si tratta di un triplo lato A, ed \u00e8 un triplo lato A. Il singolo ha venduto circa 600.000 copie."}
{"id": "3981486", "revid": "1272592", "url": "https://it.wikipedia.org/wiki?curid=3981486", "title": "Sandefjord Fotball 2010", "text": "Questa voce raccoglie le informazioni riguardanti il Sandefjord Fotball nelle competizioni ufficiali della stagione 2010.\nStagione.\nIl Sandefjord chiuse la stagione all'ultimo posto in classifica, retrocedendo cos\u00ec in Adeccoligaen. In campionato, non riusc\u00ec a vincere neanche un incontro in trasferta. L'avventura in Norgesmesterskapet si arrest\u00f2 al quarto turno della competizione, per mano del Rosenborg. Victor Demba Bindia fu il calciatore pi\u00f9 utilizzato in stagione, con 33 presenze (29 in campionato, 4 in coppa), mentre Malick Man\u00e9 risult\u00f2 essere il miglior marcatore con 7 reti (5 in campionato, 2 in coppa).\nMaglie e sponsor.\nLo sponsor tecnico per la stagione 2010 fu Diadora, mentre lo sponsor ufficiale fu J\u01ebtunn. La prima divisa era completamente blu, con inserti bianchi. Quella da trasferta era invece totalmente rossa, sempre con inserti bianchi."}
{"id": "3981488", "revid": "767487", "url": "https://it.wikipedia.org/wiki?curid=3981488", "title": "Voyage (Ayumi Hamasaki)", "text": "Voyage \u00e8 un brano musicale della cantante giapponese Ayumi Hamasaki, pubblicato come suo ventottesimo singolo il 26 settembre 2002. \"Voyage\" ha debuttato alla vetta della classifica Oricon dei singoli pi\u00f9 venduti, vendendo oltre 319.020 copie nella prima settimana e rimanendo in vetta alla classifica per tre settimane consecutive. In totale il singolo ha vender\u00e0 679.463 copie ed \u00e8 diventato il nono singolo pi\u00f9 venduto in Giappone dell'anno. Il brano \u00e8 stato utilizzato come tema del film giapponese \"Tsuki ni Shizumu\" e come sigla finale del dorama televisivo \"My Little Chef\" con Hiroshi Abe e Aya Ueto.\nTracce.\nTesti e musiche di Ayumi Hamasaki e D.A.I"}
{"id": "3981491", "revid": "680583", "url": "https://it.wikipedia.org/wiki?curid=3981491", "title": "Wallaby delle rocce", "text": ""}
{"id": "3981497", "revid": "298229", "url": "https://it.wikipedia.org/wiki?curid=3981497", "title": "Gul'nara Samitova", "text": ""}
{"id": "3981498", "revid": "827882", "url": "https://it.wikipedia.org/wiki?curid=3981498", "title": "Derek Nimmo", "text": "\u00c8 un attore caratterista noto soprattutto per i ruoli di strambi personaggi appartenenti alle alti classi della societ\u00e0. \u00c8 apparso in numerosi film e serie televisive britanniche, con il ruolo dell'aristocratico e con ruoli da protagonista nelle serie televisive \"The World of Wooster\", \"Vita da scapoli\" e \"La vita comincia a quarant'anni\" e nel film \"Il mistero del dinosauro scomparso\". Ha interpretato un ruolo anche nel film parodia di James Bond \"Casino Royale\"."}
{"id": "3981499", "revid": "767487", "url": "https://it.wikipedia.org/wiki?curid=3981499", "title": "Kiss Kiss (gruppo musicale)", "text": "I Kiss Kiss sono un gruppo musicale indie rock statunitense, formatosi nel 2003 a Purchase (borgata di Harrison, nello stato di New York). Il loro nome deriva dall'omonima serie di racconti horror di Roald Dahl.\nStile ed influenze.\nIl loro sound \u00e8 basato su un'impostazione prevalentemente indie rock/punk, ma \u00e8 caratterizzato dall'inconsueto violino elettrico.Tra le influenze maggiori, spiccano i The Dresden Dolls ed i System of a Down."}
{"id": "3981500", "revid": "599013", "url": "https://it.wikipedia.org/wiki?curid=3981500", "title": "Priest Holmes", "text": "Firm\u00f2 coi Baltimore Ravens come free agent non scelto nel Draft NFL 1997 dopo avere giocato al college coi Texas Longhorns.\nHolmes vinse il Super Bowl XXXV coi Ravens. Dopo aver corso oltre 2.000 yard in quattro stagioni a Baltimore, ebbe delle stagioni di alto livello dopo aver firmato coi Kansas City Chiefs come free agent nel 2001. Durante i suoi sette anni ai Chiefs, fu inserito per tre volte nella formazione ideale della stagione All-Pro, venne convocato per 3 Pro Bowl e vinse il premio di miglior giocatore offensivo della stagione 2002. Durante la stagione 2006 si infortun\u00f2 al collo e dopo un breve tentativo di ritorno si ritir\u00f2 nel 2007. Holmes fu inserito nella University of Texas Hall of Honor e nella Texas High School Sports Hall of Fame nel 2007.\nCarriera professionistica.\nBaltimore Ravens.\nDopo la laurea al college, Homes fu firmato dai Baltimore Ravens come free agent non scelto nel 1997. Nella stagione 1998 coi Ravens, Holmes super\u00f2 il muro delle 1.000 yard stagionali, compresa una gara da oltre 200 yard, il massimo stagionale nella lega. Nella stagione 2000, Holmes fu sostituito come running back titolare dal rookie Jamal Lewis. I Ravens vinsero il Super Bowl XXXV con Holmes come halfback di riserva.\nKansas City Chiefs.\nLa stagione successiva Holmes firm\u00f2 un contratto coi Kansas City Chiefs. Nella sua prima stagione coi Chiefs, Priest and\u00f2 oltre le aspettative guidando la NFL in yard corse nella stagione 2001 con 1.555.\nMalgrado avesse saltato le ultime due gare della stagione NFL 2002 a causa di un infortunio all'anca, Holmes corse per 1.615 yard con 21 touchdown. Nella stagione 2003, egli batt\u00e9 il record NFL di Marshall Faulk per touchdown totali segnati in una stagione con 27, record che in seguito fu superato da Shaun Alexander con 28 touchdown totali nel 2005 e nuovamente battuto da LaDainian Tomlinson con 31 nel 2006. Holmes ed Emmitt Smith sono gli unici due running back nella storia della NFL ad aver avuto due stagioni consecutive da 20 o pi\u00f9 touchdown segnati su corsa. Sulla strada per ripetere tale successo nel 2004, Holmes pat\u00ec un infortunio che gli fece terminare la stagione con 14 touchdown.\nLa stagione 2005 di Holmes fu nuovamente accorciata a causa di un infortunio alla colonna vertebrale subito a causa di un tackle di Shawne Merriman il 30 ottobre 2005. Nel resto della stagione fu sostituito da Larry Johnson. Durante la prestagione successiva, il nuovo allenatore Herm Edwards promosse Johnson a titolare.\nL'infortunio alla colonna vertebrale di Holmes all'inizio della stagione 2006 non era ancora guarito ed i Chiefs lo posero in lista infortunati per tutta la stagione. Larry Johnson divenne cos\u00ec il running back titolare dei Chiefs a tempo pieno. Nel corso della stagione 2006, Holmes ripet\u00e9 che avrebbe voluto tornare per almeno altre due o tre stagioni nella NFL ma che non avrebbe forzato il rientro se fosse andato a discapito della sua salute a lungo termine.\nDopo incoraggianti esami medici, Holmes partecip\u00f2 coi Chiefs al training camp nel luglio 2007. Ad ogni modo, i Chiefs non lo inclusero nel roster della stagione, lasciandolo in lista infortunati. Dopo la cessione a met\u00e0 stagione di Michael Bennett, Holmes torn\u00f2 nel roster di Kansas City, iniziando ad allenarsi il 17 ottobre 2007. Holmes complet\u00f2 il ritorno quattro giorni dopo, giocando contro gli Oakland Raiders, portando il pallone 4 volte. Priest gioc\u00f2 la prima partita da titolare il 30 ottobre 2007 contro i San Diego Chargers e gioc\u00f2 una partita in casa l'11 novembre 2007 nella sconfitta 27-11 contro i Denver Broncos. Holmes totalizz\u00f2 20 rushes per 65 yard.\nHolmes annunci\u00f2 il suo ritiro il 21 novembre 2007 dopo essersi re-infortunato al collo domenica 18 novembre in una gara contro gli Indianapolis Colts. All'epoca del suo ritiro, Holmes deteneva i record dei Chiefs per corse tentate (1.275), yard corse in carriera (5.933), touchdown corsi in carriera (76) e touchdown totali (83)."}
{"id": "3981502", "revid": "122066160", "url": "https://it.wikipedia.org/wiki?curid=3981502", "title": "Jhon C\u00f3rdoba", "text": "Biografia.\nJhon \u00e8 figlio di Manuel Acisclo C\u00f3rdoba, soprannominato \"El Triciclo\", ex attaccante della Nazionale colombiana nella seconda met\u00e0 degli anni '80.\nCaratteristiche tecniche.\nSi tratta di un promettente centravanti che si ispira a Didier Drogba, al quale lo accomunano significative abilit\u00e0 fisiche, nonch\u00e9 nelle conclusioni e nel gioco aereo.\nDal punto di vista tattico si muove con intelligenza, in particolare nel facilitare gli inserimenti senza palla dei centrocampisti.\nCarriera.\nClub.\nMuove i primi passi nelle scuole calcio locali e nel 2004, a 11 anni, entra a far parte dell'Envigado per militare nelle varie divisioni giovanili del club. Dopo aver trascorso sei anni nelle formazioni primavera del club di Envigado, arriva il giorno del suo debutto in prima squadra: il 9 ottobre 2010 esordisce in occasione del match di campionato con il Deportes Tolima. Il 31 marzo 2011 realizza la sua prima rete in carriera, da calciatore professionista, durante la partita con l'Independiente Medell\u00edn. Il 10 ottobre, in occasione del match con l'Once Caldas, realizza la sua prima doppietta in carriera rimediando anche la sua prima ammonizione.\nNazionale.\nNel 2013 con la Nazionale Under-20 di calcio della Colombia vince il Campionato sudamericano Under-20 segnando 4 reti; partecipa anche al Mondiale Under-20 del giugno dello stesso anno, nel quale segna un gol nella prima partita della fase a gironi giocata dalla sua squadra, contro l'Australia."}
{"id": "3981503", "revid": "1776051", "url": "https://it.wikipedia.org/wiki?curid=3981503", "title": "Fallani", "text": "La famiglia Fallani \u00e8 un'antica famiglia patrizia fiorentina, la cui presenza \u00e8 attestata a Firenze fin dal XIV secolo. \nLe origini.\nNel corso del rinascimento la loro presenza \u00e8 documentata nel quartiere storico di San Giovanni nella compagnia del Gonfalone Vaio. Durante la storia di Firenze diversi membri della famiglia rivestono cariche pubbliche nell'amministrazione della citt\u00e0 tra cui Lorenzo Gaspero Fallani podest\u00e0 a Galluzzo nel 1753 e Bernardo Fallani, architetto responsabile delle \"Regie Fabbriche\" granducali. In seguito alle riforme attuate da Pietro Leopoldo Asburgo-Lorena, i Fallani acquisiscono prestigio per aver ripreso la lavorazione delle cave di marmo rosso Portasanta di Caldana, subentrando ai marchesi Agustini che ne avevano abbandonato l'escavazione.\nL'importanza e la fama della famiglia \u00e8 indissolubilmente legata al marmo Portasanta, conosciuto in geologia anche come marmo Rosso-Fallani.\nIl periodo fiorentino e il trasferimento a Carrara.\nNella met\u00e0 dell'Ottocento Alberto Fallani, amico di molti artisti e critici d'arte fiorentini tra cui Diego Martelli, si rende artefice di una radicale modernizzazione nella gestione delle cave di Caldana. Negli anni in cui la capitale del Regno d'Italia viene trasferita a Firenze (1865-1871), il marmo rosso Portasanta diventa un materiale molto richiesto per la costruzione di edifici civili. Attraverso una fitta rete di rappresentanti viene commercializzato in tutto il mondo. Alberto Fallani sposa a Firenze la nobildonna Anna Vittoria Capigatti, figlia di Raffaello Capigatti e della contessa Ginevra Ranieri di Civitella.\nIn Italia, tra la fine del 1870 e il 1920, le cave dei Fallani incrementano l'escavazione per una serie di importanti commissioni a Roma, dove il marmo rosso Portasanta viene usato per i rivestimenti interni di alcuni importanti monumenti nazionali come il Vittoriano, il Palazzo di Montecitorio, sede della Camera dei deputati e Palazzo Madama, sede del Senato del Regno (Italia) dove ancora oggi nello scalone d'onore, che conduce dal piano terra all'Aula, si possono ammirare due colonne monolitiche di marmo rosso Portasanta.\nIn seguito alla morte di Alberto Fallani subentra nella gestione delle cave di Caldana il figlio Glotto Fallani, nominato da Vittorio Emanuele III di Savoia commendatore dell'Ordine della Corona d'Italia. Durante la sua gestione viene trasferita da Firenze a Carrara la sede delle attivit\u00e0 di vendita e commercializzazione del marmo rosso Portasanta.\nCarrara \u00e8 in quegli anni il principale distretto industriale per la lavorazione e l'escavazione del marmo d'Europa. Trasferitosi definitivamente a Carrara Glotto Fallani sposa Lea Biggi, figlia dello scultore e Sindaco di Carrara Alessandro Biggi.\nIn quegli anni il marmo Rosso-Fallani continua ad essere venduto in Italia e all'estero ed \u00e8 particolarmente apprezzato in Germania e in Iran, dove viene usato per i rivestimenti interni del Palazzo dello Sci\u00e0 di Persia.\nIn seguito alla morte di Glotto Fallani l'escavazione del marmo della cava di Caldana subisce un'irreversibile crisi che porta alla definitiva chiusura delle attivit\u00e0 estrattive agli inizi del 1970.\nCuriosit\u00e0.\nIl marmo rosso Portasanta \u00e8 anche conosciuto come Portasanta Fallani o Rosso-Fallani. Con questa denominazione viene distinto in geologia rispetto al marmo Portasanta classico.\nIl marmo rosso Portasanta nel corso del rinascimento \u00e8 stato usato per importanti monumenti in Toscana come la Cattedrale di Santa Maria del Fiore a Firenze, il Duomo di Siena e la Chiesa di Santo Stefano dei Cavalieri a Pisa.\nA Roma \u00e8 stato usato per gli stipiti in marmo della Porta Santa della Basilica di San Pietro, che viene aperta in occasione del Giubileo."}
{"id": "3981505", "revid": "767487", "url": "https://it.wikipedia.org/wiki?curid=3981505", "title": "A Ballads", "text": "A Ballads \u00e8 una raccolta di ballad pubblicata dalla cantante giapponese Ayumi Hamasaki pubblicato il 2 marzo 2003. La prima tiratura dell'album aveva quattro differenti copertine. Al 2007, \"A Ballads\" ha sorpassato un milione di copie, con circa 1.041.000 di unit\u00e0 vendute."}
{"id": "3981508", "revid": "1613450", "url": "https://it.wikipedia.org/wiki?curid=3981508", "title": "Ghost Squad", "text": ""}
{"id": "3981519", "revid": "767487", "url": "https://it.wikipedia.org/wiki?curid=3981519", "title": "Telleson", "text": "Carriera.\nCalciatore britannico di cui \u00e8 ignoto il nome, milit\u00f2 nel nella stagione 1910-1911. Con i genoani ottenne il quinto posto della classifica finale del Torneo Maggiore."}
{"id": "3981525", "revid": "1543377", "url": "https://it.wikipedia.org/wiki?curid=3981525", "title": "Rainbow (Ayumi Hamasaki)", "text": "Rainbow \u00e8 il quinto album studio della cantante giapponese Ayumi Hamasaki, pubblicato il 18 dicembre 2002 dalla Avex Trax, meno di un anno dopo il suo precedente lavoro, \"I Am...\". L'album ha venduto circa 445.000 copie al primo giorno di pubblicazione, arrivando alla prima posizione della classifica degli album pi\u00f9 venduti, e diventando il secondo pi\u00f9 venduto dell'anno.\nStile e tematiche.\n\"Rainbow\" \u00e8 considerato per certi versi un album di svolta per la cantante giapponese. Il sound della Hamasaki si arricchisce di influenze rock e trip-hop. Alcuni brani sono stati definiti \"estivi\", \"movimentati\" e \"gotici\". Vennero sperimentati nuovi effetti sonori come cori gospel e urla di una folla immaginaria. I testi trattavano argomenti differenti: nell'album si tratta la libert\u00e0, l'emancipazione femminile, e si canta di \"un'estate che si conclude con tristezza\".\nDopo la pubblicazione dell'album \"I Am...\" Ayumi Hamasaki si era abituata ad esibirsi anche al di fuori del suo Paese, il Giappone. In seguito alla sua esibizione agli MTV Asia Music Awards nel 2002 la cantante si rese conto che scrivendo i suoi testi solo in giapponese, non sarebbe stata in grado di portare il suo \"messaggio\" ad altri Paesi. Riconoscendo l'inglese una \"lingua globale diffusa\", decise di aggiungere anche l'inglese alle sue canzoni. \"Rainbow\" contiene tre canzoni con testi in questa lingua."}
{"id": "3981528", "revid": "15756", "url": "https://it.wikipedia.org/wiki?curid=3981528", "title": "Pi\u00f9 che posso live", "text": "Pi\u00f9 che posso live \u00e8 il terzo album live del cantautore italiano Gigi Finizio. Pubblicato nel 2012 contiene alcune canzoni dell'album Regalarti l'anima con altri successi del cantante napoletano. In questo disco live Gigi Finizio publica anche un nuovo singolo chiamato Basterebbe, con il suo precedente singolo dell'estate 2011 Pi\u00f9 che posso, in pi\u00f9 il cofanetto contiene anche un DVD dell'acciaieria sonora.\nDVD.\nVideoclip-Pi\u00f9 che posso"}
{"id": "3981530", "revid": "1543377", "url": "https://it.wikipedia.org/wiki?curid=3981530", "title": "Yaco", "text": "Yaco \u00e8 un comune (\"municipio\" in spagnolo) della Bolivia nella provincia di Loayza (dipartimento di La Paz) con 9.178 abitanti (dato 2010).\nCantoni.\nIl comune \u00e8 suddiviso in 8 cantoni (popolazione 2001):"}
{"id": "3981542", "revid": "1543377", "url": "https://it.wikipedia.org/wiki?curid=3981542", "title": "Batallas", "text": "Batallas \u00e8 un comune (\"municipio\" in spagnolo) della Bolivia nella provincia di Los Andes (dipartimento di La Paz) con 19.897 abitanti (dato 2010).\nCantoni.\nIl comune \u00e8 suddiviso in 9 cantoni:"}
{"id": "3981543", "revid": "767487", "url": "https://it.wikipedia.org/wiki?curid=3981543", "title": "La donna del lago (film)", "text": "La donna del lago \u00e8 un film italiano del 1965, diretto a quattro mani da Luigi Bazzoni e Franco Rossellini. Il soggetto \u00e8 tratto dal romanzo omonimo di Giovanni Comisso.\nTrama.\nLo scrittore Bernard sta attraversando una crisi sentimentale e lavorativa. Decide quindi di concedersi una pausa e si dirige in un albergo in montagna, nei pressi di un lago. Bernard aveva gi\u00e0 soggiornato l\u00ec l'anno prima, e aveva conosciuto Tilde, la cameriera dell'albergo, con cui aveva avuto una fugace storia sentimentale. L'uomo intende incontrare la ragazza, della quale non si \u00e8 mai dimenticato. Giunto alla pensione viene ricevuto dal signor Enrico, proprietario della pensione, e dai suoi due figli, Mario ed Irma.\nBernard scopre che Tilde \u00e8 deceduta da circa un anno ma, sul suo decesso, non riesce ad avere informazione alcuna: l'omert\u00e0 circonda il piccolo paese. Il fotografo del paese decide di fornire alcune informazioni al disperato Bernard: mostra a questi una foto scattata a Tilde pochi giorni prima del suo decesso. Dalla foto sembra che Tilde sia incinta. Pochi giorni dopo Adriana, la moglie di Mario, viene rinvenuta cadavere nel lago. La donna, per\u00f2, risulta precedentemente soffocata. Stessa sorte seguono Mario e il signor Enrico, uccisi a colpi di rasoio. Solo al termine si scopre che Tilde era divenuta l'amante sia di Mario sia di Enrico e che, il figlio che aspettava, non poteva essere che di uno dei due uomini. Tilde stava ricattando la famiglia: il fatto che Mario fosse sposato avrebbe per\u00f2 generato uno scandalo, cos\u00ec come una eventuale relazione fra Tilde e l'anziano signor Enrico.\nPochi istanti prima della fine Bernard scorge Irma sulle rive del lago, e la donna confessa a Bernard di aver ucciso Adriana. Irma aveva poi ucciso anche il padre ed il fratello, in un crescendo di violenze ed incomprensioni. Tilde, invece, era stata uccisa da Mario, sobillato dalla stessa Irma che intendeva evitare lo scandalo. Irma, scossa, si allontana gridando. Qualche giorno dopo viene rinvenuta la pelliccia della donna la quale, probabilmente, \u00e8 morta annegata nel lago. Del corpo di Irma, per\u00f2, non viene trovata alcuna traccia.\nDistribuzione.\nIl film \u00e8 stato distribuito negli USA con il titolo \"The Possessed\"."}
{"id": "3981552", "revid": "123642253", "url": "https://it.wikipedia.org/wiki?curid=3981552", "title": "Verein f\u00fcr Leibes\u00fcbungen Wolfsburg 2001-2002", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2001-2002.\nStagione.\nLa stagione 2001-2002 per il Wolfsburg \u00e8 una stagione senza successi ne d grandi stravolgimenti. La squadra prende parte alla Coppa Intertoto dove viene eliminata in semifinale dal Esp\u00e9rance Sportive Troyes Aube Champagne,in Bundesliga la squadra termina la stagione con un onorevole 10 posto che per\u00f2 non permette di ottenere l'accesso in nessuna coppa europee, mentre nella Coppa di Germania la squadra viene eliminata ai sedicesimi di finale dal per 2-1."}
{"id": "3981554", "revid": "184755", "url": "https://it.wikipedia.org/wiki?curid=3981554", "title": "Eterno e angeli", "text": "L'Eterno e angeli \u00e8 un dipinto a tempera e oro su tavola (76,2x71,1 cm) di Giotto e aiuti (Taddeo Gaddi?), databile al 1328 circa e conservato nel San Diego Museum of Art. \u00c8 la cimasa del pannello centrale del \"Polittico Baroncelli\".\nStoria.\nQuando nel tardo Quattrocento Sebastiano Mainardi aggiunse un suo affresco nella Cappella Baroncelli in Santa Croce a Firenze, ammodern\u00f2 anche il desueto polittico dandogli una forma rettangolare, anzich\u00e9 cuspidata, rimuovendo le cimase e, probabilmente, i pinnacoli gotici e infine dipingendo negli spicchi tra i pannelli dei serafini di riempimento, come gi\u00e0 era stato fatto con altre pale a fondo oro. In quell'occasione le cimase vennero asportate e il pannello centrale mutilato della parte superiore. Non si sa esattamente se tutti i pannelli avessero un coronamento triangolare, ma nel 1957 Federico Zeri riconobbe nella punta triangolare che sporge in fondo all'\"Eterno e angeli\" di San Diego l'estremit\u00e0 del trono dell'\"Incoronazione\" del polittico fiorentino, ipotesi poi confermata dalle analisi tecniche. \nL'opera, che si trovava nella collezione di Arthur Berenson a New York, era gi\u00e0 stata riferita a Giotto da Bernard Berenson (1932), Lionello Venturi (1933) e Pietro Toesca (1951).\nL'Eterno \u00e8 generalmente attribuito a Giotto e gli angeli a Taddeo Gaddi. \nDescrizione e stile.\nDio Padre \u00e8 raffigurato in un quadrilobo con in mano un alberello, riferimento all'Albero della Vita e una spada/scettro d'oro, nonch\u00e9 tenente in petto il libro aperto con l'alfa e l'omega.\nDue gruppi simmetrici, ma ruotati complementariamente, di tre angeli ciascuno, vestiti di varde, rosso e azzurro, si avvicinano a Dio, ma essi devono farsi ombra con le mani o coprirsi con specchi (o filtri di vetro colorato) per evitare di essere accecati dalla luce. L'originalissima invenzione compositiva viene riferita dallo Zeri al maestro, e messa in relazione con il particolare prestigio della commissione."}
{"id": "3981564", "revid": "930813", "url": "https://it.wikipedia.org/wiki?curid=3981564", "title": "Mario Orfini", "text": "Biografia.\nNato a Lanciano, Mario Orfini comincia come fotografo per L'Espresso, per poi lavorare nel cinema e nella televisione soprattutto come produttore. La carriera nel cinema inizia nel 1971 quando dirige il film \"Explosion\" con Laura Belli, John Davis, George Quinn, Frank Meyer e produce la trasposizione cinematografica dell'opera rock Orfeo 9 di Tito Schipa Jr. Produce film quali \"Porci con le ali\", \"Il mistero di Bellavista\", \"Il pap'occhio\" e \"Cos\u00ec parl\u00f2 Bellavista\" e dirige tra gli altri \"Mamba\", \"L'anniversario\" e \"Jackpot\", l'ultimo film interpretato da Adriano Celentano.\nLa sua pi\u00f9 recente produzione in collaborazione con RAI Cinema e Point Film \u00e8 il film Black Star nati sotto una stella nera per la regia di Francesco Castellani, Evento Speciale al Festival del Cinema di Roma 2012.\nNel 2012 ha raccolto nel libro fotografico \"Anni Felici\" (Postcart edizioni), alcune delle pi\u00f9 significative immagini del suo percorso di fotografo reporter.\n\u00c8 il padre del politico Matteo Orfini."}
{"id": "3981566", "revid": "329581", "url": "https://it.wikipedia.org/wiki?curid=3981566", "title": "Giovanni Battista Grassi (pittore)", "text": "Biografia.\nIl padre Raffaele deteneva varie cariche pubbliche sia in Udine che nel contado (ad esempio fu decano alla molitura del territorio di Cervignano); in questo modo la famiglia godette di un certo benessere economico, tale da permettere ai figli una adeguata istruzione.\nIn date imprecisate, si spos\u00f2 prima con Antonia di Leonardo Virco di Udine, poi, rimasto vedovo, con Corona Vallaressa di Gemona.\nGli esordi come pittore avvennero nella sua citt\u00e0 natale, dove gli fu commissionata la decorazione di alcune facciate di palazzi: resta solamente un frammento con Giove sulla fronte di casa Sabatini in via Mercatovecchio (risalente probabilmente al 1554). Secondo Francesco di Maniago, nell'affresco compariva un vasto repertorio decorativo di stampo classicista come \nUn altro affresco attribuito al Grassi si trova, sempre ad Udine, in via Mantica, di fronte alla chiesa di santa Lucia e rappresenta la santa.\nTramite Cosimo Bartoli, agente veneziano di Cosimo I de' Medici, ebbe la possibilit\u00e0 di collaborare con il Vasari per la stesura delle notizie relative ai pittori friulani del Rinascimento ed in particolare del Pordenone.\nOper\u00f2 con Francesco Floreani per la realizzazione delle formelle per la cantoria dell'organo del duomo di Udine, con rappresentazioni della \"Nativit\u00e0\", della \"Circoncisione\", dell\"'Annunciazione\", delle \"Nozze di Cana\" e di \"Cristo che risana lo storpio\".\nIl Minor Consiglio di Gemona, giuspatrono del duomo, gli confer\u00ec nel 1575 l'incarico di dipingere le portelle dell'organo con le opere \"Assunzione della Vergine\" (a portelle chiuse), \"Elia trasportato in cielo su un carro di fuoco\" e la \"Visione di Ezechiele\". Le grandi tele furono per\u00f2 dipinte solamente nel 1577-78, al termine della terribile epidemia di peste che aveva mietuto migliaia di vittime in tutta la Padania (e che a Gemona fu chiamata \"slesiana\" in quanto le prime vittime furono due mercanti giunti dalla Slesia). Il lavoro fu completato nella primavera del 1578; poco dopo Giovanni Battista Grassi mor\u00ec (18 giugno)."}
{"id": "3981568", "revid": "767487", "url": "https://it.wikipedia.org/wiki?curid=3981568", "title": "Alphousseyni Keita", "text": ""}
{"id": "3981574", "revid": "1543377", "url": "https://it.wikipedia.org/wiki?curid=3981574", "title": "Cuir de Russie", "text": "Cuir de Russie ( dal francese: \"Cuoio di Russia\") \u00e8 un profumo femminile della casa di moda Chanel, lanciato sul mercato nel 1924 in Francia e nel 1927 negli Stati Uniti d'America, ed ancora oggi in produzione.\nCoco Chanel aveva lavorato con Ernest Beaux nella realizzazione del primo profumo della maison francese, Chanel No. 5, che usc\u00ec nei negozi nel 1921. Nel 1924, i due diedero alla luce il profumo femminile \"Cuir de Russie\". Durante gli anni venti, uno degli amanti di Chanel era il granduca Dmitri Pavlovich di Russia, cugino dello zar Nicholas II, e, secondo Justine Picardie, biografo di Chanel, \"Cuir de Russie\" era la \"l'essenza del suo amore per il Granduca.\" Negli anni successivi \"Cuir de Russie\" \u00e8 stato rilanciato sul mercato svariate volte: Nel 1989 la sua formula fu riorchestrata da Jacques Polge, mentre nel 1999 \u00e8 entrato a far parte della collezione di profumeria d'alta fascia \"Les Exclusifs\".\nSecondo il sito web di Chanel, la fragranza di \"Cuir de Russie\" \u00e8 \"cavalcate selvagge, aria di tabacco biondo ed odore di stivali conciati da corteccia di betulla, che i soldati russi avrebbero indossato\". Luca Turin, nel saggio \"Perfumes\", invece ha descritto \"Cuir de Russie\" come \"un monumento intatto della profumeria classica e la pi\u00f9 pura emanazione del lusso catturato in una bottiglia\". \"Cuir de Russie\" fa parte della famiglia Bois\u00e9 - Chypre, ed \u00e8 classificato G1f."}
{"id": "3981575", "revid": "436907", "url": "https://it.wikipedia.org/wiki?curid=3981575", "title": "Necessit\u00e0 lunatica", "text": "Necessit\u00e0 Lunatica, pubblicato il 10 aprile 2012 dall'etichetta discografica Warner Music Italy/Atlantic Records, \u00e8 il quarto album del cantante italiano Marco Carta.\nDescrizione.\nIl disco anticipato dal singolo \"Mi hai guardato per caso\" uscito il 30 marzo, contiene altri 11 brani, tra cui pezzi come \"Ti voglio bene\", scritto da Federica Camba e Daniele Coro che racconta la perdita di una mamma, una tragedia che ha colpito anche il cantante. Il tema predominante del disco \u00e8 l'amore, visto sotto diversi aspetti.\nDall'album vengono inoltre estratti come singoli, il 7 settembre successivo, la title track, \"Necessit\u00e0 lunatica\", mentre il 18 gennaio 2013, \"Scelgo me\". Il 26 aprile 2013 esce il quarto estratto, \"Ti voglio bene\" mentre il 28 giugno 2013 il quinto singolo, \"Fammi entrare\", anch'esso scritto come gli altri quattro da Federica Camba e Daniele Coro.\nIl titolo dell'album - ha riferito il cantante - non si riferisce a una delle canzoni del disco, ma a un suo personale bisogno di cambiamento e di evoluzione e alla necessit\u00e0 di imparare nuove cose.\nSuccesso commerciale.\nL'album esordisce alla 2\u00aa posizione della Classifica FIMI Album, posizione massima raggiunta da questo lavoro discografico.\nLe vendite dell'album sono state supportate dai singoli estratti, il primo \"Mi hai guardato per caso\" che ha raggiunto come posizione massima la 6\u00aa della Top Singoli venendo certificato disco d'oro per le oltre 15 000 vendite in digitale, successivamente dal secondo, \"Necessit\u00e0 lunatica\" che ha raggiunto come posizione massima la 4\u00aa nella succitata classifica, venendo anch'esso certificato disco d'oro per le oltre 15 000 vendite in digitale e infine dal terzo estratto, \"Scelgo me\" decimo nella classifica dei singoli pi\u00f9 venduti in Italia certificato disco d'oro per aver venduto oltre 15 000 copie in digitale.\n\"Necessit\u00e0 lunatica\" risulta essere il 77\u00ba album pi\u00f9 venduto in Italia nel 2012 secondo la classifica di fine anno stilata sempre da FIMI.\nTour.\nPrima di dare il via al \"Necessit\u00e0 lunatica tour\" Marco Carta ha regalato ai suoi fan due concerti di anteprima: si \u00e8 infatti esibito il 14 maggio a Milano, al palazzetto \"Alcatraz\" e il 17 maggio a Roma, al palazzetto \"Atlantico\". Il tour \u00e8 poi proseguito con altre sei tappe e oltre alle date italiane, \u00e8 stato caratterizzato anche da una tappa estera, svoltasi il 14 giugno a Nova Gorica, in Slovenia, presso il \"Casin\u00f2 Perla\".\nDate.\nFonte\nFonte"}
{"id": "3981581", "revid": "88740", "url": "https://it.wikipedia.org/wiki?curid=3981581", "title": "UC 35", "text": "L'UC 35 era un sommergibile U-Boot di Tipo UC II della \"Kaiserliche Marine\" costruito durante la prima guerra mondiale.\nFu comandato dal 4 ottobre 1916 al 13 giugno 1917 da Ernst Von Voigt e successivamente da Hans Paul Korsch il quale perse la vita insieme ad altri 19 membri dell'equipaggio (5 furono i sopravvissuti) il 16 maggio 1918, giorno in cui l'unit\u00e0 fu affondata dal pattugliatore francese Ailly a sud ovest della Sardegna, presso le coordinate 39,48N 7,42E.\nUnit\u00e0 affondate.\nNella sua carriera l'UC 35 affond\u00f2 47 navi mercantili, 1 nave da guerra e danneggi\u00f2 altre 5 navi. Di seguito riportiamo l'elenco delle navi colpite:"}
{"id": "3981586", "revid": "1964823", "url": "https://it.wikipedia.org/wiki?curid=3981586", "title": "Marco Soares", "text": "Carriera.\nNazionale.\nHa partecipato alla Coppa d'Africa del 2013 ed a quella del 2021."}
{"id": "3981590", "revid": "1573940", "url": "https://it.wikipedia.org/wiki?curid=3981590", "title": "Paolo Fortunati", "text": "Biografia.\nNacque il 26 aprile 1906 a Talmassons in provincia di Udine dal romagnolo Ettore, maestro elementare e segretario comunale, e dalla friulana Elda Battistella, maestra elementare.\nLaureatosi all'Universit\u00e0 di Padova in giurisprudenza nel dicembre del 1927, divenne professore di Statistica all'Universit\u00e0 di Ferrara, all'Universit\u00e0 di Palermo e infine Professore ordinario di Statistica e direttore dell'Istituto di Statistica dell'Universit\u00e0 di Bologna.\nFu direttore della rivista \"Statistica\" pubblicata dalle Universit\u00e0 di Padova, Bologna e Palermo, e membro delle accademie delle scienze di Bologna e Palermo, e della Societ\u00e0 internazionale The Economic Society. Fu inoltre assessore al comune di Bologna dal 1946 al 1956.\nEletto nel 1948 nel Senato della Repubblica con il Partito Comunista Italiano, ricopr\u00ec l'incarico per cinque legislature.\nHa fondato la rivista \"Statistica\": il Dipartimento di Scienze statistiche dell'Universit\u00e0 di Bologna \u00e8 intitolato a suo nome."}
{"id": "3981594", "revid": "461603", "url": "https://it.wikipedia.org/wiki?curid=3981594", "title": "Marco Paulo da Silva Soares", "text": ""}
{"id": "3981596", "revid": "339392", "url": "https://it.wikipedia.org/wiki?curid=3981596", "title": "Marco Paulo Silva Soares", "text": ""}
{"id": "3981611", "revid": "515394", "url": "https://it.wikipedia.org/wiki?curid=3981611", "title": "Polittico di Bologna", "text": "Il Polittico di Bologna \u00e8 un dipinto a tempera e oro su tavola (146,5X217 cm) di Giotto e aiuti, databile al 1330-1334 circa e conservato nella Pinacoteca nazionale di Bologna. \u00c8 firmato \"\" sul gradino del trono di Maria.\nStoria.\nIl polittico viene descritto per la prima volta nel 1732 da Giampietro Zanotti che lo rinviene nella sagrestia dell'allora periferica ed oggi perduta chiesetta di Santa Maria degli Angeli a Bologna. Lo stesso Zanotti ne rinviene anche la firma asserendo che il committente fu probabilmente Gerra Pepoli. In realt\u00e0 l'asserzione che Gerra Pepoli fu il committente \u00e8 priva di fondamento storico ed oltretutto appare improbabile che sia stato chiamato il pi\u00f9 grande pittore del tempo per decorare una chiesa di cos\u00ec secondaria importanza quando i Pepoli erano proprietari di numerose cappelle in chiese bolognesi ben pi\u00f9 importanti. \u00c8 stato convincentemente dimostrato nel 2015 come il richiedente sia stato in realt\u00e0 il legato pontificio Bertrando del Poggetto, che avrebbe commissionato a Giotto, nel 1330-1334, la pala per la cappella privata del Papa Giovanni XXII entro il Palazzo-Castello di Porta Galliera a Bologna. Quando il Castello fu demolito dai bolognesi in rivolta contro il legato pontificio nel 1334, l'annunciazione scolpita da Giovanni di Balduccio per la cappella magna e la tavola di Giotto per la cappella privata furono trasferite fuori-mura nella chiesetta di Santa Maria degli Angeli, probabilmente per la loro iconografia che ben si addiceva al titolo della chiesetta.\nIl polittico venne smembrato nel 1808, all'epoca delle soppressioni Napoleoniche, e ricostruito solo nel 1894, quando venne rifatta una cornice con guglie e pilastrini che danneggi\u00f2, in parte, le estremit\u00e0 dei pannelli; a parte ci\u00f2 lo stato di conservazione \u00e8 generalmente buono. Da quell'anno il polittico \u00e8 esposto nella Pinacoteca Nazionale di Bologna.\nDatazione.\nLa tavola \u00e8 firmata da Giotto, ma non datata, n\u00e9 esistono documenti scritti che permettano di tracciarne la data. Da un punto di vista prettamente stilistico, la postura sciolta e l'equilibrio dinamico dei personaggi, elementi distintivi di tutta la tarda produzione giottesca, collocano la tavola distante dal linearismo del Polittico Baroncelli, datato al 1328 circa, escludendo che il polittico bolognese possa essere stato dipinto in quella data o precedentemente.\nRiguardo alla data precisa, gli studiosi hanno formulato tre ipotesi. La prima ipotesi \u00e8 che la tavola sia stata dipinta nel 1330 circa, come hanno scritto Giovanni Previtali (1967), Alessandro Conti (1993), Alessandro Tomei (1995) Massimo Medica (2000), Miklos Boskovitz (2000), Angelo Tartuferi (2007) e Julian Gardner (2009). Questa ipotesi \u00e8 suggerita dai documenti e suffragata dai dati storici. La fitta documentazione in nostro possesso attesta Giotto a Napoli, presso la corte del re Roberto d'Angi\u00f2, tra l'8 dicembre del 1328 (ma probabilmente anche prima, in quanto il 23 gennaio 1328 il figlio maggiore Giovanni viene nominato a Firenze Procuratore Generale di Giotto in vista forse dell'imminente partenza di quest'ultimo) e il 26 aprile 1332, ma ha una lacuna nel 1329-1330, facendo pensare che l'artista si sia assentato da Napoli in quel lasso di tempo. I dati storici attestano inoltre che fino a tutto il 1330 il re di Napoli fu alleato di Bertrando del Poggetto, regnante a Bologna, per cui non si pu\u00f2 escludere che l'artista prediletto e stipendiato del re di Napoli sia stato gentilmente concesso all'alleato per realizzare opere a Bologna. Nel corso del 1330 la politica del legato pontificio bolognese cambi\u00f2 improvvisamente e si alle\u00f2 con Giovanni I di Baviera per sottrarre a Roberto d'Angi\u00f2 il controllo delle citt\u00e0 a lui fedeli. \u00c8 quindi improbabile che l'artista abbia potuto trattenersi a Bologna oltre il 1330.\nLa seconda ipotesi \u00e8 che la tavola sia stata dipinta tra la partenza da Napoli, dopo l'aprile del 1332, e il ritorno definitivo a Firenze, il 12 aprile 1334. Questa ipotesi, accolta da Ferdinando Bologna (1969), Pierluigi Leone de Castris (1986) e Damien Cerutti (2015), si basa unicamente sull'assunzione che l'artista non poteva essere a Bologna nei cinque anni precedenti, in quanto la documentazione lo vogliono a Napoli. Tuttavia appare assai improbabile che un artista che riceveva una ricchissima elargizione pensionistica da Roberto d'Angi\u00f2, che oltretutto poteva essere ritirata per decreto regio in qualunque momento, potesse essersi recato a dipingere nella citt\u00e0 amministrata da Bertrando del Poggetto, che era diventato dopo il 1330 il maggiore dei nemici del re di Napoli.\nLa terza ipotesi \u00e8 che la tavola sia stata dipinta oltre il 12 aprile 1334, come sostiene Erling Skaug (2013). Questa ipotesi si basa sul fatto che la firma di Giotto reca il titolo di \u201cmagister\u201d, titolo che Giotto ricevette a Firenze solo in quella data. Tuttavia tutti i documenti regi napoletani del 1328-1332 fanno precedere il nome di Giotto dall'appellativo \u201cmagistro\u201d, facendo cadere tale ipotesi.\nDescrizione.\nIl pannello centrale mostra la \"Maest\u00e0\", ovvero la Madonna col Bambino seduta su un elegante trono lapideo in prospettiva intuitiva, rifacendosi al modello della \"Maest\u00e0 di Ognissanti\". Il modellato \u00e8 tenero e il colore steso con abilit\u00e0, indice della probabile autografia dello scomparto. \u00c8 stato notato come il suo volto sia fisiognomicamente differente da quello delle Madonne fiorentine, ma \"padanizzato\", forse seguendo un modello fornito dal committente. Essa far\u00e0 da modello per tutti i pittori bolognesi del Trecento.\nAi lati quattro scomparti presentano un santo ciascuno a tutta figura, su un pavimento scuro uniforme, comune a tutti i pannelli, e un fondo oro semplice. A sinistra si vede san Pietro, col bastone pastorale e le grandi chiavi del paradiso in mano. Segue l'arcangelo Gabriele, girato verso Maria come nelle annunciazione, recante non a caso il cartiglio con le prime parole del suo messaggio (l'\"Ave Maria\"); tiene in spalla un bastone, che dovrebbe rappresentare il tradizionale attributo del giglio bianco, da offrire a Maria come simbolo della sua purezza; o forse si tratta del bastone dell'araldo, come in tutte le annunciazioni bizantine; il bastone, spesso trilobato, ha dato origine al giglio. A destra si vedono san Michele Arcangelo, frontale, reggente il globo e la spada con la quale trafigge il drago dell'Apocalisse ai suoi piedi. Infine san Paolo, con la tipica veste rossa, la barba castana e lunga, e gli attributi della spada e delle lettere. Sotto ciascun santo si trova inoltre una scritta esplicativa col nome. Risulta evidente come essi siano accoppiati simmetricamente: i due apostoli maggiori patroni della Chiesa romana e due arcangeli.\nNella cuspide del pannello centrale si trova l'Eterno con un globo e una chiave, mentre nella predella si trovano teste di santi entro clipei: Giovanni battista, Maria dolente, Cristo come uomo di dolore, Giovanni apostolo dolente e Maria Maddalena.\nStile.\nIn questa tavola si ha sicuramente un \"revival\" del dinamismo che caratterizzava le opere giottesche negli anni dieci del secolo, come ad esempio il polittico di Santa Reparata conservato oggi del Duomo di Firenze (1310 circa) e la Maest\u00e0 tra Santi e Virt\u00f9 di una collezione privata (1315-1320). Le pose dei due Santi Pietro e Paolo accennano ad un movimento che forse non \u00e8 tale, ma che allo stesso tempo non rende le due figure statiche. I due Arcangeli Gabriele e Michele mostrano un movimento ancora pi\u00f9 spiccato. In tutte queste figure il movimento non \u00e8 per\u00f2 casuale, ma quasi ricercato. Spicca il bilanciamento ed equilibrio delle masse corporee. \u00c8 come se Giotto avesse combinato in questo polittico il suo vivo dinamismo degli anni dieci del secolo, con la raffinatezza cortese di gusto martiniano della Madonna e dei Santi della National Gallery di Washington (1320 circa). Questa sintesi si concretizz\u00f2 in quello che possiamo ritenere lo stile maturo di Giotto, un linguaggio essenziale, attinente alla realt\u00e0 senza sacrificare la nobilt\u00e0 figurativa dei soggetti rappresentati.\nQuesto nuovo linguaggio di \u201csciolta raffinatezza\u201d non \u00e8 per\u00f2 una prerogativa esclusiva di Giotto. In opere coeve, anche l'allievo Taddeo Gaddi e il senese Lippo Memmi, stavano adattando la loro eleganza cortese a posture o movimenti pi\u00f9 sciolti. Le finestre di tempo di tutte queste opere si sovrappongono, rendendo a noi difficile eleggere un precursore di questo nuovo linguaggio."}
{"id": "3981618", "revid": "767487", "url": "https://it.wikipedia.org/wiki?curid=3981618", "title": "Bastion host", "text": "Un bastion host (computer bastione) \u00e8 un computer specializzato nell'isolare una rete locale da una connessione internet pubblica, creando uno scudo che permette di proteggere la rete locale da attacchi esterni.\nFunzionamento.\nIl bastion host si pone tra la connessione internet pubblica e la rete privata e filtra tutti i contenuti scambiati fra le due reti: in caso di attacco il sistema blocca l'attacco impedendo l'accesso alla rete locale. Questo computer ospita generalmente una singola applicazione, ad es. un proxy server, mentre tutti gli altri servizi non essenziali (come applicazioni, demoni ed utenti) vengono rimossi o limitati per ridurre al minimo la minaccia di infezione del sistema stesso attraverso falle del software stesso, oltre che al suo costante aggiornamento con gli ultimi aggiornamenti di sicurezza disponibili. In un bastion host non \u00e8 possibile far girare un sistema operativo che supporti reti peer to peer.\nOrigine del termine.\nIl termine \u00e8 generalmente attribuito a Marcus J. Ranum, dove viene citato in un articolo riguardante i Firewall. In questo articolo il bastion host viene definito come: \nEsempi di utilizzo.\nEsistono diversi esempi in cui si utilizzano sistemi o servizi di tipo bastion host:"}
{"id": "3981620", "revid": "1552438", "url": "https://it.wikipedia.org/wiki?curid=3981620", "title": "Qualificazioni alla Coppa dei Caraibi 1996", "text": "Sono elencate di seguito le date e i risultati per le qualificazioni alla Coppa dei Caraibi 1996.\nFormula.\n20 membri CFU: 8 posti disponibili per la fase finale. (come paese ospitante e come campione in carica) \u00e8 qualificato direttamente alla fase finale. si ritira.\nRimangono 18 squadre per 7 posti disponibili per la fase finale. Si suddividono in sette gruppi di qualificazione (cinque gruppi composti da tre squadre e due gruppi composti da due squadre), secondo regole diverse: un gruppo gioca partite di sola andata, la prima classificata si qualifica alla fase finale; gli altri gruppi giocano partite di andata e ritorno. Le vincenti si qualificano alla fase finale.\nGruppo 1.\nPrimo turno.\n qualificata al secondo turno.\nSecondo turno.\n qualificata alla fase finale.\nGruppo 2.\n qualificata alla fase finale.\nGruppo 3.\n qualificata alla fase finale.\nGruppo 4.\n qualificata alla fase finale.\nGruppo 5.\nPrimo turno.\n qualificata al secondo turno.\nSecondo turno.\n qualificata alla fase finale.\nGruppo 6.\n qualificata alla fase finale.\nGruppo 7.\nPrimo turno.\n qualificata al secondo turno.\nSecondo turno.\n qualificata alla fase finale."}
{"id": "3981626", "revid": "109684907", "url": "https://it.wikipedia.org/wiki?curid=3981626", "title": "Diorella", "text": "Diorella \u00e8 un profumo femminile della casa di moda Christian Dior, lanciato sul mercato nel 1972 ed ancora oggi in produzione.\nAppartenente alla famiglia olfattiva \"Cipriato-floreale\" e classificato come D4f. \u00c8 confezionato in una bottiglia squadrata dal tappo dorato, disegnata da Serge Mansau. La composizione della fragranza fu invece affidata all'esperto naso di Edmond Roudnitska, che si era distinto presso la maison Dior per aver composto due dei profumi di maggior successo degli anni precedenti, come \"Diorissimo\" ed \"Eau sauvage\". \"Diorella\" \u00e8 stato descritto come \"la vera essenza dell'eleganza bohema, con uno strano sentore di melone maturo che ancora oggi ha un sapore elegante e decadente\".\nIn anni pi\u00f9 recenti, \"Diorella\", insieme ad altri profumi \"classici\" di Dior (\"Miss Dior\", \"Dioressence\" e \"Diorissimo\") \u00e8 stato messo nuovamente in commercio da Saks Fifth Avenue come parte di una collezione di profumi in edizione speciale chiamata \"La Collection Particuliere\"."}
{"id": "3981633", "revid": "729019", "url": "https://it.wikipedia.org/wiki?curid=3981633", "title": "\u010cirinkotan", "text": "\u010cirinkotan (in russo \u0427\u0438\u0440\u0438\u043d\u043a\u043e\u0442\u0430\u043d; in giapponese \u77e5\u6797\u53e4\u4e39\u5cf6, Chirinkotan-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata nel Mare di Ochotsk. Amministrativamente fa parte del Severo-Kuril'skij rajon dell'oblast' di Sachalin, nel Circondario federale dell'Estremo Oriente. Il suo nome viene dalla lingua ainu e significa \"valanga di fango\". L'isola \u00e8 disabitata.\nGeografia.\n\u010cirinkotan si trova nella parte settentrionale delle isole Curili, 30\u00a0km a ovest di \u0116karma. L'isola ha una forma rotonda, con un diametro di circa 3,7\u00a0km. La sua superficie \u00e8 di 6\u00a0km\u00b2 le coste sono rocciose e prive di approdi. Vicino alla costa meridionale e sud-occidentale ci sono degli scogli.\nIl vulcano.\nL'isola \u00e8 costituita dalla parte emersa di uno stratovulcano attivo, il \u010cirinkotan (\u0432\u0443\u043b\u043a\u0430\u043d \u0427\u0438\u0440\u0438\u043d\u043a\u043e\u0442\u0430\u043d), la cui altezza \u00e8 di 724\u00a0m s.l.m.; la sua caldera ha circa 1\u00a0km di diametro.\nCi sono registrazioni di eruzioni nel 1760, 1878-1889, 1955(?), 1980; l'ultima eruzione risale al 2004.\nStoria.\nL'isola sembra non aver mai avuto una popolazione permanente. Sotto la sovranit\u00e0 dell'Impero russo, in base ai termini del Trattato di Shimoda del 1855, pass\u00f2 all'Impero giapponese (nel 1875) con il Trattato di San Pietroburgo insieme al resto delle isole Curili. Amministrativamente l'isola faceva parte della sottoprefettura di Nemuro, nella prefettura di Hokkaid\u014d.\nDopo la seconda guerra mondiale, l'isola pass\u00f2 sotto il controllo dell'Unione Sovietica e attualmente fa parte della Federazione Russa."}
{"id": "3981641", "revid": "767487", "url": "https://it.wikipedia.org/wiki?curid=3981641", "title": "Aeroporto (film)", "text": "Aeroporto \u00e8 un film del 1944 diretto da Piero Costa.\nProduzione.\nGirato in gran parte a Montecatini Terme all'inizio del 1944, prodotto da Mariangela Nuvoletti, con l'assistenza dei tecnici degli stabilimenti della Pisorno di Tirrenia, montato presso gli studi del Cinevillaggio della Giudecca a Venezia. Ne \u00e8 rimasta un'unica copia, conservata al Museo della Resistenza di Torino.\nDistribuzione.\nIl film ebbe una breve diffusione, venendo distribuito nelle sale cinematografiche il 18 dicembre 1944, durante gli ultimi mesi di vita della RSI, e limitata alle sole citt\u00e0 centro-settentrionali facentivi parte."}
{"id": "3981644", "revid": "46931", "url": "https://it.wikipedia.org/wiki?curid=3981644", "title": "What's Up, Tiger Lily?", "text": ""}
{"id": "3981645", "revid": "729019", "url": "https://it.wikipedia.org/wiki?curid=3981645", "title": "Isola (metropolitana di Milano)", "text": "Isola \u00e8 una stazione della linea M5 della metropolitana di Milano.\nStoria.\nI lavori per la realizzazione della prima tratta, che comprende la stazione Isola, iniziarono nel settembre 2007. La stazione venne poi attivata come parte del prolungamento diretto a Garibaldi FS il 1\u00ba marzo 2014.\nStrutture e impianti.\nIsola \u00e8 una stazione sotterranea passante e, come tutte le altre stazioni della linea M5, \u00e8 accessibile ai disabili. Rientra inoltre dall'area urbana della metropolitana milanese. Sorge in Via Volturno, all'angolo con Via Sebenico, e possiede uscite solo in Via Volturno.\nInterscambi.\nNelle vicinanze della stazione effettuano fermata alcune linee urbane, tranviarie ed automobilistiche, gestite da ATM.\nServizi.\nLa stazione dispone di:"}
{"id": "3981647", "revid": "116884842", "url": "https://it.wikipedia.org/wiki?curid=3981647", "title": "Hawaiite", "text": "L'hawaiite \u00e8 una roccia effusiva basica e moderatamente alcalina. La sua definizione \u00e8 su base chimica e viene fatta utilizzando il diagramma TAS. Si tratta di una variet\u00e0 di trachibasalto ricca in sodio (Na2O \u2013 2.0 \u2265 K2O). La sua tessitura \u00e8 afanitica e ipocristallina, normalmente porfirica. L'aspetto \u00e8 simile a quello di un basalto olivinico, ma rispetto a questo il colore \u00e8 generalmente pi\u00f9 chiaro a causa del plagioclasio pi\u00f9 sodico che nel basalto (e quindi pi\u00f9 chiaro) nella pasta di fondo. La presenza di vetro non permette di classificare le Hawaiiti su base modale.\nEtimologia e storia.\nIl nome hawaiite deriva chiaramente dal nome delle isole Hawaii dove la roccia venne descritta per la prima volta da Joseph Paxson Iddings, che gli attribu\u00ec anche il nome, nel 1913. In origine definiva un basalto ad olivina i cui plagioclasi normativi sono o l'oligoclasio o l'andesina. \nClassificazione e composizione.\nLe hawaiiti cadono nel campo S1 del diagramma TAS, ulteriormente suddiviso in hawaiiti e trachibasalti potassici sulla base del rapporto (Na2O \u2013 2.0 / K2O). &lt;br&gt;\nI fenocristalli sono di plagioclasio pi\u00f9 sodico che nei basalti collegati, olivina, clinopirosseno (da Cr-Diopside a salite \u00b1 augite) e ossidi di ferro, talvolta anche kaersutite. La pasta di fondo, oltre al vetro, contiene microliti delle stesse fasi \u00b1 nefelina \u00b1 sodalite \u00b1 flogopite.\nComposizione chimica.\nSi riporta come esempio la composizione chimica e normativa di una hawaiite estratta nella regione dell'Eifel (Germania).\nGenesi ed ambiente geodinamico.\nIn base alla composizione degli elementi in traccia e ai rapporti isotopici le Hawaiiti sono considerate il prodotto della cristallizzazione frazionata di una categoria di magmi basaltici chiamati OIB (oceanic island basalts), originatisi al di sopra di punti caldi o hot spot. Questi a loro volta sono collegati a risalite diapiriche di materiale caldo dalla base del mantello chiamate \"plumes\" (in italiano \"pennacchi\"). Esse operano all'interno delle placche e sono indipendenti dal flusso di calore delle celle convettive, che d\u00e0 origine alle dorsali e alle zone di subduzione.&lt;br&gt;\nLa genesi delle hawaiiti \u00e8 legata a quella delle isole oceaniche come le Hawaii e si pu\u00f2 riassumere nelle seguenti fasi:\nI petrologi hanno sempre ritenuto che le hawaiiti si originino da camere magmatiche molto ampie e poco profonde. Ma contro tale ipotesi va lo studio di Wilkison e Binns (1969) delle hawaiiti nel Nuovo Galles del Sud (Australia), dove la presenza di xenoliti di lherzolite e di megacristalli di pirosseno sono indicative di un'evoluzione del magma pi\u00f9 profonda e a pi\u00f9 alta pressione.\nDistribuzione.\nLe hawaiiti sono rocce diffuse in tutto il mondo, ma subordinatamente ad altri tipi di basalti.\n\"In Italia\" (tra parentesi l'et\u00e0 in milioni di anni, Ma):\n\"In Europa\":\n\"Nel resto del mondo\":\nAltri progetti.\n&lt;br&gt;"}
{"id": "3981655", "revid": "538063", "url": "https://it.wikipedia.org/wiki?curid=3981655", "title": "Serkan Kurtulu\u015f", "text": "Carriera.\nClub.\nBursaspor.\nCresce nelle giovanili del Bursaspor fino al 2006 quando fa il suo esordio da professionista, in occasione della sconfitta per 3-1 contro il Be\u015fikta\u015f, e da titolare nel massimo campionato turco appena sedicenne. Nella sua prima stagione da professionista, oltre all'esordio, disputa anche un'altra partita nella vittoria per 2-1 contro il Be\u015fikta\u015f.\nLa stagione successiva scende in campo in 9 occasioni, e le sue prestazioni gli permettono di essere notato dai migliori club turchi.\nGalatasaray.\nIl 1\u00ba settembre 2008 viene acquistato dal Galatasaray. Fa il suo esordio il 18 settembre successivo in occasione della partita di Coppa UEFA contro il Bellinzona, parte da titolare e al minuto 39 realizza l'assist decisivo per il gol di Harry Kewell che firma il momentaneo 1-1, la partita finir\u00e0 4-3 per il club turco. L'esordio in campionato con la nuova maglia arriva il 6 marzo 2009 durante la vittoria casalinga per 2-1 ai danni del suo vecchio club, il Bursaspor. Nella sua prima stagione con la nuova maglia totalizza 11 presenze.\nNella seconda stagione viene chiamato in causa in pochissime occasioni, concludendo la stagione con solo due presenze totalizzate. La prima, il 27 agosto 2009, in occasione del 4\u00ba turno di Europa League contro il club estone del Levadia, la partita viene pareggiata 1-1. Mentre la seconda \u00e8 in occasione della partita di Coppa di Turchia contro l'Ankarag\u00fcc\u00fc pareggiata per 0-0.\nLa stagione successiva comincia ad essere utilizzato pi\u00f9 spesso a confronto delle passate stagioni. Infatti totalizza 19 presenze all'attivo venendo adattato in tutte le posizioni della difesa per far riposare i compagni titolari. Nella stagione 2011-2012, ultima stagione con i leoni di Istanbul non viene mai impiegato in nessuna competizione, ma alla fine della stagione vince, insieme al Galatasaray, il suo primo campionato in carriera. Prima di trasferirsi al Gen\u00e7lerbirli\u011fi vince il suo secondo titolo in carriera grazie alla vittoria, in Supercoppa di Turchia, per 3-2 contro il Fenerbah\u00e7e.\nGen\u00e7lerbirli\u011fi.\nIl 18 agosto 2012 si trasferisce, a titolo gratuito, al Gen\u00e7lerbirli\u011fi. Esordisce con la nuova maglia il 31 agosto successivo in occasione della partita di campionato, pareggiata per 1-1, contro l'Orduspor. Non ha il posto da titolare fisso ma sicuramente trova maggiore spazio a confronto ai tempi di quando giocava con il Galatasaray. Infatti conclude la prima stagione con il nuovo club totalizzando 16 presenze.\nL'esordio stagionale, nella seconda annata con il Gen\u00e7lerbirli\u011fi, arriva il 21 settembre 2013 nella sconfitta di campionato per 1-0 contro il Konyaspor, dove gioca tutti i 90 minuti. In questa stagione comincia ad essere impiegato spesso come terzino destro titolare ma l'8 dicembre si ferma per un infortunio che lo tiene fermo fino alla fine del 2013. A fine stagione lascia il club dopo aver totalizzato appena 26 presenze per passare al Kayserispor.\nLe varie parentesi.\nFa il suo esordio il 13 settembre 2014 nel pareggio interno, per 0-0, contro il Gaziantep. Il 4 febbraio 2015, in occasione della partita di Coppa di Turchia contro l'Alt\u0131nordu vinta 0-3, mette a segno il suo primo gol in carriera. Il 9 maggio 2015, con due turni d'anticipo, insieme alla squadra conquista la promozione nella prima serie del campionato turco.\nIl 13 luglio 2015 passa a titolo gratuito al Kar\u015f\u0131yaka. L'esordio arriva il 15 agosto successivo in occasione della sconfitta esterna, per 2-0, contro l'Adana Demirspor.\nDopo appena sei mesi, durante la finestra di mercato, viene ceduto al G\u00f6ztepe. L'esordio con la maglia \"rossogialla\" arriva il 16 gennaio 2016 in occasione della trasferta pareggiata, per 1-1, contro l'Elaz\u0131\u011fspor. Conclude la stagione con un bottino di 14 presenze.\nIl 31 gennaio 2017, dopo essere stato fermo per sei mesi, viene ingaggiato dall', militante nella TFF 2. Lig. L'esordio arriva il 5 febbraio successivo in occasione della trasferta persa, per 2-0, contro il . Conclude la stagione con 13 presenze.\nIl 12 luglio 2017 passa, a titolo gratuito, all'. L'esordio arriva il 14 agosto successivo in occasione della sconfitta, per 0-2, contro l' dove rimedia anche un cartellino rosso. Il 24 settembre 2017 sigla la sua prima rete con la maglia dell'Elazigspor in occasione del terzo turno di Coppa nazionale vinto, per 2-4 ai tempi supplementari, contro il . Conclude la stagione con 16 presenze e 1 rete.\nStatistiche.\nPresenze e reti nei club.\n\"Statistiche aggiornate al 25 agosto 2018.\""}
{"id": "3981658", "revid": "713168", "url": "https://it.wikipedia.org/wiki?curid=3981658", "title": "Maria de Cardona", "text": "Biografia.\nNacque molto probabilmente a Napoli, dove risiedeva da tempo la sua famiglia, da Giovanni de Cardona e da Giovanna Villamarino.\nIl casato de Cardona (lo stemma conteneva \"tre cardi fioriti\") era originario della Catalogna e si stabilizz\u00f2 nel Regno di Napoli, dove i suoi rappresentanti esercitarono rilevanti cariche istituzionali e combatterono sempre in difesa della Monarchia Spagnola contro i Francesi che miravano tenacemente a riconquistare il suolo italico. In particolare, Ferdinando il Cattolico nel 1507 dispose di assegnare la Contea di Avellino ed il Marchesato di Padula ai fratelli Giovanni e Antonio de Cardona, che si erano distinti per importanti imprese militari nei primi anni del Cinquecento. A seguito della morte di costoro in battaglia, Maria de Cardona, divenuta intanto orfana anche della madre, eredit\u00f2 i feudi aviti sotto la tutela del nonno Bernardo Villamarino e poi dello zio Pietro de Cardona: quest'ultimo, insieme alla raffinata moglie Susanna Gonzaga, segu\u00ec l'infanzia di Maria che in quegli anni frequent\u00f2 anche la famiglia Sanseverino e, in particolare, Ferrante che spos\u00f2 Isabella, l'altra figlia di Bernardo Villamarino.\nMaria era bella, apparteneva ad un casato prestigioso e vasti erano i suoi possedimenti; pertanto, era una donna ricercata e, alla maniera dei tempi, fu promessa sposa al figlio di Antonio de Guevara, II conte di Potenza. Sennonch\u00e9, dopo l'improvvisa morte di questi per le ferite riportate in un duello, fu combinato il matrimonio della nostra con il cugino Artale, figlio di Pietro de Cardona e di Susanna Gonzaga: sfortunatamente, questa unione non dur\u00f2 a lungo, perch\u00e9 Artale scomparve prematuramente nel 1536, senza lasciare eredi.\nNella successiva ricerca dell'ideale pretendente alla mano di Maria, intervenne ben presto uno sponsor d'eccezione: con quattro lettere sottoscritte personalmente con un confidenziale \"\u201cYo el Rey\u201d\", Carlo V propose alla nostra il matrimonio con Francesco d'Este, figlio legittimo del Duca di Ferrara Alfonso I e della moglie Lucrezia Borgia. Dopo una serie di trattative, le feste nuziali si svolsero nel 1540 nello scenario del Palazzo Sanseverino a Napoli, alla presenza del vicer\u00e9 Pietro de Toledo; e furono festeggiamenti nobiliari, come hanno raccontato diversi cronisti; parimenti, fu incredibile la contentezza del popolo di Ferrara, e del duca, per quella unione, e si fecero di grandi feste in quella citt\u00e0\nUn interessante fascio epistolare, conservato presso l'Archivio di Stato di Modena dettaglia il periodo successivo al matrimonio: composto da una settantina di lettere scritte da Maria al cognato Ercole II (erede del ducato di Ferrara), esso documenta gli anni dal 1538 al 1559, scandisce i rapporti con il casato di Ferrara, arricchisce il profilo biografico della nostra, confermando quelle doti di umanit\u00e0, di bont\u00e0 e di saggezza nel governare che furono lodate dai suoi cantori. Parimenti interessanti sono alcune lettere scritte dalla stessa da Medelana (residenza estiva degli estensi, in provincia di Ferrara) ed indirizzate alla comunit\u00e0 di Massa Lombarda (della quale era Marchese Francesco D'Este), conservate presso l'Archivio Storico del Comune di Massa Lombarda.\nIl matrimonio con Francesco D'Este non fu sempre tranquillo e sereno: il Marchese aveva un carattere vivace ed irruente, sentiva ognora l'uzzolo delle armi, altalenava nelle alleanze politiche e militari mettendo a rischio i domini della consorte nel Regno di Napoli; e poi, aveva ormai occhi ed interessi solo per le figlie naturali Marfisa e Bradamante. Cosicch\u00e9, negli ultimi anni di vita, Maria si dedic\u00f2 completamente al governo dei suoi possedimenti, fino al 9 marzo 1563, quando chiuse gli occhi al mondo in quel di Napoli, senza lasciare eredi.\nIl governo dei feudi.\nCome anticipato, Maria de Cardona fu Contessa di Avellino e dimor\u00f2 abitualmente nel castello irpino che, sotto la guida di una mecenate cos\u00ec colta e saggia, divent\u00f2 una piccola corte dove letterati, poeti, musici e religiosi praticavano piacevoli conversazioni sui temi religiosi, sui fenomeni naturali, sulla maniera del parlare e del rimare, nel contesto culturale di un'epoca dominata dall'attenzione per la donna e caratterizzata da una fitta produzione lirica femminile. Nel governo della Contea la nostra si distinse per svariate iniziative: l'istituzione di una fiera annuale e l'apertura di ferriere, che intensificarono il commercio e diedero impulso all'economia locale; il contributo alla istituzione del Monastero dei Domenicani ed al restauro di altre chiese, la riorganizzazione amministrativa della citt\u00e0 (con la creazione di un Ordine dei Deputati) ed il riordino edilizio. La Signora fu pure Baronessa di Candida e Signora di Chiusano (Terre del Principato Ultra), nonch\u00e9, per un periodo molto limitato, Duchessa di Bosa in Sardegna e feudataria delle Terre di San Mango, di Capaccio e di Altavilla Silentina. Infine, fu Marchesa della Terra di Padula e dell'annesso Casale di Buonabitacolo, nel Principato Citra.\nI cantori di Maria de Cardona.\nPer la sua singolare bellezza, la sua cultura e la sua passione civile, Maria fu lodata da molti poeti del suo tempo.\nGiovanni Andrea Gesualdo le dedic\u00f2 la sua opera principale \"Il Petrarcha\" con l'espositione di M. Gio. Andrea Gesualdo, e ne esalt\u00f2 l'altezza d'animo, lo spirito liberale e la voce soave chiara angelica divina; Garcilaso de la Vega, rinomato poeta toledano, le indirizz\u00f2 un sonetto e la defin\u00ec d\u00e9cima moradora de Parnaso; Gutierre de Cetina, poeta sivigliano, le rivolse ugualmente un sonetto e la consider\u00f2 degnissima di cetra e di corona; Luigi Tansillo la omaggi\u00f2 con tre sonetti e la descrisse quale giovine bella di Cardona dai bei crin d'oro; Antonio Sebastiani Minturno le scrisse oltre quaranta epistole per esaltarne le humanissime e divinissime lettere, il dire ornato e le chiari belle dolci parole; Giano Anisio le consacr\u00f2 un esteso encomio in latino e la celebr\u00f2 sia come decima musa del Parnaso, che come quarta tra le sirene e le Grazie; Iacomo Beldando nell'opera \"Lo Specchio de le bellissime donne napoletane\" (Napoli, MDXXXVI) le riserv\u00f2 uno spazio per evidenziarne la bellezza e l'alto intelletto; Giovan Battista Di Pino nell'opera Il Trionfo di Carlo V, ne pose in rilievo il corpo perfetto; Marco Antonio Delli Falconi le destin\u00f2 il suo \"Trattato sull'incendio di Pozzuoli\"; Mario di Leo la cant\u00f2 con il poemetto \"L'Amor prigioniero\", lodandola come la bella figlia di Latona; Ortensio Lando la esalt\u00f2 in un \"Panegirico\" e ne ammir\u00f2 quegli occhi lucenti, neri, lunghetti, vivaci e pieni di letizia, quel corpo leggiadro come Galatea, quella bont\u00e0 singolare, quel cuore magnanimo, lo spirito pietosamente christiano; e l'agguagli\u00f2 alla \"Selvaggia\" di Cino da Pistoia, alla Beatrice di Dante e alla Laura del Petrarca; Bernardo Tasso le scrisse per ricevere consigli sul suo \"Libro delle Lettere\"; Vincenzo Martelli ne coltiv\u00f2 una piccola corrispondenza. Oltre ai nominati laudatores, Maria de Cardona \u00e8 citata in talune \"Storie della Letteratura Italiana\", sia pure fugacemente per il fatto che, ancorch\u00e9 la nostra abbia scritto e verseggiato, nessuna sua opera \u00e8 stata o risulta pubblicata.\nUna immagine di Maria de Cardona.\nNel Museo di Capodimonte in Napoli (deposito farnesiano) trovasi una medaglia di bronzo che riporta sul fronte l'immagine di Maria con la scritta: \"MARIA.CARDONA.MARCH. PADULAE\"."}
{"id": "3981666", "revid": "1630682", "url": "https://it.wikipedia.org/wiki?curid=3981666", "title": "Paolo Corsini (giornalista)", "text": "Carriera.\nVicedirettore di Rai Due con delega all\u2019informazione e Vicedirettore della Direzione Approfondimenti Informativi di Mario Orfeo.Laureato in Storia Medioevale, giornalista parlamentare di lungo corso, Lavora in Rai dal 1996 per molti anni alla redazione Economica del Giornale Radio dove ha seguito l'attivit\u00e0 economica di Governo, Senato e Camera. \u00c8 stato Segretario di Redazione (Caporedattore) di Gr Parlamento. Ha condotto numerose trasmissioni radiofoniche, quali \"\"Questione di soldi\", \"Baobab\" e \"Questione di Borsa\".\nNel 2004 ha realizzato e condotto su Radio1 \"K2 cinquant'anni dopo\", seguendo come inviato la spedizione italiana sul K2 in occasione del cinquantenario della conquista della vetta.\nDal\u00a02009\u00a0al\u00a02014\u00a0\u00e8 stato vicedirettore del\u00a0Giornale Radio\u00a0Gr1, Gr2 e Gr3 e di\u00a0Radio1\u00a0dove ha svolto in qualit\u00e0 di vaticanista accreditato presso la\u00a0Sala stampa della Santa Sede\u00a0anche il ruolo di Responsabile dell\u2019Informazione religiosa.\n\u00c8 stato Responsabile della Redazione Telegiornali di\u00a0Rai Parlamento e Segretario di Redazione (Caporedattore) di\u00a0Gr Parlamento.\n\u00c8 stato tra i docenti del Corso di Alta Formazione in \"Giornalismo Economico e Comunicazione d'Impresa\" della Facolt\u00e0 di Economia della Sapienza Universit\u00e0 di Roma.\nInsegna \"Tecniche di giornalismo Radiofonico\" al master in giornalismo dell'Universit\u00e0 LUMSA.\nConsigliere per 3 mandati della Federazione Nazionale della Stampa italiana - FNSI.\nGuida la corrente di opposizione \"L'Alternativa\".\n\u00c8 salito alla ribalta della cronaca per aver fondato e lanciato l'associazione di giornalisti Lettera22 per un'informazione non omologata.\nPremi.\nHa vinto la Targa d'oro del XXXVIII premio \"Sulmona\" di giornalismo nel 2011 e il premio \"Personalit\u00e0 Europea\" nel 2011.\nHa in precedenza ricevuto il premio giornalistico \"Daniele Della Bona\" nel 2009 e il premio \"Cilento per il giornalismo\"\" nel 2006.\nPubblicazioni.\nAutore di un racconto ucronico in \u201c\"Se l'Italia. Manuale di storia alternativa da Romolo a Berlusconi\"\u201d (Vallecchi, 2005) scritto con Andrea Angiolino e di un saggio in \u201c\"Il silenzio degli innocenti, adolescenti media e violenza\"\u201d, (Lindau, 2003).\nVita privata.\nSposato, con 2 figli (Valerio e Arianna), \u00e8 Capitano dei Granatieri nella Riserva."}
{"id": "3981669", "revid": "287204", "url": "https://it.wikipedia.org/wiki?curid=3981669", "title": "Pompeo Baldoni", "text": "Biografia.\nNasce a Montecarotto da Leone e Carolina Carotti. Di origine benestante, il padre \u00e8 uno dei maggiori proprietari terrieri del luogo di origine, oltrech\u00e9 sindaco. Consegue la laurea in Giurisprudenza all'Universit\u00e0 di Bologna il 20 giugno 1880 e nel 1893 si trasferisce ad Ancona, dove svolge la professione di avvocato. Nel 1885 entra nel Consiglio provinciale di Ancona per il Mandamento di Montecarotto. Dieci anni dopo viene nuovamente eletto al Consiglio provinciale, ottenendo anche la nomina a membro effettivo della Deputazione. I risultati elettorali lo premiano per tre volte consecutive: 1902, 1908 e 1914.\nSposa Beatrice Guagno (1872-1924), dalla cui unione nascono Corrado (1902-1992), che percorre una brillante carriera diplomatica; Claudio (1904-1939), docente di diritto internazionale all'Universit\u00e0 di Cagliari, Pavia e Bologna, deceduto eroicamente il 2 luglio 1939 nelle acque di Fregene nel tentativo di salvare un bagnante che stava per affogare ed infine Maria Leonia (1909-1959).\nAlle elezioni amministrative del luglio 1914, giunte a pochi giorni dagli eventi della Settimana rossa, l'ala conservatrice composta da liberali, monarchici, nazionalisti e parte dei cattolici si unisce nella lista chiamata \u00abUnione costituzionale\u00bb, in risposta sia \u00abai perturbatori dell'ordine e della pace pubblica, sia di rivendicazione di fronte a tutta l'Italia della buona fama di Ancona\u00bb; un appello che tuttavia non riceve risonanza tra gli elettori dorici.\nIl 7 settembre 1914 Baldoni ottiene la presidenza della Deputazione per il quadriennio 1914-1918 e le funzioni di presidente il 21 settembre seguente. Il primo problema da affrontare resta la disoccupazione, aggravata anche dai venti di guerra che stanno per soffiare sul continente.\nL'11 giugno 1915, pochi giorni dopo il bombardamento austriaco di Ancona e Senigallia, Baldoni saluta i \u00absoldati che combattono vittoriosamente per la rivendicazione del diritto italico\u00bb e condanna \u00abil vilissimo oltraggio\u00bb delle bombe sulle citt\u00e0 \u00abinermi e dormienti\u00bb; inoltre presenta al Consiglio, a nome della Deputazione, la proposta - poi accolta - di stanziare 100.000 lire a favore delle famiglie povere della provincia che hanno subito danni dalla guerra.\nLa stessa quota viene approvata l'11 febbraio 1917 in soccorso del Patronato per gli orfani dei contadini morti in guerra. Nel giugno 1917 la Provincia costituisce un fondo per la creazione degli enti autonomi di consumo, mentre si aggrava la povert\u00e0 e la malnutrizione tra gli strati pi\u00f9 umili della popolazione. Per debellare la tubercolosi, il Consiglio approva l'apertura di un sanatorio provinciale a Montelago di Sassoferrato.\nOltre alle scelte straordinarie dovute alla guerra, Baldoni continua ad occuparsi delle mansioni ordinarie che incombono sulla Deputazione e dei problemi antichi che stentano a trovare una soluzione, come quello del trasporto urbano ed extraurbano. Lascia l'incarico di presidente della Deputazione nel 1920 e nell'autunno seguente viene rieletto al Consiglio provinciale, mentre restano forti gli echi per i moti popolari del giugno precedente con la Rivolta dei Bersaglieri. Diventa presidente della Provincia, carica che tiene per due anni consecutivi (1921-1922), mentre salgono nel frattempo la tensione per il dilagare della violenza fascista, che porta, nel dicembre 1922, allo scioglimento dell'assemblea.\nUscito politicamente di scena, si trasferisce a Roma dove muore il 7 giugno 1933."}
{"id": "3981677", "revid": "146092", "url": "https://it.wikipedia.org/wiki?curid=3981677", "title": "Palazzo Spinelli (Napoli)", "text": "Il Palazzo Spinelli \u00e8 un edificio storico di Napoli, ubicato in via dei Mille, nel quartiere Chiaia.\nDescrizione.\nCostruito su sei piani in stile neoclassico nel primo decennio del XX secolo, si caratterizza sul versante meridionale con dei poggioli adornati con semicolonne e rocaille. Le balaustrine in travertino lievemente arcuate provocano un effetto di forte discontinuit\u00e0 con i balconi laterali in ferro battuto. L'ultimo piano, separato dagli altri tramite un cornicione con timpano spezzato, \u00e8 arricchito da finestre di minore entit\u00e0 ma non meno suggestive.\nIl giardino \u00e8 inglobato al cortile tramite una pregevole fontana arricchita da una scultura scolpita da Luigi De Luca che ritrae un satiro che cavalca un cavalluccio marino che sfugge dai tentacoli di un cefalopode.\nIl palazzo \u00e8 stato la residenza del musicista Enrico De Leva che compose alcune opere con il suo amico e collega Salvatore Di Giacomo per il quale fu affissa un'epigrafe in suo ricordo."}
{"id": "3981679", "revid": "1442080", "url": "https://it.wikipedia.org/wiki?curid=3981679", "title": "Hall of Fame Tennis Championships 1986 - Doppio femminile", "text": "Il doppio femminile del torneo di tennis Hall of Fame Tennis Championships 1986, facente parte del Virginia Slims World Championship Series 1986, ha avuto come vincitrici Terry Holladay e Heather Ludloff che hanno battuto in finale Cammy MacGregor e Gretchen Rush 6-1, 6-7, 6-3."}
{"id": "3981685", "revid": "1573940", "url": "https://it.wikipedia.org/wiki?curid=3981685", "title": "Gartel", "text": "Il Gartel \u00e8 una cintura usata dagli uomini ebrei principalmente (ma non solo) chassidici durante le preghiere. \"Gartel\" \u00e8 la parola yiddish che corrisponde a \"cintura\" ed ha origine dal tedesco \"G\u00fcrtel\", che \u00e8 anche la radice del vocabolo inglese \"girdle\" e \"girt\".\nLa vasta maggioranza di coloro che indossano un \"gartel\" durante le liturgie di preghiera sono ebrei ortodossi chassidici; alcuni ebrei Haredi e di altre correnti a volte indossano la cintura gartel durante la preghiera.\nI \"gartel\" sono generalmente molto modesti e semplici. Nella maggioranza sono di colore nero ma esistono anche \"gartel\" bianchi che, usati in occasioni speciali come lo Yom Kippur, costano di pi\u00f9. Le cinture sono composte da pi\u00f9 stringhe che possono essere da quattro fino a 40 in numero.\nLa Legge ebraica (\"Shulchan Arukh\" OC 91:2) richiede che ci sia una divisione fisica tra il cuore e i genitali durante la preghiera. Viene comunemente spiegato che la separazione della parte superiore del corpo da quella inferiore manifesta un controllo degli istinti animali della persona tramite l'intelletto, che \u00e8 distintamente umano. Le autorit\u00e0 chassidiche asseriscono che una cintura regolare o la cinghia dei pantaloni non sono sufficienti a soddisfare questo requisito e che una cinta apposita deve essere utilizzata. Inoltre indossare il \"gartel\" \u00e8 un preparazione alla preghiera in conformit\u00e0 al verso biblico: \"Preparati ad incontrare il tuo Dio, o Israele\" nel Libro di Amos . Al contrario la Mishnah \"Berurah\" (91:5) afferma che qualsiasi cinta \u00e8 sufficiente per il primo requisito ma per il secondo requisito ci vuole di pi\u00f9 e il \"gartel\" adempie questa necessit\u00e0.\nAlcuni gruppi chassidici, come gli \"Skver\" e i \"Belz\", indossano il \"gartel\" tutto il giorno come parte del proprio abbigliamento.\nUn lungo \"gartel\" bianco viene usato anche durante le celebrazioni nuziali chassidiche, alla \"Mitzvah tantz\"."}
{"id": "3981688", "revid": "1442080", "url": "https://it.wikipedia.org/wiki?curid=3981688", "title": "WTA Austrian Open 1986 - Doppio", "text": "Il doppio del torneo di tennis WTA Austrian Open 1986, facente parte del Virginia Slims World Championship Series 1986, ha avuto come vincitrici Petra Huber e Petra Keppeler che hanno battuto in finale Sabrina Gole\u0161 e Tine Scheuer-Larsen 6\u20132, 6\u20134."}
{"id": "3981689", "revid": "1543377", "url": "https://it.wikipedia.org/wiki?curid=3981689", "title": "Fender Jag-Stang", "text": "La Fender Jag-Stang \u00e8 una chitarra elettrica Solid-Body prodotta dalla Fender Musical Instruments Corporation. \nStoria.\nLa Jag-Stang fu progettata nel 1994 da Kurt Cobain, frontman dei Nirvana, ispirandosi sia alla Fender Mustang che alla Fender Jaguar, le due chitarre preferite da Cobain. La forma richiama caratteristiche estetiche di entrambe le chitarre.\nIl maestro liutaio Larry L. Brooks, del Fender Custom Shop, fu incaricato da Cobain di costruire due prototipi originali che sarebbero stati utilizzati durante il Tour promozionale del disco \"In Utero\", l'ultimo dei Nirvana. Tuttavia Cobain, trovando il prototipo \"scomodo\" e con problemi di bilanciamento, pens\u00f2 a un re-shaping.\nPochi mesi dopo, con la morte di Cobain, il prototipo non fu terminato. Nel 1996 la Fender decise comunque di metterla in commercio, avviando la produzione in uno stabilimento in Giappone. La chitarra veniva prodotta nelle finiture Fiesta Red e Sonic Blue. La produzione della Jag-Stang \u00e8 terminata nel 2006 ed \u00e8 stata sostituita da altri due modelli Fender Signature dedicati a Cobain. La prima, la Kurt Cobain Jaguar (2011), riproduce la chitarra utilizzata dal musicista per la registrazione di \"Nevermind\" e in buona parte del relativo tour promozionale. La seconda, la Kurt Cobain Mustang (2012), riproduce la chitarra preferita dall'artista nelle esibizioni dal vivo e che appare nei videoclip di \"Smells Like Teen Spirit\" e di \"In Bloom\".\nLa Jag-Stang di Kurt Cobain, di colore Sonic Blue, fu donata da Courtney Love a Peter Buck dei R.E.M. dopo la morte del chitarrista. \u00c8 possibile vedere la chitarra suonata da Buck nel video di \"What's the Frequency, Kenneth?\".\nCaratteristiche tecniche.\nLa Jag-Stang era prodotta con il manico di acero, la tastiera di palissandro a 22 tasti e il corpo in pioppo. Il ponte \u00e8 un Dynamic Vibrato, ereditato dalla Mustang. Il primo prototipo aveva, al ponte, un Humbucker DiMarzio H-3 e al manico un pickup single coil Texas Special.\nStatua.\nIn occasione del 17\u00ba anniversario della morte di Cobain, il 5 aprile 2011, nella citt\u00e0 natale del cantante, Aberdeen, nello stato di Washington, \u00e8 stata inaugurata una statua in suo onore, raffigurante la Jag-Stang. La statua, alta 2 metri e mezzo e realizzata dagli artisti locali Kim e Lora Malakoff e riporta un verso della canzone dei Nirvana \"On a Plain\":\nLa statua \u00e8 situata in un parco della citt\u00e0, presso il ponte Young Street Bridge. Secondo la leggenda, Cobain avrebbe vissuto sotto al ponte per un periodo della sua vita ed a cui avrebbe poi dedicato il brano \"Something in the Way\", l'ultima traccia dell'album \"Nevermind\"."}
{"id": "3981691", "revid": "300067", "url": "https://it.wikipedia.org/wiki?curid=3981691", "title": "Northern California Open 1986 - Doppio", "text": "Il doppio del torneo di tennis Northern California Open 1986, facente parte del Virginia Slims World Championship Series 1986, ha avuto come vincitrici Beth Herr e Alycia Moulton che hanno battuto in finale Amy Holton e Elna Reinach 6\u20131, 6\u20132."}
{"id": "3981693", "revid": "122647740", "url": "https://it.wikipedia.org/wiki?curid=3981693", "title": "Marino di Teana", "text": "Visse perlopi\u00f9 in Francia, dove intraprese una carriera artistica a livello internazionale. \nBiografia.\nAll'et\u00e0 di 5 anni, inizi\u00f2 a lavorare con suo nonno come pastore e, in et\u00e0 adolescenziale, come muratore. Nel 1936 emigr\u00f2, con la famiglia, in Argentina, continuando l'attivit\u00e0 di muratore assieme al padre, divenendo poi capocantiere. Nelle ore serali, frequent\u00f2 la scuola Politecnica \"Emilio Salgueira\". Nel 1945 intraprese gli studi presso la Scuola Superiore delle Belle Arti \"Ernesto de la C\u00e1rcova\" di Buenos Aires, conseguendo, nel 1949, il titolo accademico di \"Profesor Superior\". Nello stesso istituto ricevette la cattedra di professore ma rifiut\u00f2 per fare ritorno in Europa, soggiornando prima in Spagna nel 1952 e poi in Francia nel 1953, stabilendosi a Parigi.\nNella capitale francese, Marino intraprese una lunga carriera come scultore e urbanista ed entr\u00f2 in contatto con numerosi artisti di fama internazionale come Le Corbusier, Yaacov Agam, Anton Pevsner, Victor Vasarely, Richard Mortensen. Molte opere monumentali di Marino furono realizzate in Francia, Germania e alcune di esse sono esposte presso diversi musei del mondo.\nFu professore di architettura alla Scuola americana delle Belle arti di Fontainebleau per venticinque anni. Nel 1982 fu rappresentante dell'Argentina alla Biennale di Venezia e nel 1997 venne invitato al 27\u00b0 International Symposium of Arts di Seul, come rappresentante dell'Europa, tenendo inoltre conferenze sull'arte. Nel 2007 ricevette la cittadinanza onoraria dal Presidente della Regione Basilicata Vito De Filippo. Nel 2008, su richiesta della regione Basilicata, ha prodotto, in collaborazione con il figlio Nicolas, quattro sculture monumentali per il suo paese natio.\n\u00c8 scomparso nel 2012 all'et\u00e0 di 91 anni."}
{"id": "3981695", "revid": "300067", "url": "https://it.wikipedia.org/wiki?curid=3981695", "title": "San Diego Open 1986 - Doppio", "text": "Il doppio del torneo di tennis San Diego Open 1986, facente parte del Virginia Slims World Championship Series 1986, ha avuto come vincitrici Beth Herr e Alycia Moulton che hanno battuto in finale Elise Burgin e Rosalyn Fairbank 5\u20137, 6\u20132, 6\u20134."}
{"id": "3981697", "revid": "478814", "url": "https://it.wikipedia.org/wiki?curid=3981697", "title": "Daiei (citt\u00e0)", "text": ""}
{"id": "3981698", "revid": "1543377", "url": "https://it.wikipedia.org/wiki?curid=3981698", "title": "Scuola di Lione", "text": "Con Scuola di Lione si intende un gruppo di artisti di cui uno dei fondatori fu Pierre R\u00e9voil, esponente dello stile troubadour.\nStoria.\nLa scuola di Lione si form\u00f2 negli anni 1810 e, all'inizio, comprendeva, oltre a pittori che aderivano alla corrente dei \"Trovatori\", anche paesaggisti, nonch\u00e9 pittori dei fiori, assai vicini a quelli che disegnavano motivi floreali per la produzione di sete decorate.\nAl \"Salon\" del 1819, anno in cui la Scuola di Lione fu identificata per la prima volta, essa fu descritta come una corrente che aveva \u00ab\"uno stile curato e una esecuzione fine e brillante\"\u00bb.\nLa Scuola di Lione si defin\u00ec negli anni 1830, come un movimento ispirato alle correnti mistiche e illuministe lionesi. Il gruppo, rappresentato da Victor Orsel, Louis Janmot e Hippolyte Flandrin fu qualificato da Charles Baudelaire come \"la galera della pittura\".\nTuttavia questa corrente pittorica, assai prossima ai preraffaelliti britannici, aveva nobili fondamenti, poich\u00e9 si ispirava principalmente a temi filosofici, morali e religiosi. Riconosciuta al \"Salon\" del 1819, fu resa ufficiale nel 1851, quando fu realizzata una galleria di pittori lionesi all'interno del Museo di Belle arti di Lione. Essa, che sopravvisse solo per una parte del XIX secolo, si estinse con l'opera di Pierre Puvis de Chavannes.\nN. B. Esiste anche una \"Scuola di Lione\" letteraria."}
{"id": "3981705", "revid": "599013", "url": "https://it.wikipedia.org/wiki?curid=3981705", "title": "Toray Pan Pacific Open 1986 - Doppio", "text": "Il doppio del torneo di tennis Toray Pan Pacific Open 1986, facente parte del Virginia Slims World Championship Series 1986, ha avuto come vincitrici Bettina Bunge e Steffi Graf che hanno battuto in finale Katerina Maleeva e Manuela Maleeva 6-1, 6-7(4), 6-2."}
{"id": "3981714", "revid": "62004", "url": "https://it.wikipedia.org/wiki?curid=3981714", "title": "Montecarlo-Alassio", "text": ""}
{"id": "3981715", "revid": "1442080", "url": "https://it.wikipedia.org/wiki?curid=3981715", "title": "Athens Trophy 1986 - Doppio", "text": "Il doppio del torneo di tennis Athens Trophy 1986, facente parte del Virginia Slims World Championship Series 1986, ha avuto come vincitrici Isabel Cueto e Arantxa S\u00e1nchez che hanno battuto in finale Silke Meier e Wiltrud Probst 4\u20136, 6\u20132, 6\u20134"}
{"id": "3981716", "revid": "729019", "url": "https://it.wikipedia.org/wiki?curid=3981716", "title": "MAK.123", "text": "Il MAK.123 \u00e8 stato un monoplano monomotore ricognitore ad ala bassa costruito nel 1947 in Francia dall'ingegnere Ivan Ivanovi\u010d Mahonin (in russo: \u0418\u0432\u0430\u043d \u0418\u0432\u0430\u043d\u043e\u0432\u0438\u0447 \u041c\u0430\u0445\u043e\u043d\u0438\u043d), che si caratterizzava per la presenza di ali ad estensione variabile e per la presenza di 4 posti disposti in tandem.\nEsso \u00e8 stato uno dei primi esempi di velivolo con ala a geometria variabile ad aver volato.\nCaratteristiche tecniche.\nIl velivolo era l'evoluzione di precedenti progetti, dell'ingegnere Mahonin, quali il MAK.10 del 1931 e il MAK.101 del 1941. Il prototipo si caratterizzava per avere le ali estensibili lungo l'asse maggiore, con un comando meccanico, da 13\u00a0m a 21\u00a0m di apertura alare e da 20\u00a0m\u00b2 a 36\u00a0m\u00b2 di superficie.\nEra motorizzato con un motore radiale BMW 801 da 1\u00a0800\u00a0hp ed era in grado di sviluppare una velocit\u00e0 massima, ad ali retratte, di 850\u00a0km/h, ed una velocit\u00e0 di crociera, ad ali estese, di 300\u00a0km/h.\nIl prototipo non ebbe alcun seguito produttivo, dopo aver subito un atterraggio forzato in un campo di patate, malgrado se ne fosse previsto un potenziale come possibile modello di aereo ricognitore del futuro."}
{"id": "3981717", "revid": "287204", "url": "https://it.wikipedia.org/wiki?curid=3981717", "title": "Portasanta Fallani", "text": "Il Portasanta Fallani, anche denominato Rosso-Fallani, \u00e8 una qualit\u00e0 di marmo brecciato di colore rosso tenue quasi rosa con sfumature grigie, con fondo pi\u00f9 chiaro rispetto al Portasanta Classico. \nPietra ornamentale caratterizzata da un aspetto estremamente variabile. Il tipo pi\u00f9 comune ha un fondo di colore rosato, che contiene macchie (clasti) giallo-arancio, brune, grigie, di forma variabile e dimensioni da millimetriche a centimetriche. Esse sono separate da venature biancastre o rosse, larghe pochi millimetri, aventi andamento sinuoso e talora disposizione intrecciata.\nIl Portasanta Fallani \u00e8 un marmo storico italiano, era estratto dalla cave di Caldana dei Fallani, l'ultima cava \u00e8 stata chiusa nel 1970. Era un materiale di pregio, particolarmente apprezzato perch\u00e9 era possibile ottenere colonne monolitiche di grandi dimensioni come le 4 colonne monumentali erette all'interno del Vittoriano o le colonne presenti nello scalone d'onore di Palazzo Madama e quelle all'interno di Palazzo di Montecitorio a Roma. Era un materiale adatto sia per rivestimenti interni sia esterni e ben lucidabile.\nOrigine del nome.\nIl nome Portasanta trae origine dagli stipiti in marmo della Porta Santa della Basilica di San Pietro nella Citt\u00e0 del Vaticano. Questa porta, che viene aperta solo in occasione del Giubileo, \u00e8 contornata di marmo Portasanta. In antichit\u00e0 questa tipologia di marmo era nota per i litotipi estratti nelle cave presenti nel Mediterraneo orientale. Altre denominazioni del litotipo derivano dalla localit\u00e0 di provenienza: Marmor Chium (dall'Isola di Chio) o Marmor Iassense (dall'antica citt\u00e0 di Iasos, in Asia minore, un tempo ritenuta erroneamente la localit\u00e0 di estrazione del Portasanta). Un'altra denominazione deriva dalla preferenza per il Portasanta attribuita all'imperatore Claudio (Pietra Claudiana) a cui si deve l'intensificazione e lo sfruttamento dei bacini marmiferi di Caldana in epoca imperiale."}
{"id": "3981720", "revid": "62004", "url": "https://it.wikipedia.org/wiki?curid=3981720", "title": "Alassio Cup", "text": ""}
{"id": "3981723", "revid": "1442080", "url": "https://it.wikipedia.org/wiki?curid=3981723", "title": "Eckerd Tennis Open 1986 - Doppio", "text": "Il doppio del torneo di tennis Eckerd Tennis Open 1986, facente parte del Virginia Slims World Championship Series 1986, ha avuto come vincitrici Elise Burgin e Rosalyn Fairbank che hanno battuto in finale Gigi Fern\u00e1ndez e Kim Sands 7\u20135, 6\u20132."}
{"id": "3981725", "revid": "650811", "url": "https://it.wikipedia.org/wiki?curid=3981725", "title": "Palazzo Bisignano", "text": ""}
{"id": "3981728", "revid": "76963", "url": "https://it.wikipedia.org/wiki?curid=3981728", "title": "Arch Whiting", "text": "Biografia.\nCominci\u00f2 la sua carriera come assistente del produttore di \"The Ed Sullivan Show\". \u00c8 noto soprattutto per il ruolo di Sparks nella serie \"Viaggio in fondo al mare\" e per il ruolo da protagonista del sergente William Corey nella serie \"Dove corri Joe?\". Ha inoltre interpretato vari ruoli in molte serie televisive dal 1960 al 1976."}
{"id": "3981729", "revid": "1573940", "url": "https://it.wikipedia.org/wiki?curid=3981729", "title": "Pagurus armatus", "text": "Pagurus armatus () \u00e8 un crostaceo della famiglia Paguridae.\nBiologia.\nComportamento.\nVive di solito all'interno di conchiglie di molluschi appartenenti alla famiglia Naticidae.\nAlimentazione.\nSi nutre soprattutto di vegetali marini, piccoli crostacei e piccoli pesci."}
{"id": "3981733", "revid": "1442080", "url": "https://it.wikipedia.org/wiki?curid=3981733", "title": "Virginia Slims of Tulsa 1986 - Doppio", "text": "Il doppio del torneo di tennis Virginia Slims of Tulsa 1986, facente parte del Virginia Slims World Championship Series 1986, ha avuto come vincitrici Camille Benjamin e Dinky Van Rensburg che hanno battuto in finale Svetlana \u010cerneva e Larisa Neiland 7-6, 7-5."}
{"id": "3981734", "revid": "1543377", "url": "https://it.wikipedia.org/wiki?curid=3981734", "title": "Golfo di Spencer", "text": "Il golfo di Spencer \u00e8 il pi\u00f9 occidentale di due grandi insenature della costa meridionale dell'Australia, nello stato dell'Australia Meridionale, che fronteggia la Grande Baia Australiana. \nIl golfo misura 322\u00a0km di lunghezza e 129\u00a0km di ampiezza alla sua bocca. La costa occidentale del golfo \u00e8 costituita dalla penisola di Eyre, mentre il lato orientale \u00e8 costituito dalla penisola di Yorke, che lo separa dal pi\u00f9 piccolo golfo St Vincent. \nLe citt\u00e0 pi\u00f9 grandi del golfo sono Whyalla, Port Pirie e Port Augusta. Tra le citt\u00e0 minori del golfo vi sono Wallaroo e Port Broughton.\nStoria.\nIl golfo di Spencer fu inizialmente chiamato \"Spencer's Gulph\" dall'esploratore Matthew Flinders nel 1802, dal nome di George John Spencer, il II Conte Spencer, un antenato della Principessa Diana. \nIl nome ufficiale \u00e8 ora \"Spencer Gulf\". Il golfo fu anche chiamato \"Golfe Bonaparte\" da Nicolas Baudin all'incirca nello stesso periodo in cui Flinders lo denomin\u00f2, ma il nome non fu utilizzato e non prese piede (a differenza di quanto avvenne per altri, come ad esempio la penisola di Fleurieu).\nL'area fu esplorata per la prima volta per via di terra da Edward John Eyre nel 1839 e nel 1840-41. Gli insediamenti sulle coste del golfo iniziarono verso la fine del decennio degli anni '40 del XIX secolo.\nIsole.\nIl golfo di Spencer contiene numerose isole al suo interno e all'esterno. Da nord a sud: \nFauna selvatica.\nIl golfo di Spencer, in particolare una sua sezione a nord di Whyalla, \u00e8 un'area di riproduzione della \"Sepia apama\" (Australian Giant Cuttlefish).\nQuesto animale \u00e8 alimento preferito per i delfini locali, che hanno sviluppato tecniche sofisticate per mangiare in sicurezza queste creature.\nLa parte superiore del golfo di Spencer \u00e8 anche nota per la pesca al \"Pagrus auratus\" (Australasian snapper; famiglia Sparidae).\nL'area attorno al golfo, che \u00e8 formata dalle penisole di Eyre e Yorke, corrisponde alla bioregione Eyre Yorke Block, che era in origine zona di boschi arbustivi, ma che ora \u00e8 stata per lo pi\u00f9 liberata per l'utilizzo agricolo.\n\"Important Bird Area\".\nL'\"Important Bird Area\" del golfo di Spencer si trova lungo la costa nordorientale del golfo; comprende una fascia di territorio costiero di 460\u00a0km2 e consiste principalmente di aree fangose soggette a marea, mangrovie e lagune salmastre. L'area fu identificata come Important Bird Area (IBA) da BirdLife International per la sua importanza per la conservazione dei Chionidi."}
{"id": "3981741", "revid": "1442080", "url": "https://it.wikipedia.org/wiki?curid=3981741", "title": "Virginia Slims of New Orleans 1986 - Doppio", "text": "Il doppio del torneo di tennis Virginia Slims of New Orleans 1986, facente parte del Virginia Slims World Championship Series 1986, ha avuto come vincitrici Candy Reynolds e Anne Smith che hanno battuto in finale Svetlana \u010cerneva e Larisa Neiland 6\u20133, 3\u20136, 6\u20133."}
{"id": "3981746", "revid": "1544245", "url": "https://it.wikipedia.org/wiki?curid=3981746", "title": "Asia (Napoli)", "text": "ASIA Napoli S.p.A. (acronimo di Azienda Servizi di Igiene Ambientale) \u00e8 una societ\u00e0 in house interamente controllata e coordinata dal Comune di Napoli incaricata della gestione dei rifiuti e dell'espletamento dei servizi di nettezza urbana a Napoli. Si tratta della pi\u00f9 grande azienda di servizi di igiene ambientale nell'Italia meridionale.\nStoria.\nASIA \u00e8 stata costituita come azienda speciale attraverso la delibera del consiglio comunale n\u00b0 119 del 10 maggio 1999 e ha iniziato ad operare nel giugno 2000 sostituendo il servizio in economia del comune e prendendo le redini dell'attivit\u00e0 di raccolta dei rifiuti, svolta in precedenza da consorzi privati. Successivamente, con delibera n\u00b0 221 del 7 ottobre 2003, la societ\u00e0 \u00e8 stata trasformata in societ\u00e0 per azioni. Nel 2015 ha acquisito il ramo di societ\u00e0 di Napoli Servizi S.p.A. per la pulizia di parchi e giardini pubblici.\nAttivit\u00e0.\nL'azienda opera nel settore dell'igiene ambientale ed eroga, per conto del Comune di Napoli, i seguenti servizi:\nStruttura organizzativa.\nDati societari.\nASIA Napoli \u00e8 una societ\u00e0 per azioni unipersonale interamente controllata e coordinata dall'ente pubblico Comune di Napoli, che ne \u00e8 socio unico. L'azienda gestisce i servizi di igiene urbana a Napoli in regime di in house providing attraverso un contratto di servizio stipulato con l'ente locale e rinnovato nel 2019 fino al 2033. I costi del servizio erogato vengono interamente coperti dai ricavi della Tassa sui rifiuti (Ta.Ri.) e in precedenza dal Tributo comunale sui rifiuti e sui servizi (TARES) e dalla Tassa per lo smaltimento dei rifiuti solidi urbani (TARSU).\nGoverno societario.\nIl modello di governo d'impresa di ASIA Napoli prevede la presenza di un consiglio di amministrazione da tre membri affiancato da un amministratore delegato o di un amministratore unico, in entrambi i casi nominati dal socio unico nella persona del Sindaco previa approvazione dell'assemblea dei soci, e di un collegio sindacale."}
{"id": "3981747", "revid": "1442080", "url": "https://it.wikipedia.org/wiki?curid=3981747", "title": "Hilversum Trophy 1986 - Doppio", "text": "Il doppio del torneo di tennis Hilversum Trophy 1986, facente parte del Virginia Slims World Championship Series 1986, ha avuto come vincitrici Kathy Jordan e Helena Sukov\u00e1 che hanno battuto in finale Tine Scheuer-Larsen e Catherine Tanvier 7\u20135, 6\u20131."}
{"id": "3981757", "revid": "48755480", "url": "https://it.wikipedia.org/wiki?curid=3981757", "title": "Distretto di Severo-Kuril'skij", "text": ""}
{"id": "3981763", "revid": "400518", "url": "https://it.wikipedia.org/wiki?curid=3981763", "title": "PSA-IgM", "text": "L'immunocomplesso PSA-IgM \u00e8 formato dall'Antigene Prostatico Specifico (PSA, \"Prostate Specific Antigen\") e da immunoglobuline specifiche anti-PSA appartenenti alla classe M (IgM). \u00c8 stato identificato nel siero di pazienti affetti da cancro alla prostata .\nQuesta evidenza ha indotto a proporre il PSA-IgM come nuovo biomarcatore da associare al PSA al fine di migliorare la diagnostica del cancro alla prostata in un'ottica di precocit\u00e0, dal momento che i livelli sierici di PSA-IgM subiscono una variazione significativa gi\u00e0 nelle prime fasi della carcinogenesi .\nLa teoria dell'immunosorveglianza pu\u00f2 spiegare la presenza degli immunocomplessi nel siero dei pazienti oncologici. \nIl sistema immunitario adotta principalmente tre strategie per prevenire la tumorigenesi: la protezione dell'ospite dai virus che inducono tumori, la prevenzione o la eliminazione dei processi infiammatori che potrebbero causare tumorigenesi e l'identificazione ed eliminazione specifica di cellule tumorali sulla base della loro espressione degli antigeni tumore-specifici .\nL'immunosorveglianza del tumore \u00e8 un evento rivolto all'identificazione ed eliminazione delle cellule tumorali prima\nche diventino di rilevanza clinica. \u00c8 stato proposto un modello di immunosorveglianza che prende il nome di \"immunoediting\", costituito da tre fasi: eliminazione, equilibrio, escape. Il sistema immunitario in un primo momento riconosce le cellule tumorali e tenta di eliminarle completamente utilizzando gli elementi sia della risposta innata e sia di quella umorale. In conseguenza di una non completa eliminazione della crescita neoplastica si pu\u00f2 instaurare un equilibrio temporaneo tra il sistema immunitario e il tumore dove la crescita tumorale \u00e8 sotto il controllo del sistema immunitario che continua a esercitare una soppressione selettiva sulle cellule trasformate.\nQuando la crescita neoplastica riesce a selezionare quelle varianti cellulari tumorali, in grado di evadere la risposta immunitaria anti-tumorale, allora la proliferazione delle cellule tumorali sfugge al controllo del sistema immunitario e il tumore continua a crescere fino a diventare evidente dal punto di vista clinico.\nQuesto processo di \"immunoediting\" coinvolge sia la risposta immunitaria cellulare, con linfociti, cellule NK e macrofagi sia\nquella umorale, con l'attivazione del complemento e le immunoglobuline, in particolar modo le immunoglobuline di classe M (IgM).\nDalla letteratura risulta che i biomarcatori tumorali formano facilmente immunocomplessi circolanti, costituiti dal biomarcatore associato alle IgM, come nel caso del biomarcatore immunocomplessato CEA-IgM per il cancro al colon e dell'SCCA-IgM per la diagnosi precoce dell'epatocarcinoma ."}
{"id": "3981768", "revid": "1810027", "url": "https://it.wikipedia.org/wiki?curid=3981768", "title": "Palazzo Montemajor", "text": "Il Palazzo Montemajor \u00e8 un edificio storico di Napoli, ubicato in piazza Cavour 58 sul lato appartenente al quartiere San Lorenzo in Napoli.\nAppartenuto alla famiglia Montemajor, dalla quale prese il nome, \u00e8 caratterizzato da un portale antico sovrastato da due cariatidi con funzione di sostegno del piano superiore. Al centro in un ovale la data di costruzione del palazzo, il 1894."}
{"id": "3981778", "revid": "729019", "url": "https://it.wikipedia.org/wiki?curid=3981778", "title": "Terza guerra siriaca", "text": "La terza guerra siriaca, anche nota come guerra laodicea (), fu un conflitto tra l'Egitto tolemaico e l'Impero seleucide che fu combattuto tra il 246 e il 241 a.C. A capo dell'esercito tolemaico vi era il faraone Tolomeo III Evergete, a capo dell'esercito seleucide il diciannovenne re Seleuco II Callinico, anche se in realt\u00e0 a dirigere la politica seleucide era sua madre Laodice I.\nGli eventi della terza guerra siriaca furono inclusi successivamente nel \"Libro di Daniele\", scritto diversi anni dopo i fatti, ma narrati come se si trattasse di una profezia. La guerra \u00e8 collegata anche alla leggenda della Chioma di Berenice, in quanto la regina Berenice II, moglie di Tolomeo III, dedic\u00f2 propria chioma, poi trasformatasi nella costellazione, per propiziare il ritorno del marito dalla guerra.\nAntefatto.\nAl termine della seconda guerra siriaca, il sovrano seleucide Antioco II aveva accettato di sposare la figlia del suo avversario Tolomeo II, Berenice; a tale scopo, Antioco divorzi\u00f2 dalla precedente moglie, Laodice I, e trasfer\u00ec i diritti dinastici al figlio di Berenice, Antioco.\nNel gennaio 246 a.C. mor\u00ec Tolomeo II, seguito a luglio da Antioco. A contendersi il trono seleucide furono da una parte Laodice e suo figlio Seleuco (II) Callinico, che si trovavano ad Efeso, dall'altra Berenice e suo figlio Antioco, di cinque anni, che vivevano ad Antiochia: furono messe in giro voci, di fonte seleucide, secondo le quali prima di morire Antioco II avrebbe nominato Seleuco Callinico proprio erede, mentre altre voci, di origine tolemaica, sostenevano che fosse stata Laodice ad avvelenare Antioco II e a proclamare Seleuco erede al trono. Berenice dichiar\u00f2 il proprio figlio sovrano legittimo, si rinchiuse ad Antiochia e invi\u00f2 una richiesta d'aiuto al proprio fratello, Tolomeo III Evergete, successore del padre. Verso la fine dell'estate, il giovane Antioco fu ucciso da sostenitori di Laodice, e ci\u00f2 spinse Tolomeo III a dichiarare guerra ai Seleucidi.\nSvolgimento.\nNel settembre di quell'anno, Tolomeo si rec\u00f2 via mare fino a Seleucia di Pieria, il porto di Antiochia; conquist\u00f2 facilmente sia la citt\u00e0 portuale che Antiochia, senza per\u00f2 poter salvare la vita alla sorella, caduta vittima della popolazione. A dicembre di quell'anno, Tolomeo si rec\u00f2 a Babilonia, dove rimase almeno fino al febbraio 245 a.C. Il matrimonio di una sorella di Seleuco con Mitridate II del Ponto e il dono della Frigia permisero a Seleuco di ottenere il sostegno del Regno del Ponto; nel frattempo gli aristocratici delle porzioni orientali del regno seleucide si sottomisero a Tolomeo.\nNell'estate del 245, Seleuco pass\u00f2 in armi il Tauro, mentre giunsero notizie di una rivolta scoppiata in Egitto; nello stesso periodo Antigono II Gonata sconfisse la flotta tolemaica nella battaglia di Andro, conquistando le Cicladi. Tolomeo saccheggi\u00f2 allora la Siria, raccogliendo 40000 talenti d'argento, e torn\u00f2 in Egitto, portando con s\u00e9 anche le immagini degli dei egiziani che il sovrano persiano Cambise II aveva portato a Babilonia. Seleuco recuper\u00f2 il controllo sulla Siria liberata da Tolomeo.\nGli eventi che intercorrono tra il 245 e la fine della guerra nel 241 a.C. sono oscuri. Nel 243 a.C. le forze della Lega achea, al comando di Arato di Sicione e col sostegno di Tolomeo, conquistarono Corinto. In quello stesso anno, i Seleucidi furono indeboliti dalla rivolta di Andragora in Partia. Tra il 243 e il 242 un tentativo di Seleuco di attaccare l'Egitto fu fermato da una sconfitta. Prima della fine della guerra, Seleuco dovette offrire al giovane fratello Antioco Ierace il governo dell'Asia Minore in cambio del sostegno in guerra.\nConseguenze.\nSi sa che alla fine della guerra, Seleuco riottenne il governo della Siria, ma che i Tolomei ebbero guadagni territoriali in Cilicia, Panfilia e Ionia, oltre alla costa siriana (inclusa Seleucia di Pieria); per tale motivo \u00e8 verosimile che la flotta tolemaica sia stata in grado di aprire un fronte nell'Asia minore occidentale e meridionale e che abbia esercitato la sua influenza sulle coste siriane. I Seleucidi riuscirono a mantenere il potere su gran parte del loro territorio, ma lo sforzo richiesto fu tale da lasciare Seleuco impotente di fronte alla secessione dei Parti e del Regno greco-battriano in Oriente e fortemente indebolito dalla rivolta di suo fratello Antioco Ierace, rivolta che port\u00f2 alla guerra dei fratelli."}
{"id": "3981786", "revid": "1442080", "url": "https://it.wikipedia.org/wiki?curid=3981786", "title": "Ford Escort (Nord America)", "text": "La Ford Escort \u00e8 un'autovettura compact prodotta dalla Ford per il mercato nordamericano dal 1981 al 2003 in tre serie. Il modello non va confuso con l'omonima vettura venduta in Europa.\nIl contesto.\nLa Escort nordamericana adott\u00f2 una linea estetica diversa da quella del modello europeo. \u00c8 stata la prima vettura Ford ad avere un successo mondiale. Sostitu\u00ec la subcompact Ford Pinto (1971\u20131980). La Escort \u00e8 stato il modello di maggior successo negli anni ottanta, ed ha conquistato nel suo secondo anno di commercializzazione il primato di modello pi\u00f9 venduto negli Stati Uniti. Il motore era anteriore. La Escort \u00e8 stata la prima autovettura costruita dalla Ford in Nord America ad essere a trazione anteriore.\nPrima serie (1981\u20131990).\nIntrodotta nel 1981, la prima Escort per il mercato americano condivideva componenti con la terza serie della Escort commercializzata in Europa (e con la vettura collegata, la Mercury Lynx). Fu lanciata in versione hatchback due porte e familiare quattro porte, con la hatchback quattro porte che segu\u00ec l'anno successivo. Il modello venne rivisto nel 1982. Nel 1984 la versione GLX fu tolta dal mercato e venne rimpiazzata dalla LX, che possedeva un motore ad iniezione. Nello stesso anno la vettura venne fornita di un nuovo cruscotto e di una nuova leva del cambio; furono rivisti anche i fanali.\nSebbene la linea ricordasse quella della Escort europea, il modello per il mercato americano era completamente differente. A met\u00e0 del 1985 la Escort per il mercato americano fu oggetto di un profondo restyling.\nI motori offerti furono:\nQuesta prima serie di Escort \u00e8 stata assemblata a Edison (Stati Uniti), Wayne (Stati Uniti), Hermosillo, (Messico) e Oakville (Canada). Era basata sul pianale \"Ford CE14\" (chiamato anche \"Erika\" in Europa o \"Escort\" in Nord America), utilizzato anche da altre vetture come la Ford Tempo, la Escort europea e la sua versione sedan, chiamata Ford Orion.\nI cambi manuali disponibili furono:\nmentre fu offerto un solo cambio automatico:\nSeconda serie (1991\u20131996).\nNel 1991 la Escort e la Mercury Tracer vennero rimpiazzate da modelli basati sul pianale B della Mazda, che era anche utilizzato gi\u00e0 per la sesta generazione della Mazda 323/Familia. La Ford, che possedeva il 25% delle azioni della Mazda, vendeva gi\u00e0, in Asia e Australasia, la Ford Laser, che era in sostanza una 323/Familia rimarchiata, e che sostitu\u00ec la Escort europea (basata invece sul pianale \"Ford CE14\" nella nuova generazione) in quei mercati.\nLa Escort di un decennio prima utilizzava motori ed altri componenti che condivideva con il modello europeo. La Escort degli anni novanta, comunque, era quasi identica alla Mazda Familia.\nQuesta generazione di Escort fu una delle prime Ford a montare, sul motore da 1,9 L, un sistema di accensione senza distributore. Essa possedeva anche un nuovo cambio automatico a quattro rapporti controllato elettronicamente, oltre che delle sospensioni posteriori indipendenti. Entrambe le caratteristiche erano poco comuni all'epoca.\nI modelli basati su vetture Mazda vendettero poco negli Stati Uniti all'inizio, ma diventarono popolari a partire dall'anno successivo al lancio, il 1992. Nel 1991 infatti era solo offerta la versione hatchback, ma dall'anno successivo fu disponibile anche la berlina, che ebbe pi\u00f9 successo e che era commercializzata negli allestimenti LX e LX-E.\nDal 1993 al 1995 la Ford offr\u00ec la Escort ad un unico prezzo indipendentemente dal tipo di versione (tre e cinque porte hatchback, berlina o familiare) quando esse erano equipaggiate con lo stesso allestimento. La LX-E, che era equipaggiata con lo stesso allestimento sportivo della GT (freno a disco sulle quattro ruote, sospensioni sportive, interni sportivi e motore in linea a quattro cilindri \u201cBP\u201d da 1,8 L di cilindrata della Mazda) fu sul mercato fino al 1993. L'allestimento \u201cPony\u201d venne tolto dal mercato nel 1992, e fu rimpiazzato dall'allestimento Standard.\nI livelli di allestimento originali furono Pony, LX e GT: la GT fu in Nord America l'equivalente della versione XR3i in Europa. Come la sua controparte europea, fu disponibile solamente in versione hatchback tre porte. Il motore era per\u00f2 differente: la versione europea aveva montato un propulsore Ford da 1,8 L, mentre quella americana possedeva un motore della stessa cilindrata, ma della Mazda. Le versioni LX, Standard/ Pony erano equipaggiate con un motore in linea a quattro cilindri \u201cFord CVH\u201d da 1,9 L con albero a camme in testa. La Pony/Standard era l'allestimento base e non aveva in dotazione, ad esempio, il servosterzo e la radio. Al top della gamma c'era la LX, da cui si poteva ottenere l'allestimento GT con l'aggiunta del pacchetto sportivo.\nI cambi disponibili erano due: il \"Ford IB5\" manuale a cinque rapporti ed il \"Ford F-4EAT\" automatico a quattro rapporti.\nLa lunghezza dipendeva dagli anni di produzione e dalla carrozzeria: era 4.351 mm per la familiare, 4.341 mm per le berline del 1992, 1995 e 1996, e 4.318 mm negli altri casi. L'altezza era 1.339 mm per la berlina, 1.334 mm per le hatchback e 1.361 mm per le familiari. Il peso invece fu 1.068 kg per la tre porte hatchback, 1.082 kg per la cinque porte hatchback, 1.090 kg per la berlina e 1.130 kg per la familiare.\nI motori furono:\nTerza serie (1997\u20132002).\nNel 1997 fu eseguito un restyling e vennero, nell'occasione, tolte dal mercato le versioni hachtback. Questa generazione di Escort era costruita sul pianale B della Mazda.\nFu per\u00f2 aggiunta, nel 1998, una versione coup\u00e9, la ZX2. Essa rimpiazz\u00f2 la Ford Probe come compact sportiva della casa automobilistica di Detroit. Nel 1999 e nel 2000 venne anche offerta un'edizione limitata, chiamata ZX2 S/R, che era un modello ancora pi\u00f9 potente.\nLe Escort berlina e familiare utilizzavano il motore \"CVH SPI2000\" da 110 CV di potenza.\nCi furono degli aggiornamenti dal 1997 al 2002. Nel 1997 gli allestimenti offerti furono quello base e l\u2019\"LX\"; dal 1998 al 2002 erano disponibili l\u2019\"LX\" e l\u2019\"SE\".\nUn allestimento molto raro comprendeva ruote con copricerchioni cromati ed altri equipaggiamenti. Fu offerto nel 1999.\nQuesta generazione di Escort fu anche disponibile in allestimento \u201cSport\u201d, che era caratterizzato dall'essere dotato di ruote in alluminio, impianto di scarico potenziato, contagiri e spoiler.\nLa versione familiare invece possedeva circa lo stesso corpo vettura della berlina. Gli interni, gli specchietti retrovisori, le maniglie delle portiere ed i fanali erano invece differenti.\nI cambi montati furono:\nQuesta generazione di Escort venne assemblata a Wayne, nel Michigan, ed a Hermosillo, nel Messico.\nLa lunghezza era 4.390 mm per la familiare e 4.440 mm per la berlina, mentre l'altezza era, rispettivamente, 1.369 mm e 1.354 mm.\nIl motore disponibile fu il \"Ford CVH SPI2000\" da 2 L di cilindrata, monoalbero, quattro cilindri in linea, 110 CV di potenza a 5000 giri al minuto, 169 N\u2022m di coppia a 3750 giri al minuto."}
{"id": "3981787", "revid": "436907", "url": "https://it.wikipedia.org/wiki?curid=3981787", "title": "DuemilaNonSoCosa", "text": "DuemilaNonSoCosa \u00e8 il quarto mixtape del rapper italiano Jesto, pubblicato il 13 marzo 2012 dalla Honiro Label.\nDescrizione.\nComposto da oltre venti brani, il mixtape ha visto le collaborazioni di artisti provenienti da tutta Italia, come Gemitaiz, Diluvio, Killa Cali, Hyst &amp; Pula+. Le produzioni, fatta eccezione per \"Rivoglio indietro\" e \"Continua a correre\" realizzate da 3D, sono tutte statunitensi.\nPer la promozione del disco sono stati realizzati i videoclip dei brani \"Non ricordo come fa\" e \"Che ne sar\u00e0 di noi\", quest'ultimo realizzato a Roma durante la presentazione ufficiale del mixtape."}
{"id": "3981805", "revid": "33689", "url": "https://it.wikipedia.org/wiki?curid=3981805", "title": "D'Afflitto (famiglia)", "text": ""}
{"id": "3981807", "revid": "729019", "url": "https://it.wikipedia.org/wiki?curid=3981807", "title": "Scotti Mod. X", "text": "Lo Scotti Mod. X \u00e8 un fucile semiautomatico progettato e prodotto in Italia prima della seconda guerra mondiale. Provato lungamente dal Regio Esercito in competizione con altri modelli di fucile semiautomatico, nonostante le buone qualit\u00e0 dimostrate non giunse all'adozione da parte dello stesso.\nGenesi e sviluppo.\nIl nome dell'arma deriva dal nome del progettista Alfredo Scotti e dall'anno di progettazione, essendo il 1932 l'anno decimo dell'Era Fascista espressa in numeri romani. Fu ottenuta da Scotti modificando lievemente il suo Mod. IX (Mod. 31) ed assemblata dalla Societ\u00e0 Anonima Armi Automatiche Scotti (abbreviata in Autoscotti) di Brescia. Venne lungamente testata dal Regio Esercito, anche in operazioni durante la Guerra d'Etiopia. Nel 1939 fu presentato, nell'ambito di una gara per la fornitura di un fucile semiautomatico, insieme al Breda Mod. 1935 PG ed all'Armaguerra Mod. 39, ma fu scelto quest'ultimo che, pur avendo una meccanica pi\u00f9 complessa rispetto al Mod. X era pi\u00f9 affidabile in presenza di residui di combustione.\nDescrizione.\nL'arma, per semplificarne la produzione, faceva ricorso a canna, serbatoio, alzo, attacco per la baionetta e guarnizioni del Carcano Mod. 91 prodotte dalla Fabbrica d'Armi del Regio Esercito di Terni. Calcio, culatta, otturatore ed il resto erano prodotte ed assemblate dalla Autoscotti.\nCome per tutte le armi automatiche e semiautomatiche progettate da Alfredo Scotti, il funzionamento \u00e8 a rinculo, con canna fissa, e blocco geometrico dell'otturatore (in due pezzi, con testa rotante e slitta) rimosso per azione del gas. L'arma spara solo in semiauto, ad otturatore aperto. L'alimentazione avviene arretrando l'otturatore fino allo scatto d'arresto, quindi si introduce dall'alto la stessa lastrina da 6 colpi del Mod. 91. Al momento del fuoco l'otturatore avanza camerando la cartuccia, mentre i due tenoni sulla sua testa ingaggiano gli scassi elicoidali nel ricevitore, provocando la rotazione della testa stessa durante l'avanzamento, finch\u00e9 la slitta non entra in un apposito scasso sulla testa, bloccandone la rotazione, e fissandola quindi alla canna. Il percussore, fisso, solidale alla parte posteriore dell'otturatore, fa esplodere il colpo. Un pistone a corsa corta \u00e8 posizionato sotto la canna, nella cassa. Quando il proiettile supera un'apposita apertura nella canna, da questa viene spillato gas, che muove indietro il pistone, collegato alla slitta, con forza sufficiente a ritrarla per qualche centimetro, provocando quindi lo sblocco della parte anteriore, la quale, a questo punto, libera di ruotare, viene ruotata e spinta indietro dalla pressione residua dei gas presenti in canna, con forza sufficiente a completare il ciclo, e quindi l'otturatore arretra bloccandosi in apertura fino allo scatto successivo del grilletto. Quando l'otturatore inserisce l'ultima cartuccia della lastrina nella camera di scoppio, questa, vuota, fuoriesce per gravit\u00e0 da una fessura sotto il serbatoio. La sicura si inserisce facendo scattare in avanti il grilletto, che cos\u00ec abbassa la lastrina nel serbatoio impedendo l'inserimento della prima cartuccia presentata. Continuando a spingere avanti il grilletto, si manda in chiusura l'otturatore, ovviamente senza colpo."}
{"id": "3981808", "revid": "287204", "url": "https://it.wikipedia.org/wiki?curid=3981808", "title": "Nils Mui\u017enieks", "text": "Dal 1\u00ba aprile 2012 al 31 marzo 2018 ha svolto l'incarico di Commissario per i diritti umani presso il Consiglio d'Europa.\nIn precedenza \u00e8 stato Direttore dell'Advanced Social and Political Research Institute della Facolt\u00e0 di Scienze Sociali dell'Universit\u00e0 della Lettonia a Riga (2005-2012); Presidente della Commissione europea contro il razzismo e l'intolleranza (2010-2012); Ministro del governo lettone responsabile per l'integrazione sociale, la lotta alla discriminazione, i diritti delle minoranze e lo sviluppo della societ\u00e0 civile (2002-2004); e Direttore del Centro lettone per i diritti umani e studi etnici - oggi Latvian Centre for Human Rights (1994-2002).\nBiografia.\nI suoi genitori, Ansis e Ingrid, lasciarono la Lettonia come rifugiati nel 1944, vivendo per 6 anni in un campo profughi nella zona americana in Germania. Nel 1950 si trasferirono negli Stati Uniti. Il padre \u00e8 un medico in pensione e la madre \u00e8 specializzata in storia dell'architettura.\nNils Mui\u017enieks \u00e8 nato e ha studiato negli Stati Uniti d'America, dove ha ottenuto un dottorato in scienze politiche all'Universit\u00e0 di California a Berkeley (1993). In precedenza, ha ottenuto un master in scienze politiche nella stessa universit\u00e0 (1988) e una laurea con lode in scienze politiche all'Universit\u00e0 di Princeton.\nNel 1992 ha sposato Andra Fedder, cantante e insegnante di pianoforte, da cui ha avuto due figlie. Di madre lingua lettone e inglese, Mui\u017enieks parla anche francese e russo.\nAttivit\u00e0 professionale.\nNils Mui\u017enieks lavora per la difesa e promozione dei diritti umani da oltre due decenni. Ha acquisito una vasta esperienza nel campo del monitoraggio, formazione e insegnamento dei diritti umani a livello internazionale. I suoi settori d'attivit\u00e0 coprono un largo spettro di temi legati ai diritti umani, come il razzismo e l'antidiscriminazione, il sistema giuridico e le garanzie legali, la tortura, il maltrattamento e l'inadempienza delle forze dell'ordine, le condizioni di detenzione, i diritti delle donne, dei bambini e delle persone disabili.\nIl 24 gennaio 2012 \u00e8 stato eletto Commissario per i diritti umani dall'Assemblea parlamentare del Consiglio d'Europa, ottenendo 120 voti nel primo turno (maggioranza assoluta). Ha iniziato il suo mandato il 1\u00ba aprile 2012, dichiarando di voler sviluppare il contributo del suo Ufficio per migliorare il rispetto dei diritti umani nei 47 paesi membri del Consiglio d'Europa. Il suo lavoro come Commissario per i diritti umani fa perno sulle visite nei vari paesi membri e sul lavoro tematico, con un'attenzione particolare ai diritti delle persone pi\u00f9 vulnerabili, come i bambini, gli anziani, le persone disabili e i Rom.\nAltri temi su cui lavora sono i diritti umani dei migranti (richiedenti asilo e profughi inclusi), i diritti delle donne e la parit\u00e0 di genere, i diritti delle minoranze, e l'importanza di rispettare i diritti umani nell'\u00e0mbito della societ\u00e0 dell'informazione, in particolare per quanto riguarda la libert\u00e0 dei mezzi di comunicazione, la protezione della privacy, le reti sociali e l'accesso all'alfabetizzazione digitale.\nIl rinforzo della cooperazione con le strutture nazionali per i diritti umani fa anche parte del suo lavoro, con l'obiettivo di promuovere delle politiche basate sui diritti umani a livello nazionale e di risolvere i problemi strutturali nei paesi membri.\nCome membro (2005-2010) e Presidente (2010-2012) della Commissione europea contro il razzismo e l'intolleranza (ECRI), Mui\u017enieks ha rappresentato l'ECRI davanti a organi internazionali, meccasismi di protezione dei diritti umani e organizzazioni internazionali come l'Unione Europe, l'OCSE e le Nazioni Unite. \u00c8 stato relatore per i rapporti sulla Polonia, i Paesi Bassi e la Slovacchia; membro dei gruppi di lavoro sull'Irlanda, l'Islanda e la Norvegia; e presidente del gruppo di lavoro sulle politiche di lotta contro il razzismo.\nDurante il suo mandato governativo (2002-2004), \u00e8 stato responsabile per le politiche d'integrazione sociale; i diritti delle minoranze; la lotta contro il razzismo e la discriminazione etnica; e lo sviluppo della societ\u00e0 civile. \u00c8 stato anche responsabile per la legislazione in materia d'antidiscriminazione, integrazione sociale, quadro giuridico delle organizzazioni non-governative e ha coordinato i gruppi di lavoro interministeriali sul Programma nazionale per la Tolleranza e il quadro politico per il rafforzamento della societ\u00e0 civile. Tra le altre attivit\u00e0, ha anche rappresentato la Lettonia davanti agli organi dell'Unione Europea, dell'OSCE e delle Nazioni Uniti, e ha fornito assistenza ai governi locali per lo sviluppo di politiche in favore dell'integrazione.\nCon l'incarico di Direttore del Centro per i diritti umani e gli studi etnici (oggi Centro lettone per i diritti umani), ha rafforzato il focus dell'istituto sulla promozione e l'insegnamento dei diritti umani, il monitoraggio dei luoghi di privazione della libert\u00e0, e la promozione dell'uguaglianza di genere e dei diritti delle minoranze.\nNils Mui\u017enieks ha ancora lavorato nell'analisi e nella formazione nel campo dei diritti umani. Tra le sue attivit\u00e0 principali, \u00e8 stato esperto di valutazione di un progetto sulla costruzione democratica in Bielorussia; valutatore del 7\u00b0 Programma Quadro di Ricerca della Commissione Europea sulla Cittadinanza e la Partecipazione Democratica; \u00e8 esperto in risoluzione di conflitti e coesione sociale per la missione di valutazione dell'Unione Europea in Georgia.\nInoltre, ha lavorato come formatore sull'integrazione delle minoranze in Georgia e Moldavia.\nPubblicazioni.\nNils Mui\u017enieks \u00e8 l'autore di diverse pubblicazioni sui diritti umani, in particolare sul razzismo, la discriminazione e i diritti delle minoranze. La pi\u00f9 recente \u00e8 \"Max van der Stoel and Latvia\", pubblicata nell'edizione speciale del Security and Human Rights, Vol. 22, No. 3 (novembre 2011), dedicato alla memoria dell'ex Alto Commissario dell'OSCE per le Minoranze Nazionali, Max van der Stoel, con cui Mui\u017enieks ha lavorato strettamente negli anni \u201890.\n\u00c8 stato coautore di The Geopolitics of History in Latvian-Russian Relations (2011, University of Latvia Press), in cui ha scritto l'introduzione e un capitolo su \u201dLatvian-Russian Memory Battles in the European Court of Human Rights\u201d, in cui analizza nel dettaglio l'intreccio tra diritti umani e storia nella giurisprudenza lettone e l'impatto di queste controversie sulle relazioni russo-lettoni.\nHa partecipato inoltre alla stesura di How Integrated is Latvian Society? An Audit of Achievements, Failures and Challenges (University of Latvia Press, 2010), di cui ha scritto l'introduzione e la conclusione sulla situazione in Lettonia, e un articolo su \u201cSocial Integration: A Brief History of an Idea\u201d, in cui traccia la storia intellettuale del concetto d'integrazione sociale nella letteratura delle scienze sociali e nel lavoro dell'Unione Europea e degli organi internazionali di protezione dei diritti umani.\nPer la commemorazione dei 20 anni della caduta del Muro di Berlino, ha scritto un articolo Creating the \u201cOpen Society Man\u201d (and Woman!), pubblicato dalla rivista Open Society News (Autunno 2009).\nCon Ilze Brands Kehris (ex Presidente del Consiglio di Gestione dell'Agenzia UE per i diritti fondamentali e capo dell'Alto Commissariato OSCE per le Minoranze Nazionali all'Aja) ha scritto \u201cThe European Union, democratization, and minorities in Latvia\u201d, un'analisi dettagliata del ruolo dell'Unione Europea sui temi della cittadinanza e della lingua in Lettonia, pubblicato in The European Union and Democratization (ed. Paul J. Kubicek. London: Routledge, 2003).\nArticoli universitari e capitoli di libri.\n2011 \u201eMax van der Stoel and Latvia,\u201c Security and Human Rights, Vol. 22, No. 3 (November 2011), 257-260.\n2011 \u201eHistory, Memory and Latvian Foreign Policy,\u201c and \u201eLatvian-Russian Memory Battles at the European Court of Human Rights.\u201c In The Geopolitics of History in Latvian-Russian Relations, ed. Nils Mui\u017enieks. Riga: University of Latvia Press, 7-18, 207-226.\n2010 \u201eIntroduction,\u201c \u201eSocial Integration: A Brief History of An Idea,\u201c and \u201eConclusion.\u201c In How Integrated is Latvian Society? An Audit of Achievements, Failures and Challenges, ed. Nils Mui\u017enieks. Riga: University of Latvia Press, 7-32, 279-284.\n2010 \u201cResponsibility in Latvia's Relations with the Diaspora.\u201d In Latvia Human Development Report 2008/2009: Accountability and Responsibility, ed. Juris Rozenvalds and Ivars Ijabs. Riga: University of Latvia Press, 130-135.\n2009 \u201eA Political Scientist's Experience in the Real World of Politics,\u201d European Political Science (EPS) 8, 2009, 68-78.\n2008 \u201eIntroduction\u201d (with Daunis Auers); \u201eAnti-Americanism in Latvia: An Exploratory Essay\u201d (with P\u0113teris Vinkelis). In Latvia and the USA: From Captive Nation to Strategic Partner, ed. Daunis Auers. Riga: University of Latvia Press, 5-8, 119-126.\n2008 \u201cLatvia: managing post-imperial minorities\u201d (with David J. Galbreath). In Minority Rights in Central and Eastern Europe, ed. Bernd Rechel. London: Routledge, 135-150.\n2008 \u201cIntroduction\u201d; \u201cLatvia's Economy \u2013 the Offshore Next Door\u201d; \u201cConclusion\u201d. In Manufacturing Enemy Images? Russian Media Portrayal of Latvia, ed. Nils Mui\u017enieks. Riga: University of Latvia Press, 5-8, 145-160, 161-3.\n2008 \u201eEthnic Relations in Latvia in 2020: Three Scenarios\u201d. In Latvija 2020: Nakotnes izaicinajumi sabiedibai un valstij [Latvia in 2020: Future Challenges for Society and the State], ed. Zaneta Ozolina and Inga Ulnicane-Ozolina. Riga: University of Latvia Press, 155-170.\n2006 \u201cIntroduction\u201d; \u201cGovernment Policy Towards the Russians\u201d; \u201cRussia's Policy Towards \u201eCompatriots\u201c in Latvia\". In Latvian-Russian Relations: Domestic and International Dimensions, ed. Nils Mui\u017enieks. Riga: University of Latvia Press, 5-8, 11-21, 119-130.\n2006 \u201eLettland: Russischsprachige Minderheit \u2013 Geschichte, gegenwartiger Status und Perspektiven\u201c. In Die zehn neuen EU-Mitgliedstaaten \u2013 Spezifika und Profile, ed. Rudolf Hrbek. Berlin: Berliner Wissenschafts-Verlag.23-30.\n2005 \u201eR\u00e9soudre, enfin, la question des minorit\u00e9s... \u201d In Itin\u00e8raires baltes, ed. Celine Bayou. Paris: Editions Regard sur l'Est, 67-71.\n2005 \u201cPreface\u201d, \u201cLatvia\u201d. In Racist Extremism in Central and Eastern Europe, ed. Cas Mudde. London: Routledge, X-XII, 101-128.\n2003 \u201cThe European Union, democratization, and minorities in Latvia\u201d (with Ilze Brands Kehris). In The European Union and Democratization, ed. Paul J. Kubicek. London: Routledge, 30-55.\n2002 \u201cPrivate and Public Prejudice\u201d. Social Research (69, No. 1, Spring), 195-200.\n2002 \u201cHuman Development and Human Rights\u201d, \u201cNon-Citizens\u201d. In Tautas attistiba (Human Development), ed. Evita Lune. Riga: UNDP/Soros Foundation \u2013 Latvia, Jumava. (in Latvian), 31-38 and 216-223.\n2000 \u201cMinority Rights\u201d, \u201cThe Historical Development of Human Rights in Latvia 1918-2000\u201d. In Cilvektiesibas Latvija un pasaule (Human Rights in the World and in Latvia), ed. Ineta Ziemele. Riga: Izglitibas soli. (in Latvian), 114-121 and 191-240.\n1998 \u201cCivic Consciousness: Criteria and Indicators.\u201d In Pilsoniska apzina (Civic Consciousness), ed. Elmars Vebers. Riga: LU FSI. (in Latvian), 36-42.\n1997 \u201cLatvia: Rebuilding a State, Restoring a Nation\u201d. In New States, New Politics: Building the Post-Soviet Nations, ed. Ian Bremmer and Ray Taras. Cambridge: Cambridge University Press, 376-397.\n1996 \u201cTopical Human Rights Issues in Latvia\u201d. In Cilvektiesibu zurnals (Human Rights Quarterly) No. 3, 1996, Riga: LU Cilvekties\u012bbu instituts. (in Latvian)\n1995 \u201cEthnic Stratification in Latvia: From the Soviet Era to the Present\u201d. In Nacionala politika Baltijas valstis (Ethnic Policy in the Baltic States), ed. Elmars Vebers and Rasma Karklina. Riga: LZA FSI. (in Latvian), 114-121.\n1995 \u201cThe Influence of the Baltic Popular Movements on the Process of Soviet Disintegration\u201d. Europe-Asia Studies 47, no. 1 (1995), 3-25.\n1987 \u201cThe Daugavpils Hydro Station and Glasnost' in Latvia\". Journal of Baltic Studies 18 (April 1987), 63-70.\nSaggi e analisi politiche.\nRegular analyses of Latvian foreign and domestic policy for Oxford Analytica.\n2011 \u201eLatvia's New Broom Coalition Wins Votes Despite Sweeping Cuts,\u201c Europe's World, Spring No. 17, 133-4.\n2010 \u201cLatvian-Russian Relations \u2013 A New Thaw?,\u201d Baltic Rim Economies, Issue No. 2, 28 April 2010, p.\u00a023.\n2009 Nils Mui\u017enieks, Ilona Kunda, Aija Lulle, Sigita Zankovska-Odi\u0146a, Immigrant Integration in Latvia, ASPRI Working Paper No. 1, September 2009.\n2008 \u201cLatvia still among the flies in the EU-Russia ointment\u201d. Europe's World Autumn, No. 10, 195-6.\n2001 \u201cExtremist Threats to Democracy in Europe in 2000 and 2001\u201d. Background Paper commissioned by the Political Affairs Committee of the Parliamentary Assembly of the Council of Europe, November.\n2001 \u201cExpert Review Mission on Latvian National Human Rights Office and Ombudsman Functions in Latvia, Final Report.\u201d With John Hucker, Janis Mazeiks, Lauri Lahtimaja. Riga: UNDP/OSCE Mission to Latvia. Published in Latvian in Latvijas vestnesis (Government Herald), 19 June 2001.\n2000 \u201cThe Struggle Against Racism and Xenophobia in Central and Eastern Europe: Trends, Obstacles and Prospects. Background paper for the Regional Seminar of Experts \u2018The Protection of Minorities and Other Vulnerable Groups and Strengthening Human Rights Capacity at National Level\u2019,\u201d UN document HR/WSW/SEM.2/2000/BP.1, 30 June 2000.\n1998 \u201cOil, Food, and Citizenship in Latvia's Elections\u201d. ACE: Analysis of Current Events Vol. 10, No. 11/12, November/December 1998, 9-11.\n1990 \u201cThe Pro-Soviet Movement in Latvia\u201d. Report on the USSR 34 (August 24, 1990): 19-24.\n1990 \u201cThe Committee of Latvia: An Alternative Parliament?\u201d Report on the USSR 2, no. 29 (July 20, 1990), 28-31.\n1990 \u201cThe Evolution of Baltic Cooperation\u201d. Report on the USSR 2, no. 27 (July 6, 1990), 18-20.\n1989 \u201cThe Latvian Popular Front and Ethnic Relations\u201d. Report on the USSR 1, no. 42, (October 20, 1989), 20-2.\nRassegne.\n2008 Review of Taming Ethnic Hatred: Ethnic Cooperation and Transnational Networks in Eastern Europe by Patrice McMahon, in Journal of Baltic Studies December 2008, Vol. 39, Issue 4, 537-544.\n2005 \u201cResponse to James Hughes.\u201d In Development and Transition, UNDP and London School of Economics and Political Science, No. 2, November 2005, 26-7.\n2005 \u201cThe Fate of Europe's Minorities.\u201d Review of Leo Dribins, National and Ethnic Minorities in Europe. Diena 18 March 2005 (in Latvian).\n2002 \u201cLatvia's Faux Pas.\u201d (Review of Nevienam mes Latviju nedodam!) FP: Foreign Policy, (January/February 2002), 88-9.\n2001 \u201cA Superficial Look at Integration. Review of An Institutional Analysis of Social Integration Policy.\u201d In politika.lv 22 July 2001.\n2001 \u201cThe Gloomy Backrooms of Our Political Life.\u201d Review of Latvia Human Development Report 2000/2001.\nVolumi curati.\n2011 The Geopolitics of History in Latvian-Russian Relations. Riga: University of Latvia Academic Press.\n2010 How Integrated is Latvian Society? An Audit of Achievements, Failures and Challenges. Riga: University of Latvia Press (in Latvian and English).\n2008 Manufacturing Enemy Images? Russian Media Portrayal of Latvia. Riga: University of Latvia Academic Publishers.\n2007 The National Minorities Convention \u2013 the Prevention of Discrimination and the Preservation of Identity in Latvia. Riga, University of Latvia Academic Publishers. (in Latvian).\n2006 The Framework Convention for the Protection of National Minorities: Europe's Experience for Latvia. Riga: Council of Europe Information Bureau. (in Latvian).\n2006 Latvian-Russian Relations: Domestic and International Dimensions. Riga: University of Latvia Academic Publishers.\n2005 UNDP Latvia 1992-2005: Easing the Transition. Co-editor with Mara Simane. Riga: UNDP.\n2002 Human Rights in Latvia in 2001. Riga: Latvian Centre for Human Rights and Ethnic Studies.\n2001 Human Rights in Latvia in 2000. Riga, Latvian Centre for Human Rights and Ethnic Studies.\n2000 Human Rights in Latvia in 1999. Riga: Latvian Centre for Human Rights and Ethnic Studies.\n1999 Human Rights in Latvia in 1998. Riga: Latvian Centre for Human Rights and Ethnic Studies.\n1997 Latvia. Human Development Report 1997. Riga: UNDP. (In Latvian and English)\n1996 Latvia. Human Development Report 1996. Riga: UNDP. (In Latvian and English)\n1995 Latvia. Human Development Report 1995. Riga: UNDP. (In Latvian and English)"}
{"id": "3981817", "revid": "118621928", "url": "https://it.wikipedia.org/wiki?curid=3981817", "title": "Sunbeam Venezia", "text": "La Venezia \u00e8 una automobile prodotta dalla Carrozzeria Touring per conto della Sunbeam tra il 1963 e il 1964.\nIl contesto.\nL'auto era il frutto della collaborazione tra il gruppo Rootes e la Carrozzeria Touring, che gi\u00e0 assemblava nei suoi stabilimenti milanesi la Sunbeam Alpine e la Hillman Super Minx. Il gruppo industriale inglese pensava di entrare nel mercato italiano proprio attraverso questa vettura. La vettura venne presentata il 12 settembre 1963 in Piazza San Marco a Venezia, alla presenza del sindaco della citt\u00e0 e dell'ambasciatore britannico. L'auto infatti fu la prima della storia ad essere portata in Piazza San Marco.\nLa vettura.\nLa carrozzeria era costruita secondo il celebre sistema Superleggera Touring: un telaio in sottili tubi d'acciaio che sorregge i pannelli della scocca, costruiti in alluminio. Il carrozziere italiano disegn\u00f2 una coup\u00e9 quattro posti dalla linea filante, comoda e con un'ampia vetratura, dotata di interni ben rifiniti con sedili rivestiti in pelle di serie, una strumentazione completa da granturismo e con ampio spazio per i bagagli. La meccanica era piuttosto tradizionale e proveniva dalla Humber Sceptre: un 4 cilindri di 1592 cm\u00b3 da 88 CV (potenziato rispetto alla Sceptre, dove erogava 78,5 CV) abbinato ad un cambio manuale a quattro rapporti con overdrive sui due rapporti superiori (optional da 150.000 lire). Le sospensioni anteriori erano indipendenti, quelle posteriori a ponte rigido; il sistema frenante era misto, dischi anteriori e tamburi posteriori con servofreno. La frizione era a comando idraulico.\nL'epilogo.\nFurono costruite 145 Venezia ufficiali, il numero si evince dal numero di telai Humber Sceptre spediti dalla casa madre alla carrozzeria Touring. Tuttavia secondo la sequenza dei numeri di telaio la carrozzeria milanese allest\u00ec un'altra cinquantina di vetture su telai Hillman Super Minx, del tutto identici agli \"Sceptre\". Il prezzo elevato (paragonabile a quello delle Jaguar) e le sue prestazioni non eccelse fecero s\u00ec che la produzione cessasse nel 1964. Le vicende finanziarie del gruppo Rootes si rivelarono determinanti per la Touring che si ritrov\u00f2 senza commesse con forti investimenti da ripianare (tra cui la costruzione di un nuovo stabilimento a Nova Milanese), portando il carrozziere italiano alla chiusura nel 1966."}
{"id": "3981823", "revid": "1566286", "url": "https://it.wikipedia.org/wiki?curid=3981823", "title": "Carl de Vogt", "text": "Biografia.\nNato a Colonia, Carl de Vogt era figlio di Elisabeth Mommertz e di Balthasar de Vogt, un compositore di caratteri tipografici. Seguendo la professione paterna, Carl impar\u00f2 dapprima la composizione tipografica e poi si iscrisse alla scuola di arte drammatica di Colonia, ove frequent\u00f2 corsi di recitazione, di canto e di danza.\nSu sua stessa indicazione, de Vogt cominci\u00f2 la sua attivit\u00e0 di cantante ed attore nel 1908. La sua prima scrittura la ottenne a Magonza, esibendosi sul palcoscenico insieme a K\u00e4the Dorsch. Lavor\u00f2 in seguito a Friburgo ed al Konzerthaus di Berlino. \nDurante la Prima guerra mondiale, serv\u00ec l'esercito dal 22 luglio 1915 al dicembre dello stesso anno. \nNel 1916 ebbe il suo primo ruolo cinematografico nel film \"Schwert und Herd\". In seguito ottenne altri ruoli e divenne famoso nel 1919 con il ruolo del protagonista Kay Hoog nel film \"\" del regista Fritz Lang. A cavallo tra la fine degli anni dieci e l'inizio dei venti, prese parte ai primi quattro film di Fritz Lang. Accanto all'attivit\u00e0 cinematografica, de Vogt continu\u00f2 a recitare al Prinzregententheater di Monaco ed a cantare brani della tradizione tedesca, accompagnandosi con il liuto. \nSi spos\u00f2 con l'attrice Cl\u00e4re Lotto da cui ebbe almeno un figlio, Karl Franz de Vogt (nato il 14 maggio 1917), che in seguito divenne produttore cinematografico. Carl de Vogt e Cl\u00e4re Lotto hanno lavorato insieme in almeno 19 film, tra cui \"Allein im Urwald\", \"Auf den Tr\u00fcmmern des Paradieses\", \"Die Todeskarawane\" e \"D\u00e4mon Zirkus\". \nAttore di successo, Carl de Vogt continu\u00f2 a recitare in diversi film e prosegu\u00ec anche la sua carriera di cantante. Dal 1927 fece diverse incisioni di brani di successo o come voce narrante di melodrammi popolari e patriottici (come ad esempio \"Der Fremdenlegion\u00e4r\"), accompagnato da orchestra. Nell'aprile del 1933 Carl de Vogt si iscrisse all'NSDAP, all'NSBO ed entr\u00f2 nelle SA. Oltre a recitare fu anche attivo come doppiatore di film stranieri, ad esempio del film \"Ramona\" con Loretta Young e Don Ameche. Durante la Seconda guerra mondiale si esibiva con dei concerti per le truppe al fronte, durante i quali raccontava dei suoi viaggi e cantava brani legati al tema dei soldati e della patria. Dopo la fine della guerra, in qualit\u00e0 di ex membro del partito nazionalsocialista Carl de Vogt ricevette a Berlino il divieto all'esercizio della professione, potendo dunque apparire soltanto al di fuori della capitale ed in ruoli minori. \nIl suo ultimo ruolo lo ebbe nel 1963 ne \"Lo strangolatore dalle 9 dita\" a 78 anni di et\u00e0. Viveva in un ricovero per anziani a Berlino, dove occasionalmente si esibiva ancora cantando ed accompagnandosi con il liuto. Sebbene Carl de Vogt fosse un personaggio di grande fama negli anni venti, oggi non si hanno pi\u00f9 molte informazioni sulla sua vita. E nonostante avesse girato pi\u00f9 di 130 film, mor\u00ec nel 1970 a 84 anni praticamente da sconosciuto."}
{"id": "3981831", "revid": "106456", "url": "https://it.wikipedia.org/wiki?curid=3981831", "title": "Cappa (indumento)", "text": "La cappa (\"Cape\" in lingua inglese, \"Capa\" in lingua tedesca e lingua spagnola) \u00e8 un soprabito privo di maniche, non molto dissimile dal \"poncho\", entrato in uso in Europa occidentale nel corso del Basso Medioevo e rimastovi sino all'Et\u00e0 Moderna.\nStoria.\nNella sua forma originaria la cappa era un ampio mantello privo di maniche, dotato di cappuccio, in grado di coprire tutta la persona.\nLa Cappa, tanto quanto altre tipologie di soprabito portate dagli alti ordini sociali feudali quali l'almuzia o il piviale, fu evoluzione \"nobiliare\" di un indumento da lavoro, il capperone bassomedievale. Nello specifico, la cappa fu l'indumento destinato dai \"bellatores\", cio\u00e8 a quella classe sociale da cui emerse la successiva nobilt\u00e0 europea \"di spada\"."}
{"id": "3981834", "revid": "174925", "url": "https://it.wikipedia.org/wiki?curid=3981834", "title": "Mishnah Berurah", "text": "La Mishnah Berurah ( \"Insegnamento Chiarito\") \u00e8 un'opera di \"Halakhah\" (Legge ebraica) scritta da Rabbi Yisrael Meir Kagan (Polonia, 1838\u20131933), colloquialmente noto anche col nome di un altro dei suoi libri, \"Chofetz Chaim\" \"Anelante alla Vita\". \nLa \"Mishnah Berurah\" \u00e8 un commentario della \"Orach Chayim\", la prima sezione di \"Shulchan Arukh\" che tratta delle leggi di preghiera, sinagoga, Shabbat e Festivit\u00e0 ebraiche riassumendo le opinioni e decisioni degli \"Acharonim\" (autorit\u00e0 rabbiniche post-medievali) in merito a quell'opera antica. \nIl titolo \"Mishnah Berurah\" fa riferimento a quel passo del Deuteronomio dove viene comandato ad Israele di imprimere i comandamenti di Dio in grandi caratteri sul fianco di una montagna.\nLa \"Mishnah Berurah\" \u00e8 tradizionalmente stampata in 6 volumi insieme ad altri commentari particolari. L'opera presenta in maniera chiara e semplice spiegazioni e citazioni sugli aspetti quotidiani dell\"'Halakhah\". Viene usata diffusamente come riferimento ed ha quasi rimpiazzato del tutto l'uso del \"Chayei Adam\" e dell\"Aruch HaShulchan\" come fonte primaria autorevole per la vita ebraica quotidiana degli ashkenaziti, specialmente quelli associati con le \"yeshiva Haredi\". La \"Mishnah Berurah\" \u00e8 accompagnata da glosse approfondite chiamate \"Be'ur Halakha\", una sezione di riferimento chiamata \"Sha'ar Hatziyun\" (entrambe scritte da Rabbi Kagan) e commentari aggiuntivi intitolati \"Be'er Hagolah\", \"Be'er Heitev\" e \"Sha'arei Teshuvah\".\n\"Mishnah Berurah Yomit\" \u00e8 un programma di studio iniziato dalle organizzazioni ebraiche \"Vaad Daas Halacha\" e \"Chofetz Chaim Heritage Foundation\". Il programma si sviluppa in cicli di 2\u00bd anni (\"Un Daf al giorno\") o di 5 anni (\"Un Amud al giorno\") e dedica particolare attenzione a ciascun \"yom tov\" (festival) dei 30 giorni precedenti.\nOpere correlate.\nAltri cicli di studio: "}
{"id": "3981842", "revid": "287204", "url": "https://it.wikipedia.org/wiki?curid=3981842", "title": "Andris Nauduzs", "text": ""}
{"id": "3981843", "revid": "775372", "url": "https://it.wikipedia.org/wiki?curid=3981843", "title": "Bartolomeo Caracciolo", "text": "Biografia.\nNato \"Bartolomeus Caraczoli\", era figlio di Bartolomeo, patrizio napoletano, e di sua moglie, Teodora del Gaudio. Fu esponente della nobilt\u00e0 napoletana del seggio di Nido (Nilo) che Caracciolo rappresent\u00f2 nel parlamento cono vocato da Roberto d'Angi\u00f2 il 17 giugno 1341. Gi\u00e0 in precedenza, nel 1302, era stato nominato vicer\u00e9 della Basilicata e nel 1309 Maestro Ostiario del Regno di Sicilia. Consigliere del re nel 1309, in quello stesso anno divenne vicer\u00e9 e capitano generale dell'Abruzzo. Dal re di Napoli ebbe anche altri incarichi politico-diplomatici: il 26 novembre 1343 fu nominato Maestro razionale del Regno; l'anno successivo fu nominato nel consiglio che assistette Aimeric de Chalus, legato pontificio, durante la riforma amministrativa del regno napoletano.\nIl 6 marzo 1346 fu tra le persone denunciate per responsabilit\u00e0 nella vicenda dell'omicidio di Andrea d'Ungheria, marito della Regina Giovanna, avvenuto ad Aversa nella notte tra il 18 e il 19 settembre dell'anno precedente. Non \u00e8 noto se abbia veramente preso parte alla congiura, ma la denuncia, estorta sotto tortura, provoc\u00f2 l'arresto del Caracciolo che per\u00f2 riusc\u00ec a fuggire e a scampare alla condanna a morte.\nLo si ritrova a Napoli meno di due anni dopo, il 27 gennaio 1348, mentre la citt\u00e0 si trova a resistere all'invasione guidata da Luigi d'Ungheria (fratello di Andrea): in quell'occasione, insieme a Giovanni Barrili, fu uno degli otto notabili reggenti che costituirono il governo provvisorio della citt\u00e0.\nMorto il 7 dicembre 1362, ebbe sepoltura nella Chiesa di San Domenico Maggiore di Napoli: l'iscrizione funeraria sulla sua tomba era ancora leggibile nel Seicento.\n\"Breve informazione\".\nBartolomeo Caracciolo \u00e8 riconosciuto anche come l'autore della \"Breve Informazione\", dedicata a Luigi di Taranto, re consorte di Giovanna I d'Angi\u00f2, che lo aveva sposato in seconde nozze. La \"Breve informazione\" \u00e8 un'epitome di storia del Regno di Napoli, dalle origini della monarchia alla morte di Roberto d'Angi\u00f2. L'opera \u00e8 conosciuta perch\u00e9 tramandata dall'anonima \"Cronaca di Partenope\", una storia vernacolare di Napoli dall'antichit\u00e0 fino al 1343, ma \u00e8 parzialmente tramandata anche dalla \"Cronaca del Fuscolillo\", redatta da Gasparro Fuscolillo."}
{"id": "3981844", "revid": "599013", "url": "https://it.wikipedia.org/wiki?curid=3981844", "title": "Fran\u00e7ois Hugues", "text": "Carriera.\nVinse il campionato francese nel 1921 e nel 1923 con il Red Star. Con la Nazionale francese prese parte ai Giochi Olimpici del 1920."}
{"id": "3981845", "revid": "2033069", "url": "https://it.wikipedia.org/wiki?curid=3981845", "title": "Un uomo chiamato Falco", "text": "Un uomo chiamato Falco (\"A Man Called Hawk\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1989. \n\u00c8 uno spin-off della serie ' e riprende il personaggio di Hawk, apparso per la prima volta nel romanzo del 1976 \"Promised Land\" di Robert B. Parker. L'attore protagonista, Avery Brooks, riprese il ruolo di Hawk in quattro film televisivi successivi: ' (1993), ' (1994), ' (1994), e \"\" (1995). \n\u00c8 una serie d'azione che vede protagonista il raffinato e buongustaio detective Hawk, trasferitosi da Boston alla sua citt\u00e0 natale, Washington dove tenta di risolvere diversi casi con l'aiuto delle soffiate di un misterioso uomo anziano senza nome (interpretato da Moses Gunn). In \"Spenser: For Hire\" Hawk \u00e8 caratterizzato dalla sua naturalezza negli ambienti di mala, dai suoi abiti eleganti, dagli occhiali da sole (indossati anche di notte) e dalla sua pistola revolver, una Colt Python .357 Magnum dalla canna incredibilmente lunga che porta con s\u00e9 ovunque. Nella serie a lui dedicata, Hawk viene rappresentato maggiormente come l'eroe tradizionale e nei casi che affronta cerca di aiutare i pi\u00f9 deboli e di risolvere le ingiustizie, mostrando le proprie passioni per la boxe, gli scacchi, il jazz e l'arte africana.\nIl personaggio di Hawk \u00e8 apparso anche in due film per la televisione che non hanno alcun legame con l'Hawk interpretato da Avery Brooks. In \"\" (1999) Hawk \u00e8 interpretato da Sheik Mahmud-Bey. In \"Walking Shadow\" (2001) il ruolo \u00e8 andato a Ernie Hudson.\nPersonaggi e interpreti.\nGuest star.\nTra le guest star: Bellina Logan, Dan Martin, Tery Ferman, Suzzanne Douglass, Frankie Faison, Anthony LaPaglia, Gordon Joseph Weiss, David Carpenter, Steven Culp, Dan Hamilton, Ronald Hunter, Christine Jones, Henry Kingi, Roscoe Orman, Joe Seneca, William Aylward, Randle Mell, Vondie Curtis-Hall, David Marguiles, Seymour Horowitz, Patrick O'Neal, Joe Morton, Ernestine Jackson, Maryann Plunkett, Janet Hubert-Whitten, William Fichtner, John Louis Fischer, Jerry Lyden, Troy Beyer, Novella Nelson.\nProduzione.\nLa serie, ispirata ai romanzi gialli di Robert B. Parker, fu prodotta da Warner Bros. Television e girata a Washington. Le musiche furono composte da Stanley Clarke.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 28 gennaio 1989 al 13 maggio 1989 sulla rete televisiva ABC. In Italia \u00e8 stata trasmessa con il titolo \"Un uomo chiamato Falco\".\nAlcune delle uscite internazionali sono state:"}
{"id": "3981846", "revid": "647919", "url": "https://it.wikipedia.org/wiki?curid=3981846", "title": "Pieve di Elici", "text": ""}
{"id": "3981847", "revid": "46931", "url": "https://it.wikipedia.org/wiki?curid=3981847", "title": "A Man Called Hawk", "text": ""}
{"id": "3981848", "revid": "46931", "url": "https://it.wikipedia.org/wiki?curid=3981848", "title": "Un uomo chiamato falco", "text": ""}
{"id": "3981853", "revid": "2099553", "url": "https://it.wikipedia.org/wiki?curid=3981853", "title": "Lingue micronesiane", "text": "Le lingue micronesiane sono un ramo delle lingue oceaniche.\nDistribuzione geografica.\nIl sottogruppo delle lingue micronesiane include parecchi dei linguaggi vernacolari parlati nella zona geografica conosciuta dal 1830 col nome di Micronesia (inclusi gli stati che la formano: le isole Kiribati, le isole Marshall, le isole Marianne), ad eccezione del paluano, del chamorro e di alcune lingue polinesiane, che appartengono ad altri gruppi della famiglia austronesiana e delle lingue oceaniche. Il nauruano \u00e8 generalmente riconosciuto come facente parte del sottogruppo anche se vi sono ancora discussioni in relazione ai suoi legami col proto-micronesiano. Anche la classificazione esatta della lingua kosrae \u00e8 ancora dibattuta, e quella yapese non sembra apparentata alle sue vicine.\nClassificazione.\nGli specialisti concordano nell'inserire il gruppo micronesiano in seno al pi\u00f9 vasto gruppo oceanico, sulla base d'innovazioni condivise. \nIl gruppo venne scisso in seguito in una branca nauruana (col solo nauruano), e le restanti 19 lingue (ramo detto \"micronesiano nucleare\" o \"micronesiano propriamente detto\", in inglese \"Nuclear Micronesian\" o \"Micronesian Proper\"); per quest'ultimo gruppo, si \u00e8 potuto definire una protolingua: il \"proto-micronesiano\". A sua volta, il \"micronesiano nucleare\" si scinde in molti sottorami.\nLista delle lingue.\nIl gruppo delle lingue micronesiane \u00e8 formato da venti lingue strettamente apparentate: le diciannove lingue micronesiane propriamente dette ed il nauruano. Malgrado il nome dato al gruppo, esso non comprende tutte le lingue vernacolari della Micronesia.\nLe venti lingue appartenenti a questo gruppo sono le seguenti:"}
{"id": "3981855", "revid": "112912696", "url": "https://it.wikipedia.org/wiki?curid=3981855", "title": "Palazzo Majorana", "text": "Palazzo Majorana \u00e8 un edificio monumentale di Napoli ubicato in via Carlo De Cesare 15 nel quartiere San Ferdinando.\nL'edificio, come riportato su di un'iscrizione al di sopra del portale, fu costruito nel 1754 per volont\u00e0 di Gaetano Majorana, in arte Caffarelli, uno dei pi\u00f9 famosi cantanti evirati del tempo. Il progetto viene attribuito a Ferdinando Sanfelice che realizz\u00f2 il portale in piperno, incorniciato tra lesene, con arco a tutto sesto, la cui cornice superiore ha funzione di sostegno del piano superiore e funge da balcone del piano nobile; all'interno, invece, s'innalza una scala a singola rampa con volte a crociera.\nIl cartiglio che sul portale reca l'iscrizione \"Amphyon Thebas, Ego Domum\" per sottolineare che come Anfione eresse le mura di Tebe con il suono del flauto, Majorana costru\u00ec il suo palazzo col valore della sua voce. Una leggenda napoletana aggiunge che qualcuno avrebbe appeso sotto tale iscrizione un cartello con la seguente scritta \"ille cum, tu sine\" (lui con, tu senza) in riferimento al fatto che il Caffarelli era un castrato."}
{"id": "3981862", "revid": "599013", "url": "https://it.wikipedia.org/wiki?curid=3981862", "title": "Philippe Bonnardel", "text": "Carriera.\nCon la Nazionale francese prese parte ai Giochi Olimpici nel 1920 e nel 1924."}
{"id": "3981866", "revid": "48757083", "url": "https://it.wikipedia.org/wiki?curid=3981866", "title": "Pierre Bonnardel", "text": ""}
{"id": "3981878", "revid": "773636", "url": "https://it.wikipedia.org/wiki?curid=3981878", "title": "Nokia C5-03", "text": "Il Nokia C5-03 \u00e8 uno smartphone della Nokia.\n\u00c8 stato presentato nell'ottobre 2010. \u00c8 dotato di fotocamera a 5 megapixel."}
{"id": "3981879", "revid": "124746705", "url": "https://it.wikipedia.org/wiki?curid=3981879", "title": "Termovalorizzatore di Acerra", "text": "Il Termovalorizzatore di Acerra \u00e8 un impianto di recupero di energia da rifiuti secchi tritovagliati con codice EER 191212 (l'impianto era originariamente stato concepito per lo smaltimento di combustibile derivato da rifiuti, o CDR, ma una serie di vicissitudini hanno determinato la sua modifica). L'impianto \u00e8 sito in localit\u00e0 \"Pantano\", nella periferia di Acerra (citt\u00e0 metropolitana di Napoli). Attualmente dal trattamento dei rifiuti viene prodotta energia elettrica sufficiente per soddisfare il fabbisogno di 200'000 famiglie. L'impianto \u00e8 stato realizzato da una ATI (Associazione temporanea di imprese) composta da: Fisia italimpianti Spa, Impregilo Spa e Fisia Babcock Environment GmbH ed \u00e8 stato collaudato nel 2010.\nIl suolo \u00e8 di propriet\u00e0 del Ministero della difesa.\nOrganizzazione.\nIl trasporto dei rifiuti da conferire presso l'impianto \u00e8 monitorato dalla Regione Campania che quotidianamente comunica alla Partenope Ambiente, la societ\u00e0 che gestisce l'impianto, il quantitativo di rifiuti, la tipologia e la provenienza. Il rifiuto in entrata proviene dagli Stir della regione, eccetto quello di Giugliano per problemi di qualit\u00e0 anormale. I rifiuti in uscita (ceneri e fanghi) sono smistati negli impianti di inertizzazione rispettivamente a Brescia e a Gricignano di Aversa. L'impianto tra l'altro \u00e8 costituito da:"}
{"id": "3981881", "revid": "48757372", "url": "https://it.wikipedia.org/wiki?curid=3981881", "title": "Micka\u00ebl Ciani", "text": ""}
{"id": "3981888", "revid": "1745361", "url": "https://it.wikipedia.org/wiki?curid=3981888", "title": "Cucina irlandese", "text": "La cucina irlandese (\"C\u00f3caireacht na h\u00c9ireann\") \u00e8 l'espressione dell'arte culinaria sviluppata in Irlanda ed ha come ingrediente principale la carne.\nPiatti principali.\nLa cucina irlandese \u00e8 basata sulla carne e le patate, entrambi prodotti abbondanti nel paese. Tra i piatti principali compare l\"'Irish stew\": stufato di montone cotto con cipolle, patate, prezzemolo e timo. Particolarmente consumata \u00e8 la carne di maiale, agnello e manzo.\nUn ruolo importante riveste il fish and chips divenuto un piatto tipico condiviso con la cucina britannica.\nPesce.\nNonostante l'Irlanda sia un'isola, e abbia quindi una notevole estensione costiera, il consumo di prodotti ittici \u00e8 al di sotto della media europea. Questo \u00e8 dovuto a varie ragioni, tra cui la restrizione alla navigazione storicamente imposto dalle autorit\u00e0 inglesi. Il consumo di pesce \u00e8 comune il venerd\u00ec, analogamente alle altre nazioni cattoliche. Tra i pesci pi\u00f9 consumati vi sono il salmone (abbondante nei fiumi irlandesi) e il merluzzo. Il contorno di alghe (\"Chondrus crispus\" e \"Palmaria palmata\") \u00e8 normalmente utilizzato nei piatti di pesce. Nelle zone costiere \u00e8 comunque comune il chowder (zuppa di frutti di mare).\nAlcolici.\nLa birra riveste un ruolo importante nella cultura irlandese. Tra queste la pi\u00f9 celebre \u00e8 la Guinness, utilizzata anche come ingrediente per una torta di frutta: la guinness cake.. Altre birre irlandesi sono la Kilkenny, la Beamish e la Murphy's.\nTra i superalcolici, l'Irlanda vanta un'antica tradizione nella produzione di wiskey."}
{"id": "3981889", "revid": "114869518", "url": "https://it.wikipedia.org/wiki?curid=3981889", "title": "August Landmesser", "text": "Biografia.\nAugust Landmesser nacque il 24 maggio 1910, figlio di August Franz Landmesser e Wilhelmine Magdalene Schmidt.\nOperaio presso l'arsenale navale Blohm + Voss di Amburgo, August Landmesser divent\u00f2 noto nel 1991 per la sua probabile ma non certa apparizione in una fotografia ove, unico fra centinaia di operai e autorit\u00e0, si rifiut\u00f2 di eseguire il saluto nazista ad Adolf Hitler, rimanendo impassibile a braccia conserte nel corso dell'inaugurazione del varo della nave scuola della marina militare tedesca, la Horst Wessel, il 13 giugno 1936. Questa fotografia fu ritrovata solamente nel 1991, esposta al centro di documentazione \"Topografia del terrore\" presso il vecchio quartier generale della Gestapo a Berlino e pubblicata dal quotidiano \"Die Zeit\". In quello scatto, le figlie di August, Ingrid e Irene, credettero di riconoscere il loro padre nel suo significativo gesto di protesta.\nLandmesser fu membro del Partito Nazionalsocialista Tedesco dei Lavoratori dal 1931 al 1935 costretto all'adesione solamente perch\u00e9 spinto dal bisogno di ottenere un posto di lavoro. Cominci\u00f2 a osteggiare il nazismo quando, divenuto padre di due figlie avute da una giovane donna di religione ebraica, fu ritenuto colpevole di \"disonorare la razza\" e di conseguenza \u2014 segnalato come oppositore al regime del Terzo Reich \u2014 dapprima espulso dal partito e poi incarcerato due volte nel campo di concentramento di B\u00f6rgermoor.\nLandmesser si era sposato nel 1935 con Irma Eckler (nata nel 1913), ma il suo matrimonio \u2014 a causa dell'entrata in vigore delle leggi razziali di Norimberga nell'agosto del 1935 \u2014 non fu riconosciuto dall'ufficio del registro del comune di Amburgo; inoltre alle stesse figlie, Ingrid (nata il 29 ottobre del 1935) e Irene (venuta alla luce il 6 agosto del 1937), non fu riconosciuto il cognome paterno (le due bambine assunsero quello della madre).\nLa Eckler fu arrestata nel 1938 dalla Gestapo e detenuta dapprima nel campo di concentramento di Fuhlsb\u00fcttel ad Amburgo e successivamente nei campi femminili di Oranienburg e Ravensbr\u00fcck. Irma Eckler si suppone deceduta il 28 aprile del 1942 nell'istituto sanitario di Bernburg, dove i medici nazisti praticavano l'eutanasia sui malati mentali. Le figlie Ingrid e Irene furono separate: Ingrid fu affidata alla nonna paterna, mentre Irene fu condotta dapprima in un orfanotrofio poi assegnata a dei parenti.\nLandmesser fu scarcerato il 19 gennaio 1941 e assegnato ai lavori forzati presso la societ\u00e0 P\u00fcst; questa compagnia era una branca della Heinkel-Werke sita a Seebad Warnem\u00fcnde; nel febbraio del 1944, a causa della penuria di uomini abili alle armi, Landmesser, nonostante i precedenti penali, fu arruolato nella Wehrmacht e assegnato a un battaglione di disciplina, il 19\u00ba Battaglione penale di fanteria della famigerata Strafdivision 999, venendo infine dichiarato disperso in combattimento nel corso di una missione operativa a Stagno, in Croazia.\nIl 20 dicembre 1949 la corte distrettuale di Amburgo-Altona dichiar\u00f2 Irma Eckler morta, indicando il giorno 28 aprile 1942 come la data pi\u00f9 probabile del suo assassinio; nello stesso anno, il tribunale distrettuale di Rostock dichiar\u00f2 morto August Landmesser alla data del 1\u00ba agosto 1949. Nell'autunno del 1951 il municipio di Amburgo riconobbe ufficialmente il matrimonio tra August Landmesser e Irma Eckler; inoltre, le figlie Ingrid e Irene, sopravvissute alla guerra, ricevettero il cognome del padre."}
{"id": "3981898", "revid": "116141113", "url": "https://it.wikipedia.org/wiki?curid=3981898", "title": "Crocifissione di Strasburgo", "text": "La Crocifissione di Strasburgo \u00e8 un dipinto a tempera e oro su tavola (39x26 cm) attribuita a Giotto, databile al 1320 circa e conservato nel Mus\u00e9e des Beaux-Arts di Strasburgo. \nStoria e descrizione.\nI primi studi sull'opera la riferirono alla scuola di Giotto, ma Roberto Longhi, nel 1948, la restitu\u00ec al maestro, accoppiandola con una \"Maest\u00e0\" in collezione privata newyorkese (Wildenstein) come facente parte di un possibile dittico (ipotesi poi scartata dalla critica successiva). Gnudi e Salvini ne rilevarono l'alta qualit\u00e0, ma non la inclusero nel catalogo del maestro. Suida, Toesca e Offner parlarono di un \"Maestro della Crocifissione di Strasburgo\" a cui assegnarono anche la \"Crocifissione di Berlino\", altra opera simile di piccolo formato. Ancora oggi la critica \u00e8 incerta sulla sua attribuzione, anche perch\u00e9 alcune parti sono rovinate da uno stato di conservazione non eccelso. In ogni caso si tratta di opera della fase tarda, come dimostrano i panneggi ampi e voluminosi, come si incontrano anche nelle Cappelle Peruzzi e Bardi. \nProbabilmente la \"Crocifissione di Strasburgo\" formava un dittico con la \"Madonna in trono tra le Virt\u00f9\" gi\u00e0 nella collezione Wildenstein di New Tork, riferibile per\u00f2 al Maestro delle Vele. \nLa scena \u00e8 svolta secondo l'iconografia tradizionale, con le innovazioni gi\u00e0 sperimentate nella \"Crocifissione\" degli Scrovegni. La croce di Cristo si leva al centro del dipinto nello splendore ieratico del fondo oro uniforme. Angeli dolenti si accalcano attorno alla figura di Cristo, mentre in basso abbraccia la croce la Maddalena rossovestita. Due gruppi di astanti si accalcano ai lati, lasciando la parte centrale con la santa isolata. A sinistra il gruppo delle pie donne con Maria che sviene; a sinistra san Giovanni e il centurione che solleva il braccio, figura tipica dell'iconografia della Crocifissione simboleggiante coloro che, allo scatenarsi della natura nel momento della morte di Cristo, lo riconobbero come figlio di Dio.\nIl Cristo \u00e8 snello pi\u00f9 che mai, quasi filiforme, lontano ormai dal senso di pesantezza, calcato in maniera quasi \"polemica\", nella \"Croce di Santa Maria Novella\". Originale \u00e8 il modo di tagliare le figure dai bordi del dipinto, dando l'impressione di un asserragliamento di personaggi molto pi\u00f9 ampio di quello rappresentato. "}
{"id": "3981903", "revid": "1543377", "url": "https://it.wikipedia.org/wiki?curid=3981903", "title": "Campionato mondiale di hockey su ghiaccio Under-18 2012", "text": "Il 14\u00ba Campionato mondiale di hockey su ghiaccio U-18 \u00e8 stato assegnato dall'International Ice Hockey Federation alla Repubblica Ceca, che lo ha ospitato a Brno, Znojmo e B\u0159eclav nel periodo tra il 12 e il 22 aprile 2012. Le partite giocate a Brno si sono disputate all'interno della Kajot Arena, i match giocati a Znojmo si sono svolti nella Hostan Arena mentre quelli a B\u0159eclav alla Alcaplast Arena. Brno e Znojmo erano originariamente le due sole sedi dell'evento, tuttavia il calendario fu modificato a causa dell'inaspettata qualificazione dell'HC Kometa Brno alla finale di Extraliga. Nella finale gli si sono aggiudicati per il quarto anno consecutivo il titolo battendo la con il punteggio di 7-0. Dalla nascita del Campionato mondiale di hockey su ghiaccio maschile U-18 nel 1999 per gli Stati Uniti si tratta del settimo successo. Al terzo posto \u00e8 giunto il che ha avuto la meglio sulla per 5-4 all'overtime.\nCampionato di gruppo A.\nPartecipanti.\nAl torneo prendono parte 10 squadre:\nGironi preliminari.\nLe dieci squadre partecipanti sono state divise in due gironi da 5 cinque squadre ciascuno: le compagini che si classificano al primo posto nel rispettivo girone si qualificano direttamente alle semifinali. La seconda e la terza classifica di ciascun raggruppamento disputano invece i quarti di finale. La quarta e la quinta giocano infine un ulteriore girone al termine del quale le ultime due classificate vengono retrocesse in Prima Divisione.\nGirone per non retrocedere.\nLe ultime due classificate di ogni raggruppamento si sfidano in un girone all'italiana di sola andata. Le prime tre classificate guadagnano la permanenza nel Gruppo A, mentre l'ultima viene retrocessa in Prima Divisione. Le sfide tra squadre provenienti dallo stesso girone si disputano, ma tutte le squadre ereditano i punti e la differenza reti delle partite precedentemente giocate. Pertanto Repubblica Ceca e Lettonia partono da 3 punti in virt\u00f9 delle vittorie rispettivamente su Danimarca e Svizzera.\nClassifica finale.\nRiconoscimenti.\nRiconoscimenti individuali\nPrima Divisione.\nIl Campionato di Prima Divisione si \u00e8 svolto in due gironi all'italiana. Il Gruppo A si sta giocando a Pie\u0161\u0165any, in Slovacchia, fra l'11 e il 17 aprile 2012. Il Gruppo B si sta giocando a Sz\u00e9kesfeh\u00e9rv\u00e1r, in Ungheria, fra l'11 e il 17 aprile 2012:\nSeconda Divisione.\nIl Campionato di Seconda Divisione si \u00e8 svolto in due gironi all'italiana. Il Gruppo A ha giocato ad Heerenveen, nei Paesi Bassi, fra il 31 marzo e il 6 aprile 2012. Il Gruppo B ha giocato a Novi Sad, in Serbia, fra il 20 e il 26 marzo 2012:\nTerza Divisione.\nIl Campionato di Terza Divisione si \u00e8 svolto si \u00e8 svolto in un unico girone all'italiana a Sofia, in Bulgaria, fra il 14 e il 18 marzo 2012:"}
{"id": "3981904", "revid": "125118373", "url": "https://it.wikipedia.org/wiki?curid=3981904", "title": "Palazzo Maffettone", "text": "Il Palazzo Maffettone \u00e8 un edificio storico di Napoli, situato in via Enrico Pessina nel quartiere San Lorenzo.\nIl palazzo venne costruito dopo il 1870, una volta che fu terminata la demolizione delle Fosse del Grano e tracciata l'attuale via Pessina.\nL'edificio si presenta come un'imponente costruzione in stile neoclassico di cinque piani; caratteristico \u00e8 il cortile ai cui lati si innalzano due slanciate scale aperte a tre arcate per livello.\nPer quanto riguarda gli interni, in un appartamento del primo piano si segnalano un salone di rappresentanza di gusto neo-barocco (con soffitto affrescato, rivestimento parietale in seta di san Leucio e pavimento in cotto) e una cappellina privata; mentre in un altro appartamento del terzo ulteriori decorazioni pittoriche di gusto eclettico.\nSulla facciata sono apposta due epigrafi che documentano la scomparsa di due illustri condomini: Nicola Rocco e Carlo De Vincentiis."}
{"id": "3981906", "revid": "339392", "url": "https://it.wikipedia.org/wiki?curid=3981906", "title": "Kusa\u00ef\u00e9", "text": ""}
{"id": "3981908", "revid": "287204", "url": "https://it.wikipedia.org/wiki?curid=3981908", "title": "Yisrael Meir Kagan", "text": "Halakhista, posek e filosofo di fama, le sue opere continuano ad esser lette e studiate da tutte le comunit\u00e0 ebraiche. Il suo cognome Poupko non \u00e8 molto conosciuto, e ci si riferisce a lui spesso come allo \"Chofetz Chaim\".\nBiografia.\nRabbi Kagan nacque a Zhetl, Voblasc' di Hrodna, l'odierna Bielorussia, il 6 febbraio 1839 e mor\u00ec a Radun', Voivodato di Vilnius, Polonia (250 abitanti), anch'essa oggi in Bielorussia, il 15 settembre 1933. Suo padre mor\u00ec quando Kagan aveva 10 anni e sua madre trasfer\u00ec la famiglia a Vilnius per poter far continuare l'educazione di suo figlio. A Vilnius divenne studente di Rabbi Jacob Barit. La madre di Kagan in seguito si rispos\u00f2 (acquisendo il cognome Epstein) e si spost\u00f2 a Radu\u0144. A 17 anni Kaga si spos\u00f2 con la figlia del suo patrigno e si stabil\u00ec a Radu\u0144.\nOffici\u00f2 come rabbino del paese di Radu\u0144 per un breve periodo, poi si dimise per poter fondare una yeshiva a Radu\u0144, che gradualmente divent\u00f2 famosa in tutto il mondo ebraico. Tutti i resoconti biografici lo descrivono come uomo modesto e umile. Per un periodo gest\u00ec un negozio ove vendeva vettovaglie domestiche e che veniva curato dalla moglie. Gli affari per\u00f2 non andarono bene e Kagan si dedic\u00f2 all'insegnamento per poter mantenere la famiglia. Dal 1864 al 1869 insegn\u00f2 Talmud a Minsk ed a Washilishok.\nLa yeshivah che 1869 form\u00f2 a Radun nel 1869 ebbe molto successo e crebbe in fama, venendo poi conosciuta come la \"Yeshiva Chofetz Chaim di Radu\u0144\". Oltre a diffondere la Torah tramite la sua yeshiva, il Chofetz Chaim fu molto attivo in cause e iniziative ebraiche. Viaggi\u00f2 frequentemente per incoraggiare l'osservanza delle Mitzvot e divenne uno dei rabbini pi\u00f9 influenti nell'ambito dell'ebraismo ortodosso a fine XIX secolo e inizi del XX secolo, acquisendo un ruolo centrale di leadership nel movimento \"World Agudath Israel\" dell'Europa orientale.\nMolte altre istituzioni religiose ebraiche internazionali portano il suo nome. Una yeshiva statunitense intitolata in suo onore \u00e8 la \"Yeshivas Rabbeinu Yisrael Meir HaKohen\" con base a Queens (New York), fondata da suo nipote, con diverse filiali negli Stati Uniti e in Israele. Gli insegnamenti del \"Chofetz Chaim\" hanno ispirato alcuni ebrei americani a fondare la \"Chofetz Chaim Heritage Foundation\", dedicata alla disseminazione delle sue opere nelle comunit\u00e0 ebraiche del mondo. Un kibbutz ortodosso in Israele \u00e8 stato chiamato in suo onore."}
{"id": "3981909", "revid": "650811", "url": "https://it.wikipedia.org/wiki?curid=3981909", "title": "Palazzo D'Angi\u00f2", "text": ""}
{"id": "3981910", "revid": "367445", "url": "https://it.wikipedia.org/wiki?curid=3981910", "title": "Kosraese", "text": ""}
{"id": "3981912", "revid": "116141021", "url": "https://it.wikipedia.org/wiki?curid=3981912", "title": "Crocifissione di Berlino", "text": "La Crocifissione di Berlino \u00e8 un dipinto a tempera e oro su tavola (58x33 cm) attribuita a Giotto, databile al 1320 circa e conservato nel Gem\u00e4ldegalerie di Berlino. \nStoria e descrizione.\nI primi studi sull'opera di Wilhelm von Bode la riferirono a Giotto, ma la critica successiva fu pi\u00f9 perplessa e tendente a respingere l'attribuzione. Di diverso parere furono Roberto Longhi, nel 1948, che la restitu\u00ec al maestro, e Gnudi che la descrisse come esempio dello stile tardo del maestro. Suida, Toesca e Offner parlarono di un \"Maestro della Crocifissione di Strasburgo\", mettendola in relazione con un'altra opera simile di piccolo formato. Salvini invece la rifer\u00ec a un seguace di Giotto. In ogni caso si tratta di opera della fase tarda, come dimostrano i panneggi ampi e voluminosi, come si incontrano anche nelle Cappelle Peruzzi e Bardi. \nLa scena \u00e8 svolta secondo l'iconografia tradizionale, con le innovazioni gi\u00e0 sperimentate nella \"Crocifissione\" degli Scrovegni. La croce di Cristo si leva al centro del dipinto nello splendore ieratico del fondo oro uniforme. Angeli dolenti si accalcano attorno alla figura di Cristo, mentre in basso abbraccia la croce la Maddalena vestita di rosso. Due gruppi di astanti si accalcano ai lati, lasciando la parte centrale con la santa isolata. A sinistra il gruppo delle pie donne con Maria che sviene e una bambina che la guarda preoccupata; a sinistra san Giovanni e, tra gli altri, l'uomo a cavallo che solleva il braccio, figura tradizionale che simboleggia coloro che, allo scatenarsi della natura nel momento della morte di Cristo, lo riconobbero come figlio di Dio.\nIl Cristo \u00e8 magro pi\u00f9 che mai, quasi filiforme, lontano ormai dal senso di pesantezza, calcato in maniera quasi \"polemica\", nella \"Croce di Santa Maria Novella\". Originale \u00e8 il modo di tagliare le figure dai lati del dipinto, dando l'impressione di un asserragliamento di personaggi molto pi\u00f9 ampio di quello rappresentato. "}
{"id": "3981924", "revid": "188116", "url": "https://it.wikipedia.org/wiki?curid=3981924", "title": "SIRP", "text": ""}
{"id": "3981926", "revid": "307923", "url": "https://it.wikipedia.org/wiki?curid=3981926", "title": "Episodi di Kark\u00fa (terza stagione)", "text": ""}
{"id": "3981944", "revid": "767487", "url": "https://it.wikipedia.org/wiki?curid=3981944", "title": "Nezd\u0159ev", "text": "Nezd\u0159ev \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3981945", "revid": "287204", "url": "https://it.wikipedia.org/wiki?curid=3981945", "title": "Nezdrev", "text": ""}
{"id": "3981948", "revid": "682087", "url": "https://it.wikipedia.org/wiki?curid=3981948", "title": "Dentoma", "text": ""}
{"id": "3981951", "revid": "226458", "url": "https://it.wikipedia.org/wiki?curid=3981951", "title": "Episodi di Non fidarti della str**** dell'interno 23 (prima stagione)", "text": "La prima stagione della serie televisiva Non fidarti della str**** dell'interno 23 \u00e8 stata trasmessa in prima visione assoluta negli Stati Uniti d'America da ABC dall'11 aprile al 23 maggio 2012.\nIn Italia la stagione \u00e8 stata trasmessa in prima visione satellitare da Fox dal 5 febbraio al 19 marzo 2013."}
{"id": "3981955", "revid": "729019", "url": "https://it.wikipedia.org/wiki?curid=3981955", "title": "AGM-154 Joint Standoff Weapon", "text": "L'AGM-154 Joint Stand-Off Weapon (JSOW) \u00e8 una bomba guidata prodotta dalla statunitense Raytheon, lanciabile da velivoli da combattimento a distanza di sicurezza (standoff) dalle difese antiaeree nemiche. Grazie a un sistema di navigazione inerziale/GPS l'AGM-154 pu\u00f2 colpire con precisione il proprio bersaglio dopo aver volato per decine di chilometri dal punto di sgancio. Dal 1999 equipaggia i principali velivoli da combattimento delle forze aeree statunitensi ed \u00e8 stato estesamente impiegato nel corso di varie operazioni militari.\nStoria e sviluppo.\nNel 1986 l'U.S. Navy lanci\u00f2 il programma AIWS (\"Advanced Interdiction Weapon System\") al fine di sviluppare un'arma aria-superficie di precisione con capacit\u00e0 \"standoff\" (ossia lanciabile da una distanza di sicurezza rispetto alle difese antiaeree) e \"fire and forget\" (lancia e dimentica, ossia capace di raggiungere il bersaglio senza richiedere ulteriori interventi da parte del velivolo lanciatore) per sostituire le bombe a guida laser classe Paveway e i missili (anch'essi a guida laser) AGM-65E Maverick. Ad aggiudicarsi il contratto di sviluppo del nuovo sistema d'arma fu la Texas Instruments (successivamente assorbita dalla Raytheon) nel giugno del 1992. Quello stesso anno al programma ader\u00ec anche l'USAF e il nuovo sistema d'arma cambi\u00f2 denominazione in JSOW, con la designazione AGM-154. Nel dicembre del 1994 fu lanciato il primo prototipo dell'arma completa di sistema di guida e nel febbraio del 1997 l'U.S. Navy inizi\u00f2 i test di valutazione operativa. L'AGM-154A entr\u00f2 in servizio nel 1999 e nello stesso anno ne fu avviata la produzione su larga scala.\nL'AGM-154A non aveva alcun sistema di propulsione ed era essenzialmente una bomba planante che al momento dello sgancio dispiegava una coppia di alette e si dirigeva verso il bersaglio programmato sfruttando un sistema di guida inerziale (INS) accoppiato a un sensore GPS. La testata di guerra era composta 145 sub-munizioni BLU-97B CEM ad effetto combinato.\nLa Raytheon svilupp\u00f2 anche la variante AGM-145A-1 dotata di una testata unica BLU-111 (basata sulla bomba Mk-82 da 225\u00a0kg) e offerta soprattutto per l'esportazione.\nLa versione AGM-154B utilizzava una testata di guerra composta da 6 sub-munizioni intelligenti controcarro BLU-108B SFM. Il suo sviluppo fu completato nel 2001 ma il programma fu cancellato perch\u00e9 l'USAF - che era l'acquirente principale di questa versione - prefer\u00ec adottare al suo posto la bomba a grappolo CBU-115B WCMD-ER. Successivamente, nel 2005, l'USAF abbandon\u00f2 del tutto il programma JSOW in favore di altre famiglie di armi intelligenti.\nNel luglio del 2003 fu avviata la produzione iniziale della nuova versione AGM-154C, sviluppata per le esigenze dell'US Navy. L'AGM-145C integrava un sensore IIR (\"Imaging Infrared\", a radiazione infrarossa) capace di individuare autonomamente il bersaglio da colpire e utilizzava una testata di guerra BROACH a frammentazione e penetrazione. L'AGM-154C \u00e8 entrato in produzione su larga scala nel dicembre del 2004 ed \u00e8 entrato in servizio operativo nel febbraio del 2005.\nA met\u00e0 del 2005 l'AGM-154 JSOW aveva totalizzato circa 450 lanci in operazioni di combattimento, 430 dei quali nel corso dell'operazione Iraqi Freedom.\nNel 2006 \u00e8 stato avviato lo sviluppo della variante AGM-154C-1 che comprende miglioramenti al software e implementa un sistema di comunicazione (\"data link\") Link 16. Grazie a queste migliorie l'arma ha acquisito la capacit\u00e0 di colpire bersagli navali in movimento e pu\u00f2 essere indirizzata contro bersagli non programmati prima del lancio. I primi test hanno avuto luogo nel 2011 e l'entrata in servizio \u00e8 prevista per il 2013.\nLa Raytheon ha anche progettato due varianti del JSOW dotate di propulsione. La prima, equipaggiata con un piccolo turbojet Williams International WJ-24, fu sperimentata nel 1995 e l'anno seguente fu offerta - senza successo - all'Inghilterra con la denominazione commerciale Griffin-36, nell'ambito del programma CASOM per un'arma stand-off destinata alle forze aeree britanniche. La seconda, che montava un turbojet Hamilton Sundstrand TJ150 fu collaudata nel 2009 con la sigla JSOW-ER e dimostr\u00f2 di poter raggiungere 480\u00a0km di gittata. Nonostante queste proposte non abbiano avuto seguito, il JSOW \u00e8 stato progettato sin dall'inizio tenendo conto della possibilit\u00e0 di integrare un sistema di propulsione e le forze armate americane gi\u00e0 dal 2000 hanno riservato le sigle AGM-154D e AGM-154E a eventuali versioni propulse rispettivamente dell'AGM-154A e dell'AGM-154C.\nIl costo di produzione di un JSOW, pari a dollari ( dollari considerando le spese di sviluppo) per un AGM-154A, \u00e8 salito a dollari per l'AGM-154C ( dollari con le spese di sviluppo). I piani di produzione iniziali prevedevano un totale di AGM-154A, 1200 AGM-154B e AGM-154C per l'US Navy e l'USMC, 3000 AGM-154A e 3000 AGM-154B per l'USAF.\nL'arma \u00e8 stata anche acquistata dalle forze armate di varie altre nazioni.\nCaratteristiche.\nL'AGM-154 JSOW \u00e8 una bomba planante costituita da un involucro contenitore dotato di alette caudali e di ali retrattili che si dispiegano al momento dello sgancio, al cui interno sono collocati il sistema di guida e la carica bellica.\nLa prima versione, AGM-154A, dispone di un sistema di guida inerziale (INS) accoppiato a un sensore GPS; la testata \u00e8 di tipo a grappolo e ospita 145 ordigni BLU-97/B CEM (\"Combined Effects Munition\"), ciascuno dei quali \u00e8 pesante 1,54\u00a0kg ed \u00e8 formato da una carica cava per la penetrazione delle blindature, un involucro a frammentazione per la proiezione di schegge e un anello di zirconio per produrre effetti incendiari. Questo tipo di testata \u00e8 efficace nei confronti di bersagli non particolarmente protetti (ad esempio truppe e automezzi) dispersi su un'ampia area (ogni ordigno pu\u00f2 coprire un'area equivalente a un campo di calcio). Il sistema di guida garantisce un CEP (Circolo di Errore Probabile) di tre metri. Il bersaglio va programmato nel sistema di guida prima dello sgancio.\nNella versione AGM-154A-1 la testata a grappolo \u00e8 sostituita da una carica esplosiva unica BLU-111B, derivata dalla bomba Mk-82 da 225\u00a0kg, pi\u00f9 efficace nei confronti di bersagli puntiformi.\nLa versione AGM-154C (JSOW C) utilizza anch'essa una testata unica, la BROACH. Questa testata, realizzata dalla BAE e pesante 225\u00a0kg, \u00e8 composta da una carica cava che precede la carica esplosiva vera e propria, massimizzando la capacit\u00e0 di penetrazione e l'effetto distruttivo anche nei confronti di bersagli induriti. Inoltre questa versione introduce un sensore IIR (in aggiunta al sistema di navigazione INS/GPS) che consente all'ordigno di individuare autonomamente il proprio bersaglio raffrontando le immagini riprese dal sensore con quelle memorizzate in un data base.\nLa versione AGM-154C-1 dispone di un apparato di comunicazione (LINK 16) grazie al quale pu\u00f2 scambiare dati con il velivolo lanciatore. Ci\u00f2 consente di indirizzare la bomba contro un bersaglio che non era stato programmato prima dello sgancio oppure di comunicare all'ordigno la posizione aggiornata del bersaglio, conferendogli la possibilit\u00e0 di colpire bersagli in movimento, come le unit\u00e0 navali.\nNon disponendo di un sistema propulsivo autonomo, la gittata di una bomba JSOW dipende dalla velocit\u00e0 e dalla quota dell'aereo lanciatore al momento dello sgancio e pertanto pu\u00f2 variare da una ventina di chilometri (sgancio a bassa quota) fino a pi\u00f9 di 70\u00a0km (sgancio da alte quote).\nIl JSOW \u00e8 considerato un sistema d'arma a lungo raggio che va a integrarsi con i sistemi a corto raggio e in particolare - nell'arsenale delle forze aeree americane - con le bombe intelligenti a corto raggio JDAM. L'impiego operativo, infatti, prevede l'utilizzo del JSOW da distanza di sicurezza contro bersagli difesi da sistemi antiaerei e l'utilizzo delle JDAM per l'attacco a bersagli sprovvisti di difese antiaeree, oppure l'impiego del JSOW per neutralizzare le difese antiaeree del bersaglio primario che viene poi attaccato con le JDAM.\nIl JSOW pu\u00f2 essere trasportato dagli aerei da attacco in ragione di uno o due esemplari per ciascun pilone sub-alare compatibile. I caccia F-35 possono trasportare l'ordigno nelle stive interne, senza compromettere le caratteristiche stealth."}
{"id": "3981958", "revid": "767487", "url": "https://it.wikipedia.org/wiki?curid=3981958", "title": "Nov\u00e1 Ves (Plze\u0148-jih)", "text": "Nov\u00e1 Ves \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3981965", "revid": "928766", "url": "https://it.wikipedia.org/wiki?curid=3981965", "title": "Lorenzo Alfonsi", "text": "Campione Europeo della classe Superstock nel 2004.\nCarriera.\nNel 2001 si classifica nono nel campionato italiano Stock 1000, continua a gareggiare nel CIV anche nel 2002 quando chiude terzo (con una gara vinta), e nel 2003 che chiude undicesimo, corre inoltre in varie categorie internazionali.\nDopo tre anni nel campionato Europeo della classe Superstock, il quarto anno (nel 2004) vince il titolo, spostandosi l'anno successivo nel mondiale Superbike con la Yamaha YZF R1 del team D.F.X. Treme, con cui raccolse cinque punti, tanto che l'anno successivo corse principalmente il campionato italiano velocit\u00e0, disputando solo alcune gare mondiali come wildcard.\nNel 2007 \u00e8 passato al campionato mondiale Supersport correndo con una Honda CBR600RR nel team Althea Honda con compagno di squadra il giapponese Katsuaki Fujiwara. Dopo un 2008 dove non ottiene punti partecipando ancora al mondiale Supersport, ritorna nel 2009 al CIV dove la maggior soddisfazione la coglie nell'ultima gara quando sulla Honda coglie un quinto posto al Mugello nella categoria Superstock. Nel 2010 continua nella Superstock italiana correndo dapprima con la Honda e poi con la BMW (vincendo al Mugello). Con la moto tedesca ha corso anche nel 2011, concludendo all'ottavo posto nella generale.\nNel 2012 viene richiamato nel mondiale Superbike dal team Pro Ride Real Game Honda per sostituire Raffaele De Rosa, ma prende parte solo alla prova di Imola in quanto la squadra perde delle sponsorizzazioni e decide di ritirarsi dal campionato. Contestualmente al mondiale, partecipa alla Stock 1000 nel CIV dove, in sella ad una BMW, chiude tredicesimo. Nel 2013 \u00e8 pilota titolare nel campionato italiano Superbike dove, utilizzando motociclette Kawasaki e BMW chiude la stagione al ventiquattresimo posto."}
{"id": "3981967", "revid": "767487", "url": "https://it.wikipedia.org/wiki?curid=3981967", "title": "Nov\u00e9 Mitrovice", "text": "Nov\u00e9 Mitrovice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3981968", "revid": "287204", "url": "https://it.wikipedia.org/wiki?curid=3981968", "title": "Nove Mitrovice", "text": ""}
{"id": "3981976", "revid": "1870773", "url": "https://it.wikipedia.org/wiki?curid=3981976", "title": "Oplot", "text": "Oplot \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3981986", "revid": "48759847", "url": "https://it.wikipedia.org/wiki?curid=3981986", "title": "Isole Marianne settentrionali", "text": ""}
{"id": "3981987", "revid": "110157", "url": "https://it.wikipedia.org/wiki?curid=3981987", "title": "Oselce", "text": "Oselce \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3981991", "revid": "599013", "url": "https://it.wikipedia.org/wiki?curid=3981991", "title": "Mordkommission", "text": ""}
{"id": "3981993", "revid": "339392", "url": "https://it.wikipedia.org/wiki?curid=3981993", "title": "Lamotrekese", "text": ""}
{"id": "3981998", "revid": "10125", "url": "https://it.wikipedia.org/wiki?curid=3981998", "title": "Anarcosindacalismo", "text": ""}
{"id": "3982010", "revid": "300061", "url": "https://it.wikipedia.org/wiki?curid=3982010", "title": "AGM-154 JSOW", "text": ""}
{"id": "3982011", "revid": "287204", "url": "https://it.wikipedia.org/wiki?curid=3982011", "title": "Ot\u011b\u0161ice", "text": "Ot\u011b\u0161ice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3982012", "revid": "10125", "url": "https://it.wikipedia.org/wiki?curid=3982012", "title": "Anarco-sindacalista", "text": ""}
{"id": "3982013", "revid": "287204", "url": "https://it.wikipedia.org/wiki?curid=3982013", "title": "Otesice", "text": ""}
{"id": "3982016", "revid": "10125", "url": "https://it.wikipedia.org/wiki?curid=3982016", "title": "Anarcosindacalista", "text": ""}
{"id": "3982019", "revid": "101175", "url": "https://it.wikipedia.org/wiki?curid=3982019", "title": "Gran Premio motociclistico del Giappone 1994", "text": "Il Gran Premio motociclistico del Giappone 1994 fu il terzo Gran Premio della stagione e si disput\u00f2 il 24 aprile 1994 sul circuito di Suzuka.\nNella classe 500 il vincitore fu Kevin Schwantz su Suzuki davanti alle Honda di Mick Doohan e Shin'ichi It\u014d; nella 250 il podio fu occupato da Tadayuki Okada, alla prima vittoria nel motomondiale, seguito da Loris Capirossi e T\u014dru Ukawa, all'esordio nel motomondiale come wild card. Il podio della classe 125 fu occupato interamente da piloti giapponesi, con Takeshi Tsujimura vincitore davanti a Kazuto Sakata e Hideyuki Nakaj\u014d, per la prima volta tra i primi tre all'arrivo."}
{"id": "3982024", "revid": "287204", "url": "https://it.wikipedia.org/wiki?curid=3982024", "title": "Pol\u00e1nka", "text": "Pol\u00e1nka \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3982027", "revid": "287204", "url": "https://it.wikipedia.org/wiki?curid=3982027", "title": "Polanka", "text": ""}
{"id": "3982029", "revid": "287204", "url": "https://it.wikipedia.org/wiki?curid=3982029", "title": "Torneo Internazionale Under-19 Bellinzona", "text": "Il Torneo Internazionale Under-19 Bellinzona si disputa ogni anno e vede affrontarsi squadre giovanili del panorama calcistico mondiale. Nel 2016 \u00e8 arrivato alla sua 76 edizione.\nStoria.\nIl torneo nasce nel 1941, in pieno periodo bellico, e vide la partecipazione fino al 1946 di sole squadre svizzere. Successivamente il torneo divent\u00f2 internazionale con la partecipazione di diversi club Europei ma anche Sud Americani nonch\u00e9 di alcune selezioni Nazionali. Negli anni cresciuto notevolmente arrivando ad aggiudicarsi anche il patrocinio della FIFA.\nLa competizione \u00e8 da alcuni anni riservato a squadre giovanili Under 19 e si svolge sull'arco di cinque giornate. Il torneo coinvolge otto squadre, la cui partecipazione avviene su invito del comitato organizzatore ed \u00e8 completamente spesata, suddivise in due gruppi. Le migliori si affronteranno in semifinale e in finale, le altre si sfideranno per il piazzamento. Le partite in totale sono 18 e si disputano per una met\u00e0 al Comunale di Bellinzona e le restanti su quattro campi esterni dislocati su tutto il territorio cantonale. L'Inter con nove successi, detiene il record di affermazioni nel torneo."}
{"id": "3982033", "revid": "295921", "url": "https://it.wikipedia.org/wiki?curid=3982033", "title": "Guendalina Tavassi", "text": ""}
{"id": "3982036", "revid": "110157", "url": "https://it.wikipedia.org/wiki?curid=3982036", "title": "Pr\u00e1dlo", "text": "Pr\u00e1dlo \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3982048", "revid": "287204", "url": "https://it.wikipedia.org/wiki?curid=3982048", "title": "Pradlo", "text": ""}
{"id": "3982052", "revid": "1927338", "url": "https://it.wikipedia.org/wiki?curid=3982052", "title": "Hezbollah (Turchia)", "text": "Il movimento curdo di Turchia, autodefinitosi Hezbollah (in turco T\u00fcrkiye Hizbullah\u0131, in curdo Hizbullah\u00ee Kurd\u00ee) \u00e8 un'organizzazione armata fondamentalista sunnita composta da turchi e curdi di Turchia. Esso agisce in Turchia e il suo centro maggiormente attivo viene indicato nella citt\u00e0 di Malatya.\nL'Hezbollah turco \u00e8 iscritto in una lista ufficiale delle organizzazioni considerate terroristiche dal Dipartimento di Stato statunitense ed \u00e8 del pari considerata terroristico dall'Emniyet Genel M\u00fcd\u00fcrl\u00fc\u011f\u00fc turco.\nComparso negli anni ottanta, il movimento ha ottenuto un sostegno ufficioso da parte del governo di Ankara, che sperava di trarne profitto nella sua lotta armata contro il PKK di Abdullah \u00d6calan e, al contempo, in funzione anti-marxista. Circa 3000 civili curdi, compresi giornalisti e uomini d'affari, sono stati cos\u00ec eliminati da Hezbollah negli anni novanta e tra le persone eliminate figura anche la femminista islamica Konca Kuris.\nDalla met\u00e0 degli anni novanta, i governi turchi hanno per\u00f2 avviato una dura repressione nei confronti di Hezbollah e il loro leader, H\u00fcseyin Velio\u011flu, \u00e8 stato ucciso dalla polizia a Istanbul il 17 gennaio del 2000.\nIl fondatore, Adnan Ers\u00f6z, aveva combattuto in Afghanistan negli anni ottanta e numerosi suoi membri hanno combattuto nel decennio successivo in Bosnia e in Cecenia, e tra essi Azad Ekinci.\nL'Hezbollah turco non ha alcun legame con l'omonimo partito sciita libanese."}
{"id": "3982068", "revid": "599013", "url": "https://it.wikipedia.org/wiki?curid=3982068", "title": "Carlos Alberto Barreto", "text": "Carriera.\nClub.\nNel corso della sua carriera, Barreto fu prevalentemente una riserva dell'Uni\u00f3n Magdalena; debutt\u00f2 in massima serie nella stagione 1980. Nel campionato 1981 fu impiegato con maggiore continuit\u00e0, superando le 20 presenze in stagione e riuscendo a giocare diversi incontri da titolare. Nel 1982 il numero di partite da lui giocate diminu\u00ec; nel 1983 pass\u00f2 met\u00e0 campionato all'Uni\u00f3n Magdalena e poi, a giugno, fu ceduto al C\u00facuta, con cui disput\u00f2 le restanti partite. Nel 1984 non gioc\u00f2 in prima divisione; vi ritorn\u00f2 nel 1985, con la maglia del Deportes Quind\u00edo."}
{"id": "3982074", "revid": "1305887", "url": "https://it.wikipedia.org/wiki?curid=3982074", "title": "Y\u014dkai ningen Bem", "text": " \u00e8 un dorama giapponese live action tratto dall'anime \"Bem\".\nLa sigla iniziale, \"Birth\", \u00e8 composta dal gruppo J-pop KAT-TUN.\nTrama.\nBem, Bera e Bero son tre esseri mostruosi creati da un incidente di laboratorio, durante un esperimento segretissimo: a causa della loro nascita fuori dalla norma si trovano ad esser in una condizione \"limite\", n\u00e9 umani n\u00e9 animali. Nonostante la loro natura ed il loro aspetto spaventoso, son di carattere buono ed amichevole, amanti della pace e della giustizia; dei veri e propri eroi che si son assunti l'onere d'aiutar per quanto \u00e8 nelle loro possibilit\u00e0 tutti gli esseri umani bisognosi che incontrano nel loro cammino.\nMa, poich\u00e9 si trovan ad esser sempre, nonostante tutto, degli esseri mostruosi, vengono disprezzati ed evitati dagli altri uomini; sono inoltre sempre ricercati dalla polizia che li vuole tener sotto stretto controllo, per studi e ricerche scientifiche. Ora, il caso vuole che entrino in contatto, e successivamente sviluppino una bella amicizia, con un detective: attraverso il continuo ed assiduo contatto col mondo degli uomini i tre vengono a sviluppare sempre pi\u00f9 il desiderio struggente di poter diventar finalmente come loro, in tutto e per tutto.\nLa storia segue le loro avventure di combattenti dei mali del mondo a favore degli ultimi e dei pi\u00f9 deboli. La speranza, dall'inizio alla fine, \u00e8 quella di trasformarsi anche esteriormente in belle persone, allo stesso modo in cui lo sono gi\u00e0 con pienezza interiormente.\nInterpreti e personaggi.\nvuole ad ogni costo diventar umano e vaga senza meta assieme a Bera e Bero per le citt\u00e0 del mondo degli uomini. Di carattere triste e malinconico, con un forte senso della giustizia.\nestrema e decisa, dice sempre quello che pensa, nasconde sotto una scorza impenetrabile la sua fragilit\u00e0 ed un cuore pieno d'amore.\nnon ha paura di nulla e a causa di ci\u00f2 tende spesso a cacciarsi nei guai, ha gi\u00e0 un forte senso d'autonomia anche se \u00e8 ancora solo un bambino.\nun abilissimo investigatore, dal gran cuore e che ama appassionatamente la sua famiglia. Sprezzante coi suoi superiori di grado, non riesce ad esser diplomatico, pertanto ha davvero molto poche possibilit\u00e0 di far carriera. Un po' alla volta stringer\u00e0 un solido legame d'amicizia con Bem.\nmoglie di Natsume, \u00e8 lei a sostener la sua famiglia nei momenti pi\u00f9 difficili. Per Bem diverr\u00e0 quasi come una madre putativa.\nfiglioletta di Natsume, una ragazza di buoni sentimenti. Diverr\u00e0 la miglior amica di Bero, anzi quasi una sorella.\nprofessore di biologia che conduce le sue ricerche presso l'universit\u00e0.\nnipotina di Ogata, introversa e chiusa in se stessa, tender\u00e0 a cambiar dopo esser entrata in contatto con Bem e gli altri.\ngovernante di casa Ogata, ha un costante timore che i mostri irrompano in casa.\nfigura misteriosa, non si sa chi sia n\u00e9 cosa voglia, ne se sia un essere mostruoso o anche lui un umano."}
{"id": "3982078", "revid": "1573940", "url": "https://it.wikipedia.org/wiki?curid=3982078", "title": "Moebelia", "text": "Moebelia \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi attribuite a questo genere sono state rinvenute nella regione paleartica: la specie dall'areale pi\u00f9 vasto \u00e8 la M. penicillata reperita in varie localit\u00e0 dell'intera regione.\nIn Italia settentrionale sono stati rinvenuti vari esemplari di M. panicillata .\nTassonomia.\nFormalmente questo genere \u00e8 considerato un sinonimo anteriore di Styloctetor , ma unanimemente accettato come genere a s\u00e9 da tutti i recenti autori.\nL'aracnologo Wunderlich, in un lavoro del 1970 pose in sinonimia Moebelia con Entelecara : non ha avuto per\u00f2 seguito a causa di un lavoro di Millidge del 1977 che confutava questa tesi.\nInfine, Moebelia \u00e8 considerato sinonimo anteriore di \"Araeoncoides\" , secondo uno studio sulla specie tipo \"Araeoncoides berolinensis\" , come riassunto in un lavoro di Wunderlich &amp; Blick del 2006 e \"contra\" un precedente lavoro di Heimer &amp; Nentwig del 1991.\nA dicembre 2011, si compone di tre specie:"}
{"id": "3982086", "revid": "205250", "url": "https://it.wikipedia.org/wiki?curid=3982086", "title": "Pasquale Natuzzi", "text": "Biografia.\nNasce a Matera il 24 marzo del 1940, \u00e8 il secondogenito di sette figli. Suo padre Vitantonio gestisce una piccola falegnameria, sua madre Annunziata Tritto ha un piccolo negozio di generi alimentari. Dopo i primi anni trascorsi a Matera, la famiglia Natuzzi si trasferisce a Taranto, in Puglia. A 15 anni Pasquale Natuzzi entra come apprendista nel laboratorio di un amico tappezziere (Pierino Amandonico, con il laboratorio sito in Taranto Via Principe Amedeo angolo Via Gorizia) \nNel 1959 Natuzzi si mette in proprio e d\u00e0 vita al suo primo laboratorio artigianale per la produzione di divani e poltrone: nasce la Natuzzi. Nel 1962 si trasferisce a Matera, sua citt\u00e0 natale. In breve tempo, per\u00f2, i suoi collaboratori ritornano a Taranto e Pasquale Natuzzi, non trovando sostituti, decide di aprire un negozio di mobili.\nL'esperienza commerciale dura cinque anni, al termine dei quali Natuzzi rimette in piedi una piccola azienda. Nel 1972 fonda la Natuzzi Salotti S.r.l. con sede sempre a Matera. Un anno dopo, un cortocircuito manda in fiamme lo stabilimento di Matera. Natuzzi si vede costretto a trasferire la produzione nella fabbrica ancora in via di costruzione nella vicina Santeramo in Colle, in provincia di Bari.\nLa produzione riparte subito e gi\u00e0 una settimana dopo il rogo si effettua la prima consegna. Quella fabbrica in seguito \u00e8 diventata la sede del quartier generale del gruppo Natuzzi.\nIntorno alla met\u00e0 degli anni settanta, Pasquale Natuzzi partecipa per la prima volta a una fiera dell'arredamento a Bari, dove prende i primi contatti con alcuni clienti del Medio Oriente: Arabia Saudita, Israele, Giordania. Gi\u00e0 nel 1976, l'azienda esporta in quei paesi il 60% del suo fatturato, il resto lo realizza in Italia. Nel 1977 Pasquale Natuzzi partecipa per la prima volta alla fiera del mobile di Colonia, dove espone un solo divano in pelle. Qui stabilisce i contatti con un'importante catena di distribuzione europea, la belga Universe du Cuir, che gli permette di iniziare le esportazioni in Nord Europa e di specializzarsi nelle nicchia del divano in pelle.\nNegli anni ottanta Pasquale Natuzzi si concentra sul mercato americano, avviando una collaborazione con Macy's, una delle principali catene di negozi statunitensi.\nNel 1993 la Societ\u00e0 si quota a Wall Street.\nNel 1993 Pasquale Natuzzi viene chiamato da Claudio Dematt\u00e9 nel consiglio di amministrazione di Sipra, la concessionaria della Rai per la raccolta pubblicitaria.\nIl solido legame con gli USA si rafforza, nel 1998, con la costruzione a High Point (Carolina del Nord) della nuova sede commerciale di Natuzzi Americas: un palazzo a forma di nave per simboleggiare la storia imprenditoriale di Pasquale Natuzzi, caratterizzata dalla \"scoperta dell'America\". Il progetto viene affidato all'architetto Mario Bellini.\nSulla scia del successo di Pasquale Natuzzi nascono numerose aziende manifatturiere locali, molte delle quali fondate da ex-collaboratori Natuzzi (Agnese Sinisi). Nel \u201ctriangolo del salotto\u201d tra Santeramo, Matera ed Altamura nasce un \"piccolo miracolo del Sud\" : nasce il distretto murgiano del salotto, sviluppatosi e cresciuto sulla scia della crescita del Gruppo Natuzzi e di altre realt\u00e0 produttive presenti nel territorio.\nLa crescita conseguita negli anni dal Distretto del Salotto \u00e8 notevole: il fatturato complessivo supera i 1.400 milioni di euro, con pi\u00f9 di 300 imprese attive a livello di produzione finito e semilavorati, per un totale di undicimila addetti (Dati: Confindustria 2001).\nAgli inizi degli anni 2000, la Natuzzi e l'intero distretto murgiano del salotto sembrano volare con il vento in poppa, ma Pasquale Natuzzi va controtendenza. In un'intervista alla Gazzetta del Mezzogiorno l'imprenditore dichiara che il Distretto potrebbe scomparire entro il 2010 a causa della imminente globalizzazione e della incapacit\u00e0 delle aziende locali di investire su una propria identit\u00e0 di marca e di prodotto e sulla qualit\u00e0 .\nCol passare degli anni e con l'aggravarsi della crisi del settore Pasquale Natuzzi \u00e8 sempre pi\u00f9 impegnato sui temi della responsabilit\u00e0 sociale d'impresa, dell'affermazione della legalit\u00e0, contro il lavoro nero e in difesa del made in Italy.\nPasquale Natuzzi vive a Santeramo in Colle, \u00e8 sposato con Antonisa Perrone, consigliere di amministrazione della holding Natuzzi S.p.A., ed \u00e8 padre di cinque figli, tre dei quali lavorano in azienda: Nunzia, Annamaria e Pasquale Junior, Direttore Creativo Natuzzi.\nRiconoscimenti.\nNel 1995 riceve dall'allora presidente della Repubblica Italiana Oscar Luigi Scalfaro il Premio Leonardo - Qualit\u00e0 Italia per l'innovazione e la qualit\u00e0 nei prodotti.\nNel 2001, l'Universit\u00e0 di Bari conferisce a Pasquale Natuzzi la Laurea Honoris Causa in Scienze dell'Educazione, per essersi distinto nel corso degli anni nelle iniziative di formazione riservate ai lavoratori, tecnici e manager del Gruppo Natuzzi.\nNell'ottobre del 2008 Pasquale Natuzzi \u00e8 stato inserito nell'American Furniture Hall of Fame per il contribuito alla crescita e allo sviluppo dell'\u2019industria dell'arredamento negli Stati Uniti. Natuzzi \u00e8 il primo non americano a ricevere questo riconoscimento.\nNel novembre del 2010 la Fondazione Italia Cina, nell'ambito dei \"China Award 2010\", ha conferito a Natuzzi il premio Capital Elite come migliore testimonianza del Made in Italy in Cina.\nNel 2011 Pasquale Natuzzi ha ricevuto il premio alla carriera dalla Anti-Defamation League (ADL), per essersi distinto nel proprio lavoro, migliorando e valorizzando le relazioni tra i collaboratori, i clienti, e tra tutte le persone che sono coinvolte nelle attivit\u00e0 dell'impresa.\nNel dicembre 2015 ha ricevuto l \"Italian talent award 2015\" per il Made in Italy dall'Italian Talent Association.\nNel luglio 2016 \u00e8 nominato \"CEO dell'Anno 2016\" per il Settore Arredo e Design in occasione della VI edizione del \u201cPremio Internazionale Le Fonti\u201d"}
{"id": "3982087", "revid": "466539", "url": "https://it.wikipedia.org/wiki?curid=3982087", "title": "Coppa Davis 2012 Spareggi Gruppo Mondiale", "text": "Gli spareggi per l'accesso al Gruppo Mondiale (\"World Group Play-offs\" in inglese) sono i principali spareggi nella Coppa Davis 2012. Gli otto vincitori vengono ammessi al Gruppo Mondiale 2013, i perdenti sono costretti a partecipare alle fasi zonali."}
{"id": "3982095", "revid": "169529", "url": "https://it.wikipedia.org/wiki?curid=3982095", "title": "Francesco Saya", "text": "Biografia.\nGiurista e avvocato messinese famoso perch\u00e9 abile oratore, fu docente universitario e ben noto criminologo nell'Ottocento.\nFamoso \u00e8 il monumento funerario sito nel Gran Camposanto di Messina, opera di un giovanissimo Giovanni Scarf\u00ec nel 1876: il monumento, che raffigura l'insigne giurista, \u00e8 considerato tra i pi\u00f9 belli del Cimitero Monumentale."}
{"id": "3982098", "revid": "916580", "url": "https://it.wikipedia.org/wiki?curid=3982098", "title": "Santo Stefano (Giotto)", "text": "Il Santo Stefano \u00e8 un dipinto a tempera e oro su tavola (84x54 cm) di Giotto, databile al 1330-1335 circa e conservato nel Museo Horne a Firenze.\nStoria.\nPer le misure e la forma della tavola l'opera era generalmente associata alla \"Madonna col Bambino\" della National Gallery di Washington e ai due santi del Museo Jacquemart-Andr\u00e9 di Chaalis, \"San Giovanni Evangelista\" e \"San Lorenzo\", con i quali si pensava formasse in origine un polittico a cinque scomparti magari da identificare con uno di quelli ricordati dalle fonti in Santa Croce con un quinto pannello perduto.\nUna parte della critica per\u00f2 registrava, oltre a lievi differenze nella forma della cornice, un evidente divario stilistico, soprattutto tra lo straordinario \"Santo Stefano\" e le pi\u00f9 povere tavole di Chaalis. Indagini recenti e pi\u00f9 approfondite hanno definitivamente messo in luce come il pannello fiorentino sia per\u00f2 preparato a terra verde, mentre quelli francesi a terra rossa, per cui sicuramente di diversa provenienza.\nLa tavola del \"Santo Stefano\" \u00e8 collocata nell'estrema fase produttiva del maestro, dopo le pitture della Cappella Bardi.\nDescrizione e stile.\nSanto Stefano, riconoscibile per i sassi sulla testa, allusione alla sua lapidazione, e per la dalmatica, \u00e8 raffigurato a mezza figura, con una semplice aureola punzonata sullo sfondo oro uniforme. Figura di estrema eleganza, \u00e8 rivolto a destra e regge, con una mano affusolata e geometrica, un libro rosso rilegato con decorazioni ad oro zecchino. Il disegno appare prezioso, il colore ricercatissimo. Finissima \u00e8 la veste, con straordinari ricami al collo, al petto, ai bordi lungo le spalle e ai polsi. Un lembo di tessuto, dallo fodera rossa, iridescente di riflessi dorati, copre per met\u00e0 il libro e ricade pesantemente verso il basso, con pieghe molto realistiche."}
{"id": "3982101", "revid": "36426", "url": "https://it.wikipedia.org/wiki?curid=3982101", "title": "Cappella Bardi (Giotto)", "text": ""}
{"id": "3982102", "revid": "287204", "url": "https://it.wikipedia.org/wiki?curid=3982102", "title": "Verein f\u00fcr Leibes\u00fcbungen Wolfsburg 2011-2012", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2011-2012.\nStagione.\nLa stagione 2011-2012 per il Wolfsburg deve essere una stagione di riscatto dopo il deludente 15\u00ba posto della stagione 2010-2011. Durante la preparazione estivo Felix Magath decide insieme alla societ\u00e0 di cedere in prestito i due grandi acquisti della stagione precedente, Diego al e Simon Kj\u00e6r alla oltre a loro parte anche l'attaccante Grafite che si trasferisce negli Emirati Arabi all'Al-Ahli Club.\nA dispetto di queste cessioni ci sono gli arrivi di Sr\u0111an Laki\u0107,l'ex Juve Hasan Salihamid\u017ei\u0107, in prestito dal Barcellona il centrocampista Aljaksandr Hleb ed altri.\nNonostante la rivoluzione della squadra, subito c'\u00e8 l'eliminazione dalla DFB Pokal al primo turno a causa della sconfitta subita dal RB Lipsia mentre in Bundesliga la squadra termina la stagione con l'ottavo posto\nOrganigramma societario.\nArea tecnica"}
{"id": "3982108", "revid": "74801", "url": "https://it.wikipedia.org/wiki?curid=3982108", "title": "Jordan Romero", "text": "Figlio di Paul Romero e Leigh Anne Drake, l'alpinista \u00e8 noto per essere divenuto il 22 maggio 2010, a soli 13 anni, la pi\u00f9 giovane persona ad aver scalato il monte Everest.\nEverest.\nJordan Romero ha raggiunto la vetta dell'Everest il 22 maggio 2010 insieme al padre Paul, la compagna del padre Karen Lundgren e tre portatori sherpa, Ang Pasang Sherpa, Lama Dawa Sherpa e Lama Karma Sherpa. La salita \u00e8 avvenuta lungo la cresta nord-est, sul versante cinese, ed \u00e8 stata effettuata in stile himalayano e con utilizzo di bombole di ossigeno.\nSeven Summits.\nNel dicembre 2011, a soli 15 anni, scalando il Monte Vinson \u00e8 diventato anche il pi\u00f9 giovane scalatore che abbia completato le Seven Summits, le sette montagne pi\u00f9 alte per ciascuno dei continenti. Il record precedente apparteneva a George Atkinson, che nel maggio 2011 aveva completato la sfida a 16 anni."}
{"id": "3982111", "revid": "1372005", "url": "https://it.wikipedia.org/wiki?curid=3982111", "title": "Richard Kroner", "text": "Biografia.\nInsegn\u00f2 a Friburgo, a Dresda, a Kiel e (dal 1934) a Francoforte; dal 1910 al 1935 diresse la rivista \"Logos\".\nAllievo di Heinrich Rickert, si form\u00f2 in ambiente neokantiano, interessandosi alla tematica della filosofia dei valori. Successivamente si avvicin\u00f2 all'idealismo, diventando uno dei principali neohegeliani. Kroner inserisce la ripresa di temi hegeliani in una concezione pi\u00f9 generale della filosofia della cultura, capace di spiegare lo sviluppo storico-concettuale della filosofia classica tedesca.\nSecondo Kroner, rifarsi a Hegel significa assumere come attuale il problema che Hegel fu in grado di risolvere: la conciliazione tra coscienza mondana e coscienza religiosa, il superamento dell'antitesi tra antichit\u00e0 e cristianesimo, l'unificazione dello spirito greco con quello tedesco. Per Kroner la dialettica hegeliana \u00e8 lo strumento speculativo adeguato per superare il pessimismo di Schopenhuaer e l'esasperato individualismo di Nietzsche, entro una concezione sistematica che spiega la storia.\nLa sua opera pi\u00f9 importante \u00e8 \"Da Kant a Hegel\" (1921-24). Tra le altre opere: \"Fine e legge della biologia\" (1913); \"L'autorealizzazione dello spirito\" (1928); \"Fondazione filosofico-culturale della politica\" (1931); \"La funzione religiosa dell'immaginazione\" (1941)."}
{"id": "3982113", "revid": "767487", "url": "https://it.wikipedia.org/wiki?curid=3982113", "title": "Ernesto Cianciolo", "text": "Biografia.\nLaureatosi in giurisprudenza a Messina, era figlio del barone Domenico e di Enrichetta Stagno d'Alcontres.\nFu eletto per quattro legislature (1890-1900) membro della Camera dei deputati."}
{"id": "3982123", "revid": "716632", "url": "https://it.wikipedia.org/wiki?curid=3982123", "title": "Atomic Train", "text": ""}
{"id": "3982125", "revid": "1391297", "url": "https://it.wikipedia.org/wiki?curid=3982125", "title": "Michele Panebianco", "text": "Biografia.\nStudi\u00f2 a Roma dove fu allievo di Vincenzo Camuccini, dopo esser stato discepolo di Letterio Subba. \nDirettore della scuola di belle arti a Messina, molti dei suoi lavori, a tema sacro, andarono distrutti nel terremoto del 1908, le rimanenti sono conservate tra il Museo Regionale di Messina e varie chiese della Sicilia. \nFu tra i primi maestri di Lio Gangeri."}
{"id": "3982126", "revid": "1318658", "url": "https://it.wikipedia.org/wiki?curid=3982126", "title": "Amderma", "text": "Amderma () \u00e8 un insediamento nel Circondario autonomo dei Nenec. Ha 572 abitanti."}
{"id": "3982128", "revid": "1494169", "url": "https://it.wikipedia.org/wiki?curid=3982128", "title": "\u00c8 nata una star?", "text": ""}
{"id": "3982129", "revid": "124920889", "url": "https://it.wikipedia.org/wiki?curid=3982129", "title": "I segreti di Nicholas Flamel, l'immortale - L'incantatrice", "text": "I segreti di Nicholas Flamel, l'immortale - L'incantatrice (\"The Sorceress: The Secrets of the Immortal Nicholas Flamel\"), abbreviato come L'incantatrice, \u00e8 un romanzo fantasy per ragazzi del 2009 di Michael Scott. \u00c8 il terzo volume della saga \"I segreti di Nicholas Flamel, l'immortale\", iniziata con \"L'alchimista\".\nL'Incantatrice del titolo \u00e8 Perenelle Flamel (sebbene nel testo della traduzione italiana Perenelle Flamel non venga mai chiamata Incantatrice, ma Fattucchiera).\nTrama.\nLa vicenda narrata in questo volume si svolge tra luned\u00ec 4 e marted\u00ec 5 giugno 2007.\nNicholas Flamel ha appena visto Parigi andare distrutta sotto i suoi occhi, rasa al suolo da Dee e Machiavelli, senza che l'alchimista abbia potuto fare nulla per evitarlo; \u00e8 stato occupato a difendere i gemelli Sophie e Josh Newman, che continuano a dare segnali inequivocabili di essere i gemelli della profezia. Sebbene Dee sia riuscito ad appropriassi del Libro di Abramo il Mago, gli mancano le due preziosissime pagine che occorrono agli Oscuri Signori per realizzare l'Invocazione Finale e allineare i Regni d'Ombra. Sfortunatamente Flamel diventa giorno dopo giorno sempre pi\u00f9 debole, e sua moglie Perenelle (l'incantatrice del titolo), \u00e8 ancora prigioniera ad Alcatraz. Se spera di sconfiggere Dee definitivamente, l'anziano alchimista deve trovare qualcuno in grado di insegnare ai gemelli la terza magia elementare, quella dell'acqua. L'unico capace di ci\u00f2 \u00e8 Gilgamesh, anche se egli \u00e8 completamente pazzo."}
{"id": "3982140", "revid": "767487", "url": "https://it.wikipedia.org/wiki?curid=3982140", "title": "Mikolaj Habdank Kruszewski", "text": "Con il suo maestro e collega Baudouin de Courtenay (1845-1929) viene considerato come uno fra i pi\u00f9 importanti precursori dello strutturalismo linguistico.\nBiografia.\nDopo avere studiato all'universit\u00e0 di Varsavia, vi si laure\u00f2 nel 1875 con una tesi sulle \"Formule magiche russe\", opera in cui provava a ricondurre i fenomeni linguistici e folcloristici ai loro fondamenti logici e psicologici.\nDai suoi paralleli studi filosofici aveva tratto la convinzione che la linguistica, per essere davvero scienza, deve proporsi di scoprire le regolarit\u00e0 latenti e le leggi generali che governano ci\u00f2 che egli chiamava il \"sistema strutturale\" della lingua.\nProfessore all'universit\u00e0 di Kazan' dal 1880, si impegn\u00f2 a creare una linguistica generale pi\u00f9 comprensiva della linguistica storica allora trionfante: un progetto \"fenomenologico\" condiviso da Baudouin e che costituisce la caratteristica originale di quella che si sarebbe poi chiamata la Scuola di Kazan'.\nLe tesi di Kruszewski si trovano esposte nel \"Profilo della scienza del linguaggio\" (1883) e in pochi altri lavori, tra cui si devono menzionare quelli sull\"'Analogia e etimologia popolare\" (1879) e sul \"Mutamento fonetico\" (1881), nonch\u00e9 un \"Corso di grammatica francese\" pubblicato postumo (1891)."}
{"id": "3982141", "revid": "765341", "url": "https://it.wikipedia.org/wiki?curid=3982141", "title": "Mario Berri", "text": "Biografia.\nLaureato in giurisprudenza (Genova 1934) e scienze politiche (1935), entra in magistratura lo stesso anno della seconda laurea, vincendo il concorso a 89 posti di \"uditore di tribunale\". \nLe prime funzioni giudiziarie le svolge presso il tribunale di La Spezia e poi in quello di Frosinone dal 1936 al 1939.\nNel 1938 si sposa con Maria Vittoria Boselli, dalla quale ha 4 figli.\nFu segretario della Commissione ministeriale per la riforma del codice di procedura civile approvato con il Regio decreto 28 ottobre 1940, n.1443, presieduta dall'allora Guardasigilli Dino Grandi con la collaborazione dei professori Enrico Redenti dell'Universit\u00e0 di Bologna, Francesco Carnelutti dell'Universit\u00e0 di Milano, Piero Calamandrei dell'Universit\u00e0 di Firenze e del dott. Leopoldo Conforti, avvocato generale della Corte di Cassazione.\nA fine 1942 \u00e8 trasferito alla Procura Generale di Cassazione presso la quale rimane sino al suo collocamento a riposo (6 ottobre 1982), l\u00ec rivestendo varie qualifiche di magistrato di appello e di cassazione tra cui, dal 24 aprile 1981 al 6 ottobre 1982, primo presidente della Corte di Cassazione.\nNella sua lunga carriera di giudice \u00e8 stato tra l'altro:\n\u00c8 stato collega ed amico del vicepresidente del Consiglio Superiore della Magistratura, Vittorio Bachelet e, dopo l'uccisione di questi ad opera delle Brigate Rosse, \u00e8 diventato presidente del Comitato dell'Associazione Vittorio Bachelet \nScritti.\nOltre a numerosi articoli su \u00abIl Tempo\u00bb e altri quotidiani, ha pubblicato"}
{"id": "3982150", "revid": "1573940", "url": "https://it.wikipedia.org/wiki?curid=3982150", "title": "Moebelotinus", "text": "Moebelotinus \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita nella Russia asiatica (Territorio della Transbajkalia) e in Mongolia.\nTassonomia.\nLe caratteristiche di questo genere sono state evinte dallo studio degli esemplari della specie tipo \"Panamomops transbaikalicus\" .\nA dicembre 2011, si compone di una specie:"}
{"id": "3982152", "revid": "281901", "url": "https://it.wikipedia.org/wiki?curid=3982152", "title": "Artificial reef", "text": ""}
{"id": "3982154", "revid": "729019", "url": "https://it.wikipedia.org/wiki?curid=3982154", "title": "\u0116karma", "text": "\u0116karma (in russo \u042d\u043a\u0430\u0440\u043c\u0430; in giapponese \u8d8a\u6e07\u78e8\u5cf6, Ekaruma-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata nel Mare di Ochotsk. Amministrativamente fa parte del Severo-Kuril'skij rajon dell'oblast' di Sachalin, nel Circondario federale dell'Estremo Oriente. Il suo nome viene dalla lingua ainu e significa \"ancoraggio sicuro\". L'isola \u00e8 disabitata.\nGeografia.\n\u0116karma si trova nella parte settentrionale delle isole Curili, 8\u00a0km a nord-ovest di \u0160ia\u0161kotan, da cui la divide lo stretto \u0116karma. L'isola ha una forma ovale, \u00e8 lunga circa 7,5\u00a0km e larga 5\u00a0km. La sua superficie \u00e8 di 30\u00a0km\u00b2. Sull'isola non c'\u00e8 acqua potabile; sono presenti delle sorgenti calde sulfuree. A 29\u00a0km a ovest dell'isola si trova \u010cirinkotan.\nIl vulcano.\nL'isola \u00e8 costituita da due coni vulcanici ravvicinati, chiamati collettivamente \u0116karma (\u0432\u0443\u043b\u043a\u0430\u043d \u042d\u043a\u0430\u0440\u043c\u0430), la cui altezza \u00e8 di s.l.m. (il cono occidentale), l'altro, verso est, raggiunge i 552\u00a0m.\nIl vulcano \u00e8 attivo, ci sono registrazioni di eruzioni nel 1767-1769 e nel 1980; l'ultima eruzione risale al 2010.\nFlora e fauna.\nSull'isola \u00e8 presente l\"'Empetrum\" e vicino alla costa ci sono macchie di ontano. Le coste sono ricche di \"Laminaria\", una specie delle alghe brune.\nVi sono colonie di leoni marini di Steller ed \u00e8 luogo di nidificazione di molti uccelli marini, tra i quali il fulmaro, il pulcinella dai ciuffi, e altre specie di gabbiani.\nStoria.\nAl momento del contatto con gli europei, l'isola era visitata dalle trib\u00f9 degli Ainu nelle loro battute di caccia e pesca, non aveva una popolazione permanente a causa della mancanza di sorgenti d'acqua dolce.\n\u0116karma appare su una mappa ufficiale dei territori del clan Matsumae, un dominio feudale del periodo Edo in Giappone (1644), domini confermati ufficialmente dallo shogunato Tokugawa nel 1715. \nSuccessivamente la sovranit\u00e0 pass\u00f2 all'Impero russo, in base ai termini del Trattato di Shimoda nel 1855, poi all'Impero giapponese (nel 1875) con il Trattato di San Pietroburgo, insieme al resto delle isole Curili. Amministrativamente l'isola faceva parte della sottoprefettura di Nemuro, nella prefettura di Hokkaid\u014d.\nDopo la seconda guerra mondiale, l'isola pass\u00f2 sotto il controllo dell'Unione Sovietica e attualmente fa parte della Federazione Russa."}
{"id": "3982155", "revid": "6923", "url": "https://it.wikipedia.org/wiki?curid=3982155", "title": "Taksim", "text": "Taksim (parola turca che significa \u00ab\"divisione\"\u00bb) \u00e8 stato l'obiettivo prefisso dalla Turchia e dai turchi ciprioti dalla fazione paramilitare del Movimento di Resistenza Turco (MRT) per ottenere la partizione dell'isola di Cipro e controbattere il progetto-gemello, ma di segno opposto, dell'En\u014dsis (l'\"unione\" cio\u00e8 alla Grecia), preconizzato dalla maggioranza greco-cipriota e dalla sua formazione paramilitare dell'EOKA.\nIl concetto di \"taksim\" prese le mosse da un'iniziativa che nel 1957 fu assunta da Faz\u0131l K\u00fc\u00e7\u00fck.\nI sostenitori del \"taksim\" consideravano che la partizione dell'isola mediterranea fosse l'unico mezzo per assicurare una presenza stabile turca sull'isola e per prevenire un'assimilazione, o addirittura una pulizia etnica da parte della comunit\u00e0 maggioritaria greca (i turco-ciprioti rappresentavano all'incirca il 22% dell'intera popolazione)."}
{"id": "3982159", "revid": "114385", "url": "https://it.wikipedia.org/wiki?curid=3982159", "title": "Piazza del Comune (Lastra a Signa)", "text": "La piazza \u00e8 da prima dell'Unit\u00e0 d'Italia il centro politico di Lastra a Signa.\nStoria.\nSituata dentro le mura di Lastra a Signa, poco dopo il portone di Baccio, era nominata, dall'Unit\u00e0 d'Italia fino alla seconda guerra mondiale, come piazza Vittorio Veneto.\nEssendo il centro politico della citt\u00e0 sono affacciate sulla piazza la sede del comando della polizia municipale, la caserma dei carabinieri, che ha sede nell'ex casa del Fascio di Lastra a Signa, il palazzo Comunale, dove ha sede il comune, e a pochi passi dalla piazza il palazzo del Podest\u00e0 di Lastra a Signa, nel quale abitavano i podest\u00e0 che hanno governato Lastra a Signa."}
{"id": "3982162", "revid": "767487", "url": "https://it.wikipedia.org/wiki?curid=3982162", "title": "Saro Zagari", "text": "Biografia.\nNato da Domenico e Antonina Formica, fu allievo di Pietro Tenerani. Dopo aver studiato a Roma torn\u00f2 a Messina e fu molto attivo nel Meridione d'Italia, soprattutto tra Napoli e la Sicilia ma si ricordano anche dei bassorilievi realizzati a Londra nel castello di William King-Noel, conte di Lovelace.\nA Messina, tra le opere salvate dal terremoto del 1908, si ricordano quella raffigurante Carlo III di Borbone, alcuni manufatti del Teatro Vittorio Emanuele II e i monumenti funerari a Silvestro La Farina e al patriota Giovanni Pisani, siti al Gran Camposanto di Messina.\nMor\u00ec nel 1897, accudito, ormai malato, dall'unica figlia Adelina. Il suo monumento funebre \u00e8 opera di Gregorio Zappal\u00e0.\nScolp\u00ec prevalentemente statue raffiguranti famosi e facoltosi personaggi dell'epoca soprattutto per camposanti e grandi palazzi."}
{"id": "3982172", "revid": "1305772", "url": "https://it.wikipedia.org/wiki?curid=3982172", "title": "Classe Frassineto", "text": "La classe Frassineto \u00e8 stata una classe di cannoniere lacuali della Regia Marina.\nStoria.\nLa prima unit\u00e0 della classe venne costruita nel 1859 presso i cantieri Forges et Chantiers de la M\u00e9diterran\u00e9e di La Seyne-sur-Mer come \"chaloupe cannoni\u00e9re demontable no. 6\", e denominata \"Frassineto\"; la classe era composta da dieci unit\u00e0 commissionate dalla Marina francese per la campagna militare in Nord Italia (seconda guerra d'indipendenza). Dopo il completamento a La Seyne, la nave si trasfer\u00ec da Tolone a Genova insieme alle quattro unit\u00e0 gemelle completate, e tutte vennero smontate e trasferite mediante un difficile trasporto via ferrovia e ponti di barche fino a Desenzano del Garda, ove vennero riassemblate. Le prime cinque, invece, restarono in servizio con la Marine Nationale con vari nomi e, dopo essere state \"rasate\", cio\u00e8 eliminati alberi, sovrastrutture e cannoni, vennero utilizzate come rimorchiatori di porto, poi navi di utilit\u00e0 e anche navi di guardia a pontoni prigione; l'ultima di queste unit\u00e0, la N, 5 \"Va-et-vient\", venne usata a Lorient e radiata dai francesi solo nel 1919.\nLa seconda guerra d'indipendenza ebbe tuttavia fine prima che l'assemblaggio delle cannoniere avesse termine, cos\u00ec che, il 16 agosto 1859, esse furono donate al Regno di Sardegna, venendo cos\u00ec completate per conto della Marina di tale nazione.\nIl 2 febbraio 1860 alle cinque cannoniere venne assegnato un nome: la \"no. 6\" divenne \"Frassineto\" e capoclasse della classe omonima. La nave and\u00f2 a formare, con le altre cannoniere della sua classe, la Regia Flottiglia del Lago di Garda, di base a Sirmione.\nTuttavia lo scarso armamento delle cinque unit\u00e0 della classe fu fonte di non poche preoccupazioni, tanto che si pens\u00f2, in caso di invasione da parte delle truppe austroungariche, di ritirarle od autoaffondarle, piuttosto che impiegarle in combattimento.\nNell'agosto 1860 il governo del Regno di Sardegna, su richiesta degli abitanti della sponda lombarda del lago (che non era servita da battelli, essendo tutti i piroscafi del lago di propriet\u00e0 austro-ungarica e quindi impiegati solo sulle sponde veneta e trentina), dispose che ogni 15 giorni una delle cannoniere effettuasse dei viaggi di trasporto passeggeri a Sal\u00f2 e Limone sul Garda. Tale servizio \u2013 durante il quale and\u00f2 tragicamente perduta, nel 1860, la cannoniera \"Sesia\", affondata in seguito allo scoppio della caldaia \u2013 si protrasse sino al settembre 1862, quando dal lago Maggiore venne trasferito sul Garda il piroscafo a ruote \"Benaco\".\nNel giugno 1866 scoppi\u00f2 la terza guerra d'indipendenza, che avrebbe coinvolto direttamente anche il Garda.\nTuttavia le unit\u00e0 della flottiglia del Garda, compresa la \"Frassineto\", non erano in stato d'approntamento: come constat\u00f2 Giuseppe Garibaldi dopo essersi recato a Sal\u00f2, tutte le cannoniere (ad eccezione di una, la \"Torrione\", armata ma \u00ab\"interamente vuota\"\u00bb) si trovavano \u00ab\"in grave disordine\"\u00bb.\nLe 6 cannoniere italiane (\"Frassineto\", \"Torrione\", \"Castenedolo\", \"Pozzolengo\", \"Adda\" e \"Mincio\") furono rimesse in efficienza e dislocate a Sal\u00f2 insieme al requisito \"Benaco\", ma l'operativit\u00e0 delle navi italiane fu alquanto scarsa: a fronte delle sei cannoniere italiane, provviste di un solo cannone ciascuna, vi erano i grossi piroscafi armati \"Hess\" e \"Franz Joseph\", 9 cannoniere (3 a vela e 6 ad elica) ed 11 lance armate, per un totale di 62 cannoni e 10 spingarde. La flottiglia italiana non riusc\u00ec quindi a contrastare efficacemente l'attivit\u00e0 delle navi austroungariche, che poterono bombardare la stazione di Desenzano (30 giugno 1866) ed i paesi di Bogliaco (10 luglio 1866) e Gargnano (2 e 18 luglio 1866), catturare il piroscafo \"Benaco\" ed affondare il barcone \"Poeta\" carico di viveri (20 luglio 1866). L'attivit\u00e0 delle navi italiane si limit\u00f2 sostanzialmente ad alcuni viaggi di trasporto di truppe e di alcuni pezzi d'artiglieria: l'unica vera azione bellica compiuta da unit\u00e0 della Regia Flottiglia si svolse l'8 luglio 1866, quando due cannoniere attaccarono e misero in fuga un'unit\u00e0 austroungarica, che si rifugi\u00f2 a Malcesine.\nTerminata la guerra, la Regia Flottiglia del Garda incorpor\u00f2 tutte le pi\u00f9 moderne unit\u00e0 ex austriache (\"Hess\", \"Franz Joseph\" e 6 cannoniere ad elica), ben pi\u00f9 grandi e ben armate delle cannoniere della classe Frassineto.\nLa \"Frassineto\" e le sue gemelle, nel 1867, furono quindi radiate ed avviate alla demolizione."}
{"id": "3982193", "revid": "729019", "url": "https://it.wikipedia.org/wiki?curid=3982193", "title": "Gran Premio motociclistico d'Argentina 1987", "text": "Il Gran Premio motociclistico d'Argentina \u00e8 stato il quindicesimo e ultimo appuntamento della stagione 1987. Si disput\u00f2 il 4 ottobre 1987 presso il circuito di Buenos Aires e vide vincere Eddie Lawson nella classe 500 e Sito Pons nella classe 250.\nMolti piloti lamentano la pericolosit\u00e0 del circuito; Anton Mang fece un solo giro prima di ritirarsi per protesta."}
{"id": "3982198", "revid": "104458", "url": "https://it.wikipedia.org/wiki?curid=3982198", "title": "Travis Ganong", "text": "Biografia.\nStagioni 2004-2010.\nGanong, originario di Squaw Valley e fratello di Megan, a sua volta sciatrice alpina, ha fatto il suo esordio in gare FIS il 17 dicembre 2003, disputando uno slalom speciale a Mammoth Mountain, senza concluderlo. Il 1\u00ba aprile 2005 nella medesima localit\u00e0 ha debuttato in Nor-Am Cup classificandosi 50\u00ba in discesa libera, mentre il 20 gennaio 2006 ha esordito in Coppa Europa, senza completare il supergigante di Sella Nevea. Il 7 febbraio 2007 ha colto in supergigante ad Apex la prima vittoria, nonch\u00e9 primo podio, in Nor-Am Cup.\nIn Coppa del Mondo ha esordito il 28 novembre 2009 nella discesa libera di Lake Louise, senza concludere la gara, e ha ottenuto i primi punti il 7 marzo 2010 nel supergigante di Lillehammer Kvitfjell, dove si \u00e8 piazzato al 28\u00ba posto.\nStagioni 2011-2022.\nHa esordito ai Campionati mondiali in occasione della rassegna iridata di Garmisch-Partenkirchen 2011, nella quale \u00e8 stato 24\u00ba nella discesa libera e 18\u00ba nel supergigante. Due anni dopo, ai Mondiali di Schladming 2013, non ha completato la discesa libera. Ha preso parte per la prima volta a un'edizione dei Giochi olimpici invernali a , classificandosi 5\u00ba nella discesa libera e 23\u00ba nel supergigante.\nIn Coppa del Mondo ha ottenuto il primo podio il 28 febbraio 2014 a Kvitfjell, 3\u00ba in discesa libera, e la prima vittoria il 28 dicembre dello stesso anno a Santa Caterina Valfurva, nella medesima specialit\u00e0. Ai successivi Mondiali di Vail/Beaver Creek 2015 si \u00e8 aggiudicato la medaglia d'argento nella discesa libera e non ha concluso il supergigante; due anni dopo, ai Mondiali di Sankt Moritz 2017, si \u00e8 classificato 25\u00ba nella discesa libera e 14\u00ba nel supergigante, mentre a quelli di \u00c5re 2019 \u00e8 stato 26\u00ba nella discesa libera e non ha completato il supergigante e a quelli di Cortina d'Ampezzo 2021 si \u00e8 classificato 12\u00ba nella discesa libera e 8\u00ba nel supergigante. Ai XXIV Giochi olimpici invernali di si \u00e8 piazzato 20\u00ba nella discesa libera e 12\u00ba nel supergigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nNor-Am Cup.\nNor-Am Cup - vittorie.\nLegenda:\nDH = discesa libera\nSG = supergigante\nAustralia - New Zealand Cup.\nAustralia - New Zealand Cup - vittorie.\nLegenda:\nSG = supergigante"}
{"id": "3982200", "revid": "120441198", "url": "https://it.wikipedia.org/wiki?curid=3982200", "title": "San Giovanni Evangelista (Giotto)", "text": "Il San Giovanni Evangelista \u00e8 un dipinto a tempera e oro su tavola (84x54 cm) attribuito a Giotto, databile al 1325-1330 circa e conservato nel Museo Jacquemart-Andr\u00e9 a Chaalis.\nStoria.\nL'opera \u00e8 accoppiata a un \"San Lorenzo\" nello stesso museo e si ritiene che potesse formare un polittico con la \"Madonna col Bambino\" della National Gallery of Art di Washington; dal gruppo \u00e8 stato invece escluso recentemente il \"Santo Stefano\" del Museo Horne, che presenta una preparazione di base a terra rossa, anzich\u00e9 verde come le due tavole francesi. \nIl polittico potrebbe essere stato uno di quelli ricordati in Santa Croce da Ghiberti e Vasari, magari quello della Cappella Pulci-Berardi. In ogni caso la datazione delle tavole \u00e8 vicina alle decorazioni della Cappella Bardi, quindi dopo il 1325 circa.\nDescrizione e stile.\nSan Giovanni Evangelista, riconoscibile per la penna e il cartiglio con alcuni versi del suo Vangelo, \u00e8 raffigurato a mezza figura, rivolto verso destra. Indossa un mantello dal panneggio pesante ed ha una fisionomia simile a quella del santo che compare nelle storie dell'evangelista della Cappella Peruzzi. Questa tavola, come il \"San Lorenzo\", conserva anche la cuspide con un angelo a mezza figura, reggente un globo e un'asta. \nLa superficie pittorica appare rovinata da restauri impropri, ma Gnudi, Salvini e altri lo riferirono direttamente a Giotto."}
{"id": "3982205", "revid": "729019", "url": "https://it.wikipedia.org/wiki?curid=3982205", "title": "Nottingham Forest Football Club 1977-1978", "text": "Questa voce raccoglie le informazioni riguardanti il Nottingham Forest Football Club nelle competizioni ufficiali della stagione 1977-1978.\nStagione.\nIn questa stagione il Nottingham Forest partecip\u00f2 alla massima divisione calcistica inglese da neopromossa, mancandovi dalla stagione 1971-1972.\nNonostante ci\u00f2 la societ\u00e0 riusc\u00ec a vincere il suo primo campionato, concludendo la stagione con un \"Double\", cio\u00e8 la vittoria di un secondo trofeo ufficiale, conquist\u00f2 infatti la Coppa di Lega inglese (la prima nella storia del club).\nLa vittoria del campionato port\u00f2 la societ\u00e0 a qualificarsi per la prima volta alla Coppa dei Campioni.\nLe prestazioni della squadra, consentirono a tre giocatori scozzesi della formazione: Archie Gemmill, Kenny Burns e John Neilson Robertson di venire convocati per il successivo Campionato mondiale di calcio che si svolse in Argentina. La nazionale inglese invece non si qualific\u00f2 per l'evento.\nMaglie e sponsor.\nSponsor tecnico della societ\u00e0 per la stagione era il marchio tedesco Adidas."}
{"id": "3982209", "revid": "1452073", "url": "https://it.wikipedia.org/wiki?curid=3982209", "title": "San Lorenzo (Giotto)", "text": "Il San Lorenzo \u00e8 un dipinto a tempera e oro su tavola (84x54 cm) attribuito a Giotto, databile al 1325-1330 circa e conservato nel Museo Jacquemart-Andr\u00e9 a Chaalis.\nStoria.\nL'opera \u00e8 accoppiata a un \"San Giovanni Evangelista\" nello stesso museo e si ritiene che potesse formare un polittico con la \"Madonna col Bambino\" della National Gallery of Art di Washington; dal gruppo \u00e8 stato invece escluso recentemente il \"Santo Stefano\" del Museo Horne, che presenta una preparazione di base a terra rossa, anzich\u00e9 verde come le due tavole francesi. \nIl polittico potrebbe essere stato uno di quelli ricordati in Santa Croce da Ghiberti e Vasari, magari quello della Cappella Pulci-Berardi. In ogni caso la datazione delle tavole \u00e8 vicina alle decorazioni della Cappella Bardi, quindi dopo il 1325 circa.\nDescrizione e stile.\nSan Lorenzo, riconoscibile per la dalmatica e la palma del martirio, \u00e8 raffigurato a mezza figura, rivolto verso sinistra. Indossa una veste rossa dal panneggio pesante, finemente decorata da ricami dorati. Questa tavola, come il \"San Giovanni Evangelista\", conserva anche la cuspide con un angelo a mezza figura, reggente un globo e un'asta. \nDelle tavole del gruppo appare come la pi\u00f9 debole, anche a causa di restauri impropri e ripassature. Salvini e altri studiosi lo riferiscono infatti a un collaboratore del maestro."}
{"id": "3982210", "revid": "17654", "url": "https://it.wikipedia.org/wiki?curid=3982210", "title": "C.E.C.A.", "text": ""}
{"id": "3982216", "revid": "597981", "url": "https://it.wikipedia.org/wiki?curid=3982216", "title": "Rian Johnson", "text": "Biografia.\nNato nel Maryland e cresciuto a San Clemente, California, e ha frequentato il liceo al San Clemente High School. Ha poi frequentato la University of Southern California e si \u00e8 laureato presso la USC School of Cinematic Arts nel 1996.\nCinema.\nNel 2005, con un budget di 450.000 dollari, monta, scrive e dirige il suo primo lungometraggio, intitolato \"Brick - Dose mortale\", con protagonista Joseph Gordon-Levitt. Il film vince il Premio speciale della giuria \"per l'originalit\u00e0 della visione\" al Sundance Film Festival e viene presentato alla 62\u00aa Mostra internazionale d'arte cinematografica di Venezia nella Settimana internazionale della critica.\nNel 2008 realizza il caper movie \"The Brothers Bloom\", interpretato da Rachel Weisz, Adrien Brody, Mark Ruffalo e Rinko Kikuchi. Nel 2012 \u00e8 uscito nelle sale il suo terzo lungometraggio, il fantascientifico \"Looper\", incentrato su un killer ingaggiato per uccidere vittime che provengono dal futuro. Il film \u00e8 interpretato dall'attore feticcio di Johnson, Joseph Gordon-Levitt, oltre che da Bruce Willis e Emily Blunt.\nNel giugno 2014 Johnson venne scelto dalla Lucasfilm per scrivere e dirigere \"\", sequel di \".\"\nAltri progetti.\nOltre al suo lavoro cinematografico, Johnson \u00e8 anche un cantante folk e banjoista. Alcune delle sue canzoni si possono trovare sul suo sito web. Suo fratello, Aaron, \u00e8 un noto produttore discografico, mentre suo cugino, Nathan Johnson, ha composto le colonne sonore di \"Brick - Dose mortale\", \"The Brothers Bloom\" e \"Knives Out - Cena con Delitto\". Rian e Nathan formano un duo folk chiamato The Conserve.\nJohnson ha collaborato con il gruppo musicale Indie rock The Mountain Goats. Ha diretto il videoclip per il loro brano \"Woke Up New\" e ha filmato un'intera esibizione live, con chitarra e pianoforte, dell'album del 2009 \"The Life of the World to Come\". Il film \u00e8 stato proiettato limitatamente in alcune citt\u00e0 degli Stati Uniti d'America, tra cui New York City, Chicago, Seattle e Portland, ed \u00e8 stato distribuito in DVD in edizione limitata durante il Record Store Day (17 aprile 2010). Nella sua carriera, Johnson ha diretto diversi cortometraggi, alcuni dei quali sono disponibili sul suo sito web. Il suo cortometraggio del liceo intitolato \"Ninja Ko\" \u00e8 disponibile come \"easter egg\" nel DVD di \"Brick - Dose mortale\". Tra i contenuti speciali dell'edizione DVD di \"The Brothers Bloom\" un cortometraggio su Buster Keaton, realizzato durante il periodo del college. Nel 2002, ha diretto un cortometraggio intitolato \"The Psychology of Dream Analysis\", disponibile sul suo account Vimeo.\nJohnson ha lavorato anche per la televisione, ha diretto tre episodi per la della serie televisiva \"Breaking Bad\", uno per la terza stagione e due per la quinta stagione, con uno dei quali ha vinto il premio Directors Guild of America Awards nel 2013. L'episodio in questione (Declino) \u00e8 considerato come il migliore assoluto della serie. Ha diretto un episodio per la prima, e unica, stagione di \"Terriers - Cani sciolti\"."}
{"id": "3982222", "revid": "729019", "url": "https://it.wikipedia.org/wiki?curid=3982222", "title": "Isola Uzkaja Balka", "text": "L'isola Uzkaja Balka (in russo \u041e\u0441\u0442\u0440\u043e\u0432 \u0423\u0437\u043a\u0430\u044f \u0411\u0430\u043b\u043a\u0430, \"ostrov Uzkaja Balka\", in italiano \"isola Trave Stretta\") \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene alla citt\u00e0 di Vladivostok, nel Territorio del Litorale, che \u00e8 parte del Circondario federale dell'Estremo Oriente.\nGeografia.\nL'isola \u00e8 bagnata dalle acque del golfo dell'Ussuri, ovvero la parte orientale del pi\u00f9 vasto golfo di Pietro il Grande; \u00e8 situata 250\u00a0m a est della costa orientale dell'isola Russkij, nella parte occidentale della baia Paris (\u0431\u0443\u0445\u0442\u0430 \u041f\u0430\u0440\u0438\u0441, \"buchta Paris\"), a sud di capo Balka (\u043c\u044b\u0441 \u0411\u0430\u043b\u043a\u0430, \"mys Balka\") e a ovest della penisola di \u017ditkov (\u043f\u043e\u043b\u0443\u043e\u0441\u0442\u0440\u043e\u0432 \u0416\u0438\u0442\u043a\u043e\u0432\u0430, \"poluostrov \u017ditkova\").\nUzkaja Balka \u00e8 un isolotto roccioso che nella forma assomiglia a uno scafo senza alberi e sovrastrutture. Misura 100\u00a0m di lunghezza e 28\u00a0m di larghezza nella parte centrale. Alle estremit\u00e0 si assottiglia fino a 5\u00a0m su un lato e 2\u00a0m su quello pi\u00f9 vicino alla costa. L'isola \u00e8 piatta, circondata su tutti i lati da scogliere che raggiungono un'altezza di 4-6\u00a0m s.l.m. Le rocce sono costituite di strati di arenaria che a causa dell'azione dell'acqua sono state erose e arrotondate alla base dell'isola. La superficie \u00e8 leggermente inclinata verso la baia Paris ed \u00e8 ricoperta da un fitto manto d'erba a da pochi arbusti.Il capo rivolto verso l'esterno \u00e8 abitato da uccelli marini."}
{"id": "3982230", "revid": "119610850", "url": "https://it.wikipedia.org/wiki?curid=3982230", "title": "Allegorie francescane", "text": "Le Allegorie francescane sono gli affreschi della volta a crociera sopra l'altare maggiore della Basilica inferiore di Assisi. Attribuiti a Giotto e alla sua bottega (in particolare al Parente di Giotto e al Maestro delle Vele), sono databili al 1334 circa.\nStoria.\nL'opera \u00e8 ricordata dal Vasari che la descrisse minutamente e l'assegn\u00f2 a Giotto. Gi\u00e0 Adolfo Venturi nel 1905 respinse l'attribuzione, che fu poi sostenuta solo da un ristretto numero di autori, per lo pi\u00f9 legati all'Ordine francescano, tra cui Gosebruch (1958). Gnudi rilev\u00f2 attinenze con il \"Polittico Stefaneschi\", arrivando a ipotizzare che fossero state commissionate dal cardinale Jacopo Stefaneschi stesso, protettore dell'Ordine francescano dal 1334.\nDescrizione e stile.\nNelle quattro grandi vele sono raffigurate le allegorie della \"Castit\u00e0\", della \"Povert\u00e0\" e dell'\"Obbedienza\", cardini della Regola francescana, oltre a un \"Trionfo di san Francesco\", tutte su sfondo dorato: eccezionale per un affresco \u00e8 la presenza, e in grandissima quantit\u00e0, del metallo prezioso che testimonia il massimo della sontuosit\u00e0 raggiunto nella decorazione della basilica, in evidente spirito revisionistico rispetto al pauperismo predicato dal santo fondatore. Iscrizioni nelle scene aiutano a comprendere il complesso programma iconografico. \nFondamentale per l'iconografia \u00e8 il rapporto con le storie di Cristo nei due bracci del transetto, poich\u00e9 il programma generale tendeva ad esaltare la conformit\u00e0 tra Francesco e Cristo. Nelle cornici e nei costoloni corrono decorazioni geometriche o con elementi vegetali stilizzati arricchite da testine, intervallate da rombi contenenti scene figurative simboliche o busti di angeli. Le figure allegoriche sono tratte dall'\"Apocalisse\" e dall'\"Antico Testamento\".\nNello spessore dell'arco tra presbiterio e navata si trovano i primi compagni di san Francesco entro tondi. \nLe scene mostrano un gusto un po' arcaico e un decorativismo influenzato dalla scuola senese. Le numerose figure, dall'aspetto nell'insieme festante, hanno spesso un'espressivit\u00e0 attonita, riferibile al Maestro delle Vele.\n\"Allegoria della Povert\u00e0\".\nLa vela confinante con la navata mostra l'\"Allegoria della Povert\u00e0\" ed \u00e8 attribuita al Parente di Giotto, un pittore toscano forse identificabile col misterioso Stefano lodato da Vasari. \nLa figura della Povert\u00e0 (\"\"S.[ancta] Paupe[ri]tas\") sta al centro, coi piedi tra rovi, simbolo delle difficolt\u00e0 della vita, che per\u00f2 alle sue spalle si trasformano in rose. Cristo le tiene la mano destra avvicinandola allo sposo, san Francesco, che le porge l'anello. Essa a sua volta lo passa poi a destra a due virt\u00f9 teologali, riconoscibili dalle iscrizioni e dai colori delle vesti: la Speranza in verde e la Carit\u00e0 col mantello rosso, che ha il capo cinto di rose e offre in cambio un cuore agli sposi. Ai lati riempiono la scena due gruppi di angeli. \nAgli angoli inferiori si trovano altre scene simboliche: a sinistra un giovane offre il suo mantello a un povero, prendendo ad esempio quello che Francesco fece in giovent\u00f9, mentre a destra tre giovani rifiutano l'invito di un angelo a seguire l'esempio francescano, voltando le spalle: essi simboleggiano i peccati capitali della Superbia, dell'Invidia e dell'Avarizia. Il primo \u00e8 un giovane ricco, con un falcone al braccio, che indirizza un gesto osceno alla Povert\u00e0 (il gesto delle fiche, ricordato anche da Dante, ottenuto infilando il pollice tra l'indice e il medio); l'Invidia \u00e8 l'uomo incappucciato che porta la mano al petto, mentre l'Avarizia \u00e8 un uomo che tiene ben stretto al petto un gruzzolo di denaro in una borsa. \nAl centro in basso si trovano altre figure che disprezzano la povert\u00e0: un cane che abbaia, un bambino che tira un sasso e un altro che con un bastone molesta la Povert\u00e0, la quale per\u00f2 li ignora.\nIn alto infine due angeli offrono a Dio, apparso di scorcio nel nimbo nell'angolo superiore della vela, un modellino di un palazzo con giardino e una veste con ornamenti e galloni dorati, simboli dei beni terreni. La figura di Dio che si protende in avanti mostrando la parte superiore della nuca \u00e8 dei bracci \u00e8 un'invenzione giottesca di grande efficacia, il cui prototipo viene fatto risalire alla scena del \"Battesimo di Cristo\" nella Cappella degli Scrovegni. \nLa scena mostra scioltezza nella rappresentazione narrativa e una grande perizia nella caratterizzazione individuale dei personaggi, nella cura dei dettagli e nella descrizione dell'ambiente.\n\"Allegoria della Castit\u00e0\".\nLa vela a destra contiene l'\"Allegoria della Castit\u00e0\" (\"S.[ncta] Castitas\"). La protagonista, vestita di un velo monacale, si trova dentro una bianca torre merlata, su cui sventola uno stendardo dello stesso colore, simbolo di purezza. Verso di lei volano due angeli, che le portano un diadema, simbolo di nobilt\u00e0, in questo caso d'animo, e la palma, simbolo della ricompensa nel regno dei Cieli. Dalle mura attorno alla torre si sporgono le Virt\u00f9 della Pulizia (\"S.[ncta] Munditia\") e della Fortezza (\"S.[ncta] Fortitudo\"\"), con le tipiche aureole poligonali, le quali offrono un vessillo bianco e uno scudo dorato a un giovane che sta facendo il lavacro prima di entrare nella fortezza, assistito da due angeli che lo aspergono e due che lo attendono con vesti pulite e asciutte. Lungo il perimetro delle mura il castello \u00e8 guardato da guerrieri venerandi. \nAll'angolo sinistro san Francesco, seguito da due vergini che porgono una croce, sta facendo salire al castello un terziario, un frate minore e una clarissa, rappresentanti dei tre componenti della Famiglia francescana. \nNell'altro angolo tre vergini guerriere, assistite dalla Penitenza, una figura angelica incappucciata e di spalle, scacciano via i demoni della Morte, uno scheletro nero con la falce, dell'Amore carnale, un Cupido bendato, dell'Immondizia (cio\u00e8 la sporcizia, contrario della \"Munditia\"), raffigurata come un diavolo alato e nero dalla testa di porco, e della Concupiscenza, una figura mezza uomo e mezza bestia. \nLa scena \u00e8 attribuita al Parente di Giotto.\n\"Allegoria dell'Obbedienza\".\nL'Obbedienza, protagonista della vela di sinistra, si trova sotto un'ariosa loggia con tre arcata, decorata da mosaici cosmateschi e, sulla parete di fondo, dal disegno di una \"Crocifissione\" coi dolenti. L'edificio mostra una prospettiva ribaltata che ne aumenta l'ampiezza e il respiro, secondo un espediente gi\u00e0 utilizzato nell'\"Apparizione al Capitolo di Arles\" della Cappella Bardi. L'Obbedienza \u00e8 seduta e con l'indice della destra sulla bocca comanda il silenzio a un frate che le sta davanti in ginocchio, pronto a ricevere il giogo con sottomissione. \nAi lati stanno le Virt\u00f9 della Prudenza, bifronte e con lo specchio per guardarsi le spalle, il compasso e un astrolabio per conoscere il mondo e ricavare ammaestramenti, e dell'Umilt\u00e0, con un cero: esse hanno le aureole esagonali tipiche delle entit\u00e0 astratte come loro. Sotto l'Umilt\u00e0 un angelo impedisce l'ingresso nella loggia a un centauro, simbolo di superbia, che vacilla arretrando. Dall'altro lato invece un uomo e una donna in ginocchio sono accompagnati da un angelo al giogo dell'Ubbidienza. Negli angoli si trovano gruppi di angeli inginocchiati. Il primo a sinistra e l'ultimo a destra tengono in mano altrettanti corni, il rhyton, ovvero il contenitore dell'olio sacro col quale si ungevano i re d'Israele, a sottintendere come chi accetta il giogo diventi sovrano nel regno dei Cieli. \nSul tetto della loggia si trova Francesco tra due angeli con cartigli, il quale indossa pure il giogo, che \u00e8 mosso dalle mani di Dio che compaiono nell'estremit\u00e0 superiore da un arco celeste.\nLa scena \u00e8 attribuita al Maestro delle Vele, un allievo di Giotto di formazione umbra, forse identificabile con Angiolello da Gubbio.\n\"Apoteosi di san Francesco\".\nNella vela verso l'abside, san Francesco \u00e8 raffigurato al centro della scena in un trono (\"Glorios[us] Francisc[us]\"), splendidamente vestito e con una fissit\u00e0 ieratica che ricorda le icone bizantine. Contrassegnato dalle stigmate sulle mani e dalla tonsura dei capelli, regge un libro e una croce astile, ed emette raggi luminosi. Lo circondano schiere di angeli osannanti.\nSopra di lui sta il pallio, simbolo di trionfo. La scena \u00e8 attribuita al Maestro delle Vele."}
{"id": "3982233", "revid": "76963", "url": "https://it.wikipedia.org/wiki?curid=3982233", "title": "Deborah Theaker", "text": "Ex moglie di Darren Boyce."}
{"id": "3982234", "revid": "717966", "url": "https://it.wikipedia.org/wiki?curid=3982234", "title": "Yisrael Meir Poupko", "text": ""}
{"id": "3982236", "revid": "1543377", "url": "https://it.wikipedia.org/wiki?curid=3982236", "title": "Radamel Garc\u00eda", "text": "Biografia.\nEra il padre del calciatore Radamel Falcao. \u00c8 morto il 3 gennaio 2019 a seguito di un malore sopraggiunto mentre giocava a tennis.\nCarriera.\nClub.\nEsord\u00ec in massima serie nella stagione 1977. Tra il 1977 e il 1978 gioc\u00f2 9 partite in prima divisione colombiana, mentre nel 1979 non partecip\u00f2 al campionato. Nel campionato 1981 fu impiegato con maggiore continuit\u00e0, superando le 20 presenze in stagione e riuscendo a giocare diversi incontri da titolare. Torn\u00f2 nella prima squadra del Santa Fe nel 1980; vi gioc\u00f2 fino al 1983, fatta salva una breve esperienza al Junior nel 1982. Nel 1984 pass\u00f2 all'Uni\u00f3n Magdalena, in cui pass\u00f2 le seguenti quattro stagioni, giocando quasi sempre da titolare. Nel 1988 firm\u00f2 per il Deportes Tolima, dove ancora una volta fu titolare; nel 1989 vest\u00ec i colori dell'Atl\u00e9tico Bucaramanga. Nel 1990 gioc\u00f2 la sua ultima stagione in massima serie colombiana, raccogliendo 7 presenze con l'Independiente Medell\u00edn.\nNazionale.\nPartecip\u00f2 con la al torneo olimpico di : gioc\u00f2 titolare la prima partita contro la Cecoslovacchia ( 21 luglio a Leningrado ) ma dovette uscire per infortunio dopo 24' e non venne pi\u00f9 impiegato nel prosieguo del torneo."}
{"id": "3982239", "revid": "767487", "url": "https://it.wikipedia.org/wiki?curid=3982239", "title": "Memoria\u0142 Henryka \u0141asaka 2006", "text": "Il Memoria\u0142 Henryka \u0141asaka 2006, ottava edizione della corsa e valida come evento dell'UCI Europe Tour 2006 categoria 1.1, si svolse il 13 agosto 2006 su un percorso di 194,6\u00a0km. Fu vinto dal ceco Petr Ben\u010d\u00edk che termin\u00f2 la gara in 4h37'22\", alla media di 42,09\u00a0km/h.\nAl traguardo 36 ciclisti portarono a termine il percorso."}
{"id": "3982250", "revid": "1543377", "url": "https://it.wikipedia.org/wiki?curid=3982250", "title": "Sh\u014dgo Kamo", "text": "Carriera.\nStudente all'universit\u00e0 di Waseda (con la cui rappresentativa vinse l'edizione 1938 della Coppa dell'Imperatore) assieme al fratello Takeshi, conta sette presenze e quattro reti in nazionale maggiore prendendo parte alla rappresentativa che gioc\u00f2 le Olimpiadi del 1936, segnando il gol del momentaneo 1-2 del match degli ottavi di finale con la ."}
{"id": "3982257", "revid": "297745", "url": "https://it.wikipedia.org/wiki?curid=3982257", "title": "Veneto coloniale", "text": ""}
{"id": "3982258", "revid": "785863", "url": "https://it.wikipedia.org/wiki?curid=3982258", "title": "Episodi di Lupin the Third - La donna chiamata Fujiko Mine", "text": ""}
{"id": "3982265", "revid": "767487", "url": "https://it.wikipedia.org/wiki?curid=3982265", "title": "Memoria\u0142 Henryka \u0141asaka 2005", "text": "Il Memoria\u0142 Henryka \u0141asaka 2005, settima edizione della corsa e valida come evento dell'UCI Europe Tour 2005 categoria 1.1, si svolse il 14 agosto 2005 su un percorso di 192,6\u00a0km. Fu vinto dal polacco Marek Maciejewski che termin\u00f2 la gara in 4h41'40\", alla media di 41,02\u00a0km/h."}
{"id": "3982268", "revid": "599013", "url": "https://it.wikipedia.org/wiki?curid=3982268", "title": "Franco Mori (ciclista)", "text": ""}
{"id": "3982278", "revid": "297745", "url": "https://it.wikipedia.org/wiki?curid=3982278", "title": "San Odorico al Tagliamento", "text": ""}
{"id": "3982288", "revid": "287204", "url": "https://it.wikipedia.org/wiki?curid=3982288", "title": "Gran Premio motociclistico di Svezia 1976", "text": "Il Gran Premio motociclistico di Svezia fu l'ottavo appuntamento del motomondiale 1976.\nSi svolse il 25 luglio 1976 sul Circuito di Anderstorp alla presenza di 30.000 spettatori. Corsero le classi 50, 125, 250 e 500.\nIn 500 Teuvo L\u00e4nsivuori comand\u00f2 a lungo la gara prima di rallentare per l'allentamento del forcellone; vinse Barry Sheene, che si aggiudic\u00f2 anche il titolo iridato. Alex George fu penalizzato di un minuto per partenza anticipata.\nPaolo Pileri and\u00f2 in testa alla gara della 250 con la sua Morbidelli, prima di ritirarsi per grippaggio. Ritirato anche Walter Villa per problemi alle candele, vinse Takazumi Katayama, che si port\u00f2 in testa al campionato (il team Harley-Davidson fece reclamo per l'eccessiva rumorosit\u00e0 della moto del giapponese, ma fu respinto).\nTra le Morbidelli 125 di Pier Paolo Bianchi (1\u00b0) e Paolo Pileri (3\u00b0) si piazz\u00f2 \u00c1ngel Nieto. Lo spagnolo vinse la gara della 50 in volata su Ulrich Graf.\nClasse 500.\n30 piloti alla partenza, 17 al traguardo.\nClasse 250.\n30 piloti alla partenza, 18 al traguardo.\nClasse 125.\n30 piloti alla partenza, 19 al traguardo.\nClasse 50.\n20 piloti alla partenza, 14 al traguardo."}
{"id": "3982293", "revid": "1223843", "url": "https://it.wikipedia.org/wiki?curid=3982293", "title": "Elvida", "text": "Elvida \u00e8 un'opera in un atto di Gaetano Donizetti su libretto di Giovanni Schmidt. Fu rappresentata per la prima volta al Teatro San Carlo di Napoli il 6 luglio 1826.\nUn'opera d'occasione.\nL'opera venne scritta per essere rappresentata nell'ambito dei festeggiamenti per il compleanno di Maria Isabella di Spagna. La scelta del soggetto \u00e8 senza dubbio un elegante omaggio alle origini spagnole della regina. Donizetti ricevette un compenso assai scarso, e per questo mise uno sforzo minimo nel lavoro di composizione. L'opera ebbe poco gradimento. Dopo tre sole rappresentazioni venne dimenticata fino alle registrazioni del 2004.\nTrama.\nLa scena \u00e8 in una piazzaforte nel regno di Granata, in Spagna, nel XV secolo.\n\"Atrio nel soggiorno d'Amur.\"\nDurante le lotte per il controllo della Spagna meridionale, Elvida, nobile dama castigliana, \u00e8 stata catturata dai Mori. Per due mesi \u00e8 stata tenuta prigioniera da Amur in una delle ultime roccaforti more. Ma le truppe spagnole, guidate dal fidanzato di Elvida, Alfonso, avanzano.\nAmur preferisce che Elvida venga messa a morte, piuttosto di permettere alle truppe di Alfonso di salvarla.\nMa il figlio di Amur, Zeidar, si \u00e8 innamorata della bella prigioniera, e prega il padre di lasciarla agli spagnoli che si stanno avvicinando, almeno per salvare la citt\u00e0 dalla distruzione. Zeidar supplica Elvida di sposarlo, ma lei respinge con disprezzo sia le sue proposte che le minacce del padre. I Mori le hanno ucciso il padre, ed Elvida desidera vendetta. Viene condotta in una prigione sotterranea.\nL'esercito castigliano \u00e8 ormai alle porte della citt\u00e0. Amur si rende conto che ogni ulteriore resistenza sarebbe vana, ma sapendo che sono in arrivo rinforzi mori, decide di organizzare la propria fuga attraverso un passaggio segreto, e di portare Zeidar con s\u00e9.\n\"Una piazza.\"\nAlfonso entra in trionfo alla testa delle sue truppe. Deluso dal fatto che Amur e Zeidar sembrino essere fuggiti, \u00e8 soprattutto preoccupato per la salvezza di Elvida. Uno degli schiavi di Amur si offre di guidarlo alla caverna dove Elvida \u00e8 stata rinchiusa.\n\"Interno d'un'orrida spelonca.\"\nAmur intende usare Elvida come ostaggio e fuggire con Zeidar. I due uomini entrano nella caverna dove ella \u00e8 prigioniera e tentano di obbligarla a seguirli. Elvida li sfida, e prima che la possano trascinare via, irrompono le truppe spagnole. Amur sfila il pugnale per uccidere Elvida, ma Zeidar gli afferra il braccio e Amur viene sopraffatto dagli spagnoli.\nAmur maledice il figlio per il tradimento, e in quel momento si apprende che i rinforzi mori sono stati dispersi. Con gesto magnanimo, Alfonso concede la libert\u00e0 a Zeidar e acconsente a risparmiare la vita ad Amur. Nell'esultanza generale, Alfonso annuncia che il mattino seguente avr\u00e0 luogo il suo matrimonio con Elvida."}
{"id": "3982296", "revid": "479409", "url": "https://it.wikipedia.org/wiki?curid=3982296", "title": "ETR Y 0160", "text": ""}
{"id": "3982300", "revid": "110157", "url": "https://it.wikipedia.org/wiki?curid=3982300", "title": "Otto mesi in due ore", "text": "Otto mesi in due ore (o Gli esiliati in Siberia) \u00e8 un'opera in tre atti di Gaetano Donizetti su libretto di Domenico Gilardoni. Fu rappresentata per la prima volta al Teatro Nuovo di Napoli il 13 maggio 1827.\nGli interpreti della prima rappresentazione furono:\nStoria delle rappresentazioni.\nL'opera sub\u00ec lungo gli anni molte revisioni e cambi di titolo, con esecuzioni dalle vicende convolute come la sua trama. La prima versione del 1827 fu eseguita 50 volte nel corso della stagione. \nIl 30 maggio 1828 ha la prima al Real Teatro Carolino (poi Teatro Bellini (Palermo)) nella seconda versione.\nIl 3 febbraio 1831 ha la prima al Teatro Ducale di Modena come \"Gli esiliati in Siberia\".\nNel 1831, fu presentata da Luigi Astolfi al Teatro della Pergola di Firenze col titolo \"Gli esiliati in Siberia\", con tiepido successo. Nel 1832, Donizetti revision\u00f2 alquanto l'opera, adattando il ruolo di Elisabetta originariamente da soprano per il celebre contralto austro-ungherese Caroline Ungher andata in scena il 4 febbraio al Teatro Valle di Roma come \"Gli esiliati in Siberia ossia Otto mesi in due ore\". Un'ulteriore revisione fu quella per Livorno del 1833.\nIl 28 febbraio 1835 avviene la prima della quarta versione nel Teatro Carignano di Torino.\nIl 4 marzo 1839 avviene la prima nel Teatro Nacional de S\u00e3o Carlos di Lisbona nella seconda versione.\nTra il 1838 e il 1840 Donizetti rivide l'opera in modo sostanziale, aggiungendo nuova musica per una versione pi\u00f9 lunga, \"\u00c9lisabeth ou la fille de l'exil\u00e9\", destinata a Parigi. Il libretto francese fu scritto da Adolphe de Leuven e L\u00e9on-L\u00e9vy Brunswick. Il musicologo americano Will Crutchfield ritiene che a questo punto l'opera sarebbe diventata completamente diversa dall'originale, pur mantenendone alcuni elementi. Il nuovo lavoro per\u00f2 non fu mai rappresentato durante la vita di Donizetti. Donizetti pi\u00f9 tardi offr\u00ec il lavoro all'Her Majesty's Theatre di Londra, ma neppure in questo caso seguirono rappresentazioni.\nIl compositore italiano Uranio Fontana, che dichiarava di essere stato allievo di Donizetti, tent\u00f2 di riesumare la versione francese dopo la morte del bergamasco; Will Crutchfield, tuttavia, pensa che Fontana non avesse accesso al manoscritto, che a questo punto doveva trovarsi a Londra; Fontana forse cerc\u00f2 di adattare lo spartito originale al libretto francese pi\u00f9 lungo, componendo la musica mancante, quasi met\u00e0 dell'opera. La versione di Fontana and\u00f2 in scena al Th\u00e9\u00e2tre Lyrique di Parigi il 31 dicembre 1853.\nRappresentazioni del XX secolo.\nLo spartito lungamente dimenticato di \"Elisabetta\" fu rinvenuto pi\u00f9 tardi nei seminterrati del Royal Opera House di Londra. Il primo e terzo atto furono trovati da Will Crutchfield nel 1984, il secondo atto da Richard Bonynge nel 1988. La prima rappresentazione, con lo spartito curato da Will Crutchfield e Roger Parker, si ebbe al Royal Festival Hall di Londra il 16 dicembre 1997. Carlo Rizzi diresse il coro e l'orchestra della Royal Opera House in una edizione in forma di concerto con Andrea Rost nella parte di Elisabetta, e il giovane Juan Diego Fl\u00f3rez come Conte Potoski.\nLa prima rappresentazione della versione francese del 1840, \"\u00c9lisabeth ou la fille de l'exil\u00e9\", con l'utilizzo della sola musica di Donizetti ebbe luogo al Caramoor International Music Festival il 17 luglio 2003.. Will Crutchfield diresse l'Orchestra di St. Luke in una produzione semi-scenica. Irini Tsirakidis cant\u00f2 nel ruolo di \u00c9lisabeth, e Yeghishe Manucharyan era il Conte Potoski. Per preparare questa edizione, Crutchfield lavor\u00f2 sul manoscritto francese, usando l'oechestrazione della versione di Londra, e lo spartito originale di \"Otto mesi in due ore\" Per ricostruire l'aria finale. I recitativi da \"Elisabetta\" vennero adattati per adattarsi all'op\u00e9ra comique, come doveva essere la versione francese.\nTrama.\nL'azione succede nella prima parte in Saimka; nella seconda sulle rive del Kama; e nell'ultima in Mosca.\nAtto I.\nEssendo stati ingiustamente esiliati, il Conte Potoski, sua moglie Fedora e la loro figlia Elisabetta vivono in una traballante dimora nei pressi di un'abbazia. Elisabetta giura di intraprendere un difficile viaggio a piedi verso [[Mosca (Russia)|Mosca]] per ottenere il perdono dello [[zar]].\nAtto II.\nElisabetta viene aiutata dalle orde di tartari, che inizialmente l'avevano minacciata, poi sono stati conquistati dalla sua innocenza e virt\u00f9. Ella incontra anche Ivano, l'uomo che \u00e8 responsabile dell'esilio dei suoi genitori, che ora lavora come traghettatore presso un fiume. Quando il fiume staripa, Elisabetta si salva costruendo una zattera con la tomba in legno della madre morta di Iwano.\nAtto III.\nIl Gran Maresciallo, che \u00e8 anche parzialmente responsabile per l'esilio della famiglia di Potoski, tenta di mettere in difficolt\u00e0 Elisabetta. Ciononostante, ella riesce a raggiungere lo zar, che nel frattempo ha ricevuto una lettera dal messaggero Michele (amico di Elisabetta e figlio della sua bambinaia) che spiega l'ingiustizia dell'esilio. Lo zar perdona l'intera famiglia che pu\u00f2 cos\u00ec riunirsi a Mosca.\nCollegamenti esterni.\n[[Categoria:Opere liriche di Gaetano Donizetti|Otto mesi in due ore]]\n[[Categoria:Opere liriche in lingua italiana|Otto mesi in due ore]]\n[[Categoria:Libretti di Domenico Gilardoni]]\n[[Categoria:Opere liriche basate su opere letterarie]]"}
{"id": "3982323", "revid": "729019", "url": "https://it.wikipedia.org/wiki?curid=3982323", "title": "Isola Fal'\u0161ivyj", "text": "L'isola Fal'\u0161ivyj (in russo \u041e\u0441\u0442\u0440\u043e\u0432 \u0424\u0430\u043b\u044c\u0448\u0438\u0432\u044b\u0439, \"ostrov Fal'\u0161ivyj\", in italiano \"isola Falsa\") \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene alla citt\u00e0 di Vladivostok, nel Territorio del Litorale, che \u00e8 parte del Circondario federale dell'Estremo Oriente.\nGeografia.\nL'isola \u00e8 situata nella parte centrale e sul lato occidentale della baia Novik (\u0431\u0443\u0445\u0442\u0430 \u041d\u043e\u0432\u0438\u043a, \"buchta Novik\"), la lunga insenatura che taglia in due l'isola Russkij. Si trova 220\u00a0m a est della terraferma, all'ingresso di una piccola baia dove si affaccia il porto del piccolo borgo di \u0116kipa\u017enyj.\nFal'\u0161ivyj \u00e8 un isolotto di forma leggermente allungata, che misura poco pi\u00f9 di 35\u00a0m di lunghezza e 16\u00a0m di larghezza massima nella parte nord-orientale, mentre si assottiglia sul lato rivolto verso la terraferma. L'isola \u00e8 sassosa, bassa e piatta, con una piccola altura nella parte pi\u00f9 ampia."}
{"id": "3982325", "revid": "1543377", "url": "https://it.wikipedia.org/wiki?curid=3982325", "title": "Ladies versus Butlers!", "text": " \u00e8 una serie di light novel giapponese scritta da Tsukasa K\u014dzuki, con illustrazioni di Muny\u016b. Il primo volume della serie \u00e8 stato pubblicato nel settembre 2006, ed al 2012 sono stati pubblicati tredici volumi dalla ASCII Media Works. Un adattamento manga \u00e8 stato realizzato dal gruppo di illustratori Nekoyashiki-Nekomaru ed \u00e8 iniziato sulla rivista della ASCII Media Works' \"Dengeki Moeoh\" nel giugno 2008. Un adattamento anime prodotto dallo studio Xebec e diretto da Atsushi \u014ctsuki \u00e8 stato trasmesso in Giappone fra gennaio e marzo 2010.\nTrama.\nAkiharu Hino ha perso i propri genitori da piccolo ed ha trascorso tutta l'infanzia con gli zii. Per non pesare pi\u00f9 sulla sua famiglia, decide quindi di iscriversi in un collegio, il prestigioso Hakureiry\u014d Academy, e mantenersi grazie alle borse di studio. Nella scuola vengono istruiti giovani uomini e giovani donne a diventare perfetti maggiordomi o cameriere, unitamente all'educazione delle giovani \"lady\", rampolle di famiglie facoltose che si preparano per il debutto in societ\u00e0.\nAl di l\u00e0 delle attivit\u00e0 specifiche, il resto delle lezioni sono comuni a tutti i gruppi di studenti che quindi possono \"mischiarsi\" fra loro, indipendentemente dalla classe sociale. Il sogno di Akiharu Hino \u00e8 di diventare un maggiordomo impeccabile, ma il suo aspetto da delinquente tende a spaventare le giovani studentesse dell'istituto. In soccorso di Akiharu giunge la graziosa lady Tomomi Saiky\u014d, sua amica di infanzia, dotata di una doppia personalit\u00e0 che lo traumatizz\u00f2 da bambino. Un'altra ragazza, l'altezzosa Iori Flameheart, invece inizier\u00e0 a ostacolare il giovane per il suo aspetto sospetto ed il fatto che non l'abbia trattata con riverenza. Tuttavia, con il tempo il rapporto fra il giovane e le sue compagne migliorer\u00e0 notevolmente.\nMedia.\nLight novel.\n\"Ladies versus Butlers!\" \u00e8 iniziato come una serie di light novel scritte da Tsukasa K\u014dzuki, con illustrazioni di Muny\u016b. I volumi della serie sono pubblicati dalla ASCII Media Works sotto l'etichetta della Dengeki Bunko, con il primo volume pubblicato il 10 settembre 2006, ed al 2012 sono stati pubblicati tredici volumi.\nManga.\nUn adattamento manga del gruppo di illustratori Nekoyashiki-Nekomaru ha iniziato ad essere realizzato sulla rivista di seinen manga \"Dengeki Moeoh\" pubblicata dalla ASCII Media Works' a partire da giugno 2008. Il primo e unico tank\u014dbon \u00e8 stato pubblicato il 18 dicembre 2009.\nDrama-CD.\nUn drama-CD di circa un'ora basato sulle light novel \u00e8 stato pubblicato dalla ASCII Media Works il 6 settembre 2009. Il CD \u00e8 stato pubblicato allegato ad un booklet contenente materiale scritto da Tsukasa K\u014dzuki ed illustrato da Muny\u016b, un volantino che descriveva i personaggi, una piccola collezione di disegni, ed un set di cartoline. Il CD contiene tre episodi, il secondo dei quali \u00e8 una storia originale. I doppiatori del CD sono gli stessi dell'adattamento animato.\nInternet radio show.\nUno show radiofonico in onda su Internet intitolato \u00e8 stato trasmesso a partire dal 28 settembre 2009 per promuovere le trasmissioni dell'anime. Lo show \u00e8 stato trasmesso in streaming ogni luned\u00ec, ed era condotto da Mai Goto e Mariya Ise, rispettivamente doppiatrici di Pina Sufolmuclan Estoh e Kaede Tenj\u014dji nell'anime. La sigla dello show era il brano cantato dalle due doppiatrici.\nAnime.\nUna serie televisiva anime prodotta dallo studio Xebec e diretta da Atsushi \u014ctsuki \u00e8 stata trasmessa in Giappone fra il 5 gennaio ed il 23 marzo 2010 dal canale televisivo AT-X. Il primo episodio \u00e8 stato trasmesso in anteprima il 29 dicembre sempre su AT-X. Al termine delle trasmissioni, la serie \u00e8 stata raccolta in una collezione di Blu-ray Disc, a cui sono stati aggiunti sei mini-episodi bonus."}
{"id": "3982326", "revid": "223320", "url": "https://it.wikipedia.org/wiki?curid=3982326", "title": "Ladies vs Butlers!", "text": ""}
{"id": "3982330", "revid": "767487", "url": "https://it.wikipedia.org/wiki?curid=3982330", "title": "Uranio Fontana", "text": "Fu anche uno stimato maestro di canto, tra le sue allieve ebbe il celebre soprano Sofia Cruvelli..\nBiografia.\nStudi\u00f2 al Conservatorio di Milano. Il primo lavoro che lo fece conoscere fu un'opera semiseria, \"Isabella di Lara\", rappresentata a Roma nel 1837. Durante un viaggio a Parigi scrisse per il Th\u00e9\u00e2tre de la Renaissance \"Zingaro\", opera in due atti. Lo stesso anno si rec\u00f2 in Grecia, con il titolo di direttore musicale del Teatro Italiano di Atene, ma lasci\u00f2 presto l'incarico e nel 1841 torn\u00f2 in Italia. L'anno seguente fece rappresentare a Padova l'opera \"Giulio d'Este\". Nel 1847 al Teatro Carcano di Milano venne rappresentata l'opera \"I Baccanti\".\nSi trasfer\u00ec a Parigi nel 1848. Il 31 dicembre 1853, al Th\u00e9\u00e2tre Lyrique, and\u00f2 in scena \"\u00c9lisabeth ou La fille du proscrit\", un rifacimento dell'opera di Gaetano Donizetti \"Otto mesi in due ore\", basato su una versione che Donizetti intendeva rappresentare a Parigi ma che non venne mai eseguita. Il 1\u00ba novembre 1856 fu nominato professore al conservatorio di Parigi, posizione che mantenne fino al 1865.."}
{"id": "3982333", "revid": "717966", "url": "https://it.wikipedia.org/wiki?curid=3982333", "title": "Yisroel Meir HaKohen", "text": ""}
{"id": "3982336", "revid": "717966", "url": "https://it.wikipedia.org/wiki?curid=3982336", "title": "Chofetz Chaim", "text": ""}
{"id": "3982337", "revid": "767487", "url": "https://it.wikipedia.org/wiki?curid=3982337", "title": "Boys Love", "text": " \u00e8 un film del 2006 diretto da Kotaro Terauchi.\nTrama.\nSvolgendo il suo lavoro di editore di una popolare rivista culturale, Taishin giunge ad intervistare il famoso modello Noeru. Nonostante il non certo benevolo atteggiamento che quest'ultimo dimostra aver nei suoi confronti, una certa trama disegnata dal destino (la comune passione per la pittura) conduce ed invoglia Taishin ad invitarlo a cena fuori, in un locale alla moda: si mettono d'accordo per quella sera stessa. Nel bagno del ristorante accade che Noeru \"aggredisca sessualmente\" Taishin e che questi dopo un primo momento di sbigottimento lo rifiuti un po' infastidito e anche spaventato.\nLa mattina seguente, l'agenzia per cui lavora Noeru telefona agli uffici di Taishin affermando che l'editore s'\u00e8 comportato in maniera davvero molto maleducata la sera prima, e che pertanto \u00e8 suo preciso dovere recarsi all'abitazione di Noeru per porgergli le proprie dovute scuse. Taishin si dirige un po' di malavoglia (ma anche incuriosito) all'appuntamento; la porta gli viene aperta e si ritrova davanti la scena di un uomo in mutande in piedi davanti a Noeru sdraiato nudo sul letto disfatto.\nTaishin rimane indignato e scandalizzato; ma proprio a partir da quel momento capisce e si rende perfettamente conto che il suo interesse va ben al di l\u00e0 della mera attrazione fisica. Vuole difatti davvero cercar di conoscere qualcosa di pi\u00f9 su questo ragazzo cos\u00ec sfacciato e spudorato ma anche dallo sguardo tanto triste.\nSequel.\nNel 2007 il regista ne ha girato un sequel del film intitolato \"Boys Love gekijouban\".\nManga.\nIl film, insieme al suo sequel, \u00e8 stato trasposto in un manga creato da Kaim Tachibana e anch'esso intitolato \"Boys Love\"."}
{"id": "3982338", "revid": "479654", "url": "https://it.wikipedia.org/wiki?curid=3982338", "title": "Carrozza FS Tipo UIC-Z 1973", "text": ""}
{"id": "3982343", "revid": "344693", "url": "https://it.wikipedia.org/wiki?curid=3982343", "title": "Parodontopatia", "text": ""}
{"id": "3982345", "revid": "217591", "url": "https://it.wikipedia.org/wiki?curid=3982345", "title": "Beata Elena Guerra", "text": ""}
{"id": "3982357", "revid": "4175", "url": "https://it.wikipedia.org/wiki?curid=3982357", "title": "Of Monsters and Men", "text": "Gli Of Monsters and Men (talvolta stilizzato come OMAM) sono un gruppo musicale islandese indie pop e indie folk formatosi a Reykjav\u00edk nel 2010.\nI membri sono la cantante e chitarrista Nanna Brynd\u00eds Hilmarsd\u00f3ttir, il cantante e chitarrista Ragnar \"Raggi\" \u00de\u00f3rhallsson, il chitarrista Brynjar Leifsson, il batterista Arnar R\u00f3senkranz Hilmarsson e il bassista Kristj\u00e1n P\u00e1ll Kristj\u00e1nsson. Nel 2012, durante il loro tour, si sono aggiunti la trombettista e fisarmonicista Ragnhildur Gunnarsd\u00f3ttir e, in seguito all'abbandono del gruppo di \u00c1rni Gu\u00f0j\u00f3nsson, il tastierista e fisarmonicista Steingrimur Karl Teague.\nStoria del gruppo.\nGli inizi (2008-2010).\nGli Of Monsters and Men nacquero nel 2008 grazie all'idea della cantante Nanna Brynd\u00eds Hilmarsd\u00f3ttir che diede vita al suo progetto solista, inizialmente chiamato Songbird, insieme al suo compagno di scuola, il chitarrista Brynjar Leifsson. Presto si aggiunsero al gruppo anche il chitarrista e cantante Ragnar \"Raggi\" \u00de\u00f3rhallsson e il batterista Arnar R\u00f3senkranz Hilmarsson. Con questa formazione, nel 2010 la band vinse il M\u00fas\u00edktilraunir, una competizione musicale annuale islandese. In seguito al M\u00fas\u00edktilraunir si aggiunsero al gruppo il tastierista \u00c1rni Gu\u00f0j\u00f3nsson e il bassista Kristj\u00e1n P\u00e1ll Kristj\u00e1nsson. Alla fine del 2010 il gruppo si esib\u00ec al festival Iceland Airwaves, e fu qui che, in un salone, la stazione radio di Seattle KEXP registr\u00f2 \"Little Talks\", la canzone che sarebbe poi diventata la hit della band.\n\"My Head Is an Animal\" e il successo (2011-2013).\nNel febbraio 2011 gli Of Monsters and Men firmarono un contratto con l'etichetta Record Records per la pubblicazione del loro album di debutto, \"My Head Is an Animal\", in Islanda, che, nel mese di Marzo, fu registrato negli studi S\u00fdrland di Reykjav\u00edk. Mentre, nel mese di Agosto, la radio di Philadelphia 104.5 cominci\u00f2 a trasmettere Little Talks, a Settembre l'album usc\u00ec in Islanda. Il disco ottenne un buon successo nel Paese nordico, con Little Talks e l'album stesso al primo posto delle classifiche islandesi, tanto che il gruppo acquis\u00ec popolarit\u00e0 anche negli Stati Uniti per firmare, quindi, un contratto con la Universal per la distribuzione mondiale dell'album. Il 20 dicembre 2011 usc\u00ec negli Stati Uniti l'EP \"Into the Woods\", con 4 canzoni estratte dall'album, e, il 3 aprile 2012 l'album \"My Head Is an Animal\". Con l'uscita in Europa dell'album, il 27 aprile 2012, il gruppo ebbe il successo mondiale tanto atteso. \"My Head Is an Animal\" raggiunse la sesta posizione della classifica statunitense Billboard 200, la pi\u00f9 alta mai raggiunta da un artista islandese, e comparve anche nelle classifiche europee. Il singolo \"Little Talks\" fu un successo commerciale che raggiunse la top 20 in diverse nazioni e la prima posizione nella classifica statunitense Alternative Songs. Ancora prima dell'uscita dell'album, il 14 marzo 2012, in un negozio di biciclette di Austin cominci\u00f2 il lungo tour degli Of Monsters and Men, che dur\u00f2 18 mesi e cont\u00f2 231 concerti. Il tour si concluse ufficialmente il 31 agosto a Gar\u00f0ab\u00e6r, citt\u00e0 natale dei membri del gruppo. Nel mese di Settembre 2013 il gruppo annunci\u00f2 che una loro canzone inedita, \"Silhouettes\", sarebbe stata inclusa nella colonna sonora del film , e che sarebbe stata disponibile su iTunes il 19 novembre insieme al resto dell'album. Il 9 dicembre 2013 esce invece il \"Live from Vatnagar\u00f0ar\", una raccolta di 7 canzoni tratte da \"My Head Is an Animal\" e registrate live in una \"studio session\" dell'omonima citt\u00e0 islandese. Gli Of Monsters and Men sono anche impegnati nella beneficenza, infatti hanno promosso negli ultimi mesi del 2013 la campagna \"OMaM Shirts for Charity\", la quale consiste nell'acquisto, a scopo puramente benefico, di magliette del gruppo disegnate dai bambini dell'ospedale di Reykjav\u00edk. La loro canzone \"Dirty Paws\", da cui il titolo dell'album \u00e8 nato, \u00e8 stata utilizzata nel trailer del film \"The Secret Life of Walter Mitty\". \u00c8 stata anche utilizzata nel video introduttivo iPhone 5 pubblicato nel settembre 2012.\n\"Beneath the Skin\" (2014-2016).\nIl gruppo, per tutto il corso del 2014 \u00e8 stato impegnato nella composizione del nuovo album: dapprima con una fase creativa nella loro sala prove privata a Reykjav\u00edk, poi con le registrazioni, avvenute sia nello studio Syrland di Reykjavik che a Los Angeles. L'11 marzo 2015, tramite i canali social, viene annunciata l'uscita del singolo \"Crystals\", avvenuta il 16 marzo. Lo stesso giorno dell'uscita del nuovo singolo, la band annuncia, con un rinnovo al look del sito, la data di uscita del nuovo album \"Beneath the Skin\", per il 9 giugno 2015. L'uscita dell'album \u00e8 preceduta da un lungo periodo promozionale, durante il quale vengono pubblicati i singoli \"I of the Storm\", \"Empire\" e \"Hunger\", con i rispettivi lyric video realizzati dalla compagnia islandese Tjarnargatan. L'11 maggio viene pubblicato il video ufficiale di \"Crystals\", il primo non diretto pi\u00f9 dalla compagnia canadese WeWereMonkeys, ma firmato \"Arni and Kinski\". Il 9 giugno l'album viene pubblicato ed \u00e8 disponibile in due versioni: standard e deluxe, quest'ultima con due brani in pi\u00f9 e i remix di \"Black Water\" e \"I of the Storm\". All'uscita dell'album segue un tour promozionale durato da Maggio 2015 a Luglio 2016, durante il quale il gruppo ha alternato concerti propri ad aperture degli show di Florence and the Machine. Ad Ottobre 2016 \u00e8 stata pubblicata una loro cover in studio del celebre brano Eleanor Rigby, realizzata per la colonna sonora della serie per bambini \"Beat Bugs\", prodotta da Netflix.\n\"Fever Dream\" (2017-).\nDopo un periodo di pausa, il 23 Maggio 2017 il gruppo annuncia sui suoi profili social l'inizio dei lavori per il terzo album. Tutte le fasi di registrazione si svolgono questa volta presso lo studio della band a Gar\u00f0ab\u00e6r. Durante le registrazioni, la band aggiorna costantemente i fan attraverso i loro profili Instagram, condividendo anteprime e momenti salienti delle registrazioni. Dopo quasi due anni dall'inizio della lavorazione all'album, il 3 Marzo 2019 gli Of Monsters and Men annunciano di aver iniziato il missaggio dell'album, entrando quindi nella fase conclusiva della realizzazione. Successivamente, il 29 Aprile 2019, tramite i suoi canali social la band annuncia l'uscita del primo singolo tratto dal nuovo album, \"Alligator\", avvenuta il 3 Maggio (lyric video di Kamiel Rongen). Il 7 Maggio, invece, viene ufficialmente annunciato sul sito della band il titolo dell'album, \"Fever Dream\", e la data di uscita, il 26 Luglio 2019. L'uscita dell'album viene seguita da un tour, iniziato nel mese di Settembre 2019 negli Stati Uniti e proseguito in Europa nei mesi autunnali (facendo anche tappa in Italia il 19 novembre al Fabrique di Milano). Il tour sarebbe poi dovuto proseguire in Asia all'inizio del 2020, ma problemi di salute non meglio specificati hanno portato la band ad annullare le date previste. Dopo una pausa, ci sarebbe dovuta essere una nuova ripresa del tour nel mese di Maggio negli Stati Uniti e una leg europea durante l'estate, ma la pandemia di COVID-19 ha portato alla cancellazione delle restanti date. Il 2 settembre 2020 la band annuncia sui propri canali social l'uscita di un nuovo singolo, \"Visitor\", per il successivo 9 settembre e la ripresa del tour di \"Fever Dream\" per la primavera 2021.\nIspirazione.\nGli Of Monsters and Men prendono in genere ispirazione dalle leggende della narrazione islandese, alcuni esempi sono:\nScavano a fondo studiando vecchie legende, Little Talks per esempio, esplora la solitudine e la pazzia, mentre Love Love Love riflette tristemente le delusioni d'amore; altre canzoni sono fonte d'ispirazione personale:\nRiguardo al contenuto mitologico delle loro canzoni, Nanna in un'intervista dice: \"Abbiamo un sacco di vecchie storie in Islanda, scritte da non si sa chi, storie che sono state tramandate oralmente per secoli. A volte parlano di mostri del mare, o esplorazioni di montagne, o troll ed elfi. Queste cose ispirano molto noi islandesi e si cresce ascoltando continuamente quelle storie. Quando abbiamo iniziato a lavorare ai testi non avevamo intenzione di scrivere delle storie in prima battuta, ma abbiamo pensato che fosse il modo migliore per creare insieme. Per noi \u00e8 davvero difficile andare sul personale e parlare di cose private: \u00e8 pi\u00f9 divertente dare vita insieme a qualcosa di nuovo ed \u00e8 per questo che le storie sono venute quasi da sole. Le abbiamo trovate strada facendo\".\nDa \"My Head Is an Animal\" a \"Beneath the Skin\", l'ispirazione del gruppo \u00e8 profondamente cambiata. Utilizzando le parole del cantante Ragnar \u00de\u00f3rhallsson, \"nel primo album abbiamo raccontato le nostre storie, le storie della nostra terra; adesso raccontiamo quello che \u00e8 stato girare il mondo, conoscere ogni giorno un posto nuovo\".\nStile.\nGli Of Monsters and Men sono una band indie-pop/folk che ha reinventato l'associazione \"musica\" e \"Islanda\" rinnovando la tradizione musicale islandese ferma alla voce lunare di Bj\u00f6rk e ai ritmi onirici dei Sigur R\u00f3s.\nSeguendo la scia degli Arcade Fire e di Mumford &amp; Sons sono infatti riusciti ad elaborare un nuovo sound di maggior impatto emotivo. A esprimere bene queste sonorit\u00e0 \u00e8 la loro hit \"Little Talks\", una sintesi del loro stile fatto di fiati e coretti con alternanza di voce femminile maschile che vanno infine a intrecciarsi.\nVideo musicali.\nI video ufficiali degli Of Monsters and Men, diretti dalla compagnia indipendente canadese WeWereMonkeys, sono spesso ambientati in un mondo mistico e tenebroso popolato dalle leggende nordiche. \u00c8 questo l'esempio del video di \"Little Talks\", in cui degli esploratori (i membri maschili del gruppo), vedono schiantarsi in lontananza un meteorite dal quale fuoriuscir\u00e0 una sorta di divinit\u00e0 femminile (Nanna); ella gli far\u00e0 da guida verso la loro strada, per unirsi a un gigante montone alla fine del video. Il filmato si presenta come un vero e proprio cortometraggio carico di potenza visiva e suggestioni. Una favola in bianco e nero con esplosioni di colore, grazie all'ausilio di una computer grafica velata da una patina vintage. Il video di King and Lionheart, invece, rappresenta un'allegoria con la trama della canzone. Su uno sfondo orientale, due fratelli vengono separati dopo il rovescio di un grande impero; con l'aiuto di due entit\u00e0 superiori, i due cercheranno di riavvicinarsi, anche se con scarsi risultati. In occasione delle 100 milioni di visualizzazioni su YouTube del video di Little Talks, i WeWereMonkeys hanno realizzato 14 lyric video (di tutti i brani di \"My head is an animal\" pi\u00f9 le edite \"Numb Bears\" e \"Sinking Man\") per celebrare l'evento. Con il 2015 e l'annuncio dell'uscita di \"Beneath the skin\", la band abbandona i WeWereMonkeys per affidare la realizzazione dei lyric video dei singoli promozionali al gruppo islandese Tjarnargatan, mentre il video di \"Crystals\" \u00e8 firmato \"Arni and Kinski\": a differenza dei precedenti video, qui l'atmosfera richiama molto un'ambientazione macabra e quasi frankensteineana, con i membri della band impegnati nei pi\u00f9 svariati gesti per cercare, alla fine del video, di riportare in vita una creatura defunta."}
{"id": "3982359", "revid": "599013", "url": "https://it.wikipedia.org/wiki?curid=3982359", "title": "Raffaele Ferrara", "text": ""}
{"id": "3982371", "revid": "767487", "url": "https://it.wikipedia.org/wiki?curid=3982371", "title": "One More Time, One More Chance", "text": "One More Time, One More Chance \u00e8 un brano musicale del cantante giapponese Masayoshi Yamazaki pubblicato come singolo il 22 gennaio 1997 per l'etichetta Polydor Japan. Il singolo ha raggiunto la diciottesima posizione della classifica Oricon dei singoli pi\u00f9 venduti ed \u00e8 rimasto in classifica per ventiquattro settimane. Il brano \u00e8 stato utilizzato come sigla di chiusura per il film del 2007 \"5 cm al secondo\". \u00c8 stato conseguentemente ripubblicato come singolo il 3 marzo dello stesso anno per l'etichetta Nayutawave Records, rientrando in classifica alla cinquantaduesima posizione.\nTracce.\nDurata totale: 17:05\nDurata totale: 13:24"}
{"id": "3982372", "revid": "767487", "url": "https://it.wikipedia.org/wiki?curid=3982372", "title": "Intersport Heilbronn Open 2003", "text": "L'Intersport Heilbronn Open 2003 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 2003. Il montepremi del torneo era di $100\u00a0000 e si \u00e8 svolto nella settimana tra il 20 gennaio e il 26 gennaio 2003 su campi indoor in sintetico. Il torneo si \u00e8 giocato a Heilbronn in Germania.\nVincitori.\nSingolare.\n Karol Beck ha sconfitto in finale J\u00fcrgen Melzer 6-2, 5-7, 7-65.\nDoppio.\n Simon Aspelin / Johan Landsberg hanno sconfitto in finale Petr P\u00e1la / Pavel V\u00edzner 6-4, 6-4."}
{"id": "3982375", "revid": "709565", "url": "https://it.wikipedia.org/wiki?curid=3982375", "title": "Sophie Cr\u00fcwell", "text": "Biografia.\nSophie Johanne Charlotte Cr\u00fcwell \u00e8 nata in Prussia, inizia gli studi di canto con Louis Spohr a Kassel, poi a Parigi con Marco Bordogni e Francesco Lamperti, esord\u00ec in Germania, poi pass\u00f2 in Italia dove italianizz\u00f2 in Sofia Cruvelli il suo cognome originale. Cant\u00f2 a Venezia, Milano e Genova, ove si fece notare anche per le sue bizzarrie.\nNel 1847 interpreta Luisa Strozzi in \"Lorenzino de' Medici\" di Giovanni Pacini al Teatro Sociale di Rovigo.\nNel 1848 fu chiamata al Her Majesty's Theatre di Londra come Elvira in Ernani. Poi Interpret\u00f2 con successo \"Norma\" e \"La sonnambula\" di Bellini, \"La figlia del reggimento\" di Donizetti, \"Fidelio\" di Bethoven, \"Nabucco\" di Verdi. \nNel 1849 \u00e8 Odabella in Attila (opera) al Teatro alla Scala di Milano dove nel 1850 \u00e8 Abigaille in Nabucco con Antonio Superchi e Maria Stuarda in \"David Riccio\" di Vincenzo Capecelatro.\nSempre nel 1850 al Teatro alla Canobbiana di Milano canta Linda di Chamounix ed al Teatro Verdi (Padova) Linda ed Attila con successo.\nL'8 aprile 1851 debutta al Th\u00e9\u00e2tre-Italien di Parigi con successo in Ernani.\nIl 20 maggio 1851 al Her Majesty's Theatre canta Fidelio e poi nella prima assoluta di \"Florinda\" di Sigismund Thalberg.\nNel 1854 si trasfer\u00ec all'Op\u00e9ra national de Paris per l'enorme somma di 100.000 franchi annui, ove ottenne successo tra l'altro come Valentina ne \"Gli ugonotti\" di Meyerbeer e fu la creatrice del ruolo di H\u00e9l\u00e8ne ne \"I vespri siciliani\" di Verdi. \nDopo essere apparsa all'Op\u00e9ra ne La Vestale (Spontini), cant\u00f2 al Royal Opera House, Covent Garden di Londra in Otello, Fidelio e Don Giovanni.\nFu molto ammirata per la voce potente e la spiccata teatralit\u00e0.\nLasci\u00f2 le scene dopo il matrimonio con il barone Georges Vigier."}
{"id": "3982376", "revid": "591760", "url": "https://it.wikipedia.org/wiki?curid=3982376", "title": "Sofia Cruvelli", "text": ""}
{"id": "3982377", "revid": "591760", "url": "https://it.wikipedia.org/wiki?curid=3982377", "title": "Sophie Cruvelli", "text": ""}
{"id": "3982378", "revid": "88740", "url": "https://it.wikipedia.org/wiki?curid=3982378", "title": "Payot", "text": "Payot (anche pe'ot, peyot, payos, peyos; ebraico: sing. \u05e4\u05b5\u05bc\u05d0\u05b8\u05d4; plur. \u05e4\u05b5\u05bc\u05d0\u05d5\u05b9\u05ea) \u00e8 una parola ebraica che significa \"boccoli\" o \"riccioli laterali\". In italiano vengono anche chiamati cernecchi. I \"Payot\" sono portati da alcuni uomini e ragazzi delle comunit\u00e0 religiose ebraiche ortodosse secondo l'interpretazione dell'ingiunzione biblica contro la rasatura degli \"angoli\" (\"in tondo\") della propria testa. Letteralmente, \"pe'ah\" significa \"angolo\", \"lato/tondo\" o \"bordo\". Esistono stili differenti di \"payot\" tra gli ebrei Haredi, Yemeniti e Chassidici. Gli ebrei yemeniti chiamano tali riccioli \"simanim\" , letteralmente \"segni\", poich\u00e9 i loro lunghi boccoli servivano a distinguerli (dai non-ebrei) nella societ\u00e0 yemenita.\nInterpretazione rabbinica.\nLa Torah dice, \"Non taglierete in tondo i \u05e4\u05b0\u05bc\u05d0\u05b7\u05ea \"Pe'at\" del capo, (). La parola \"Pe'at\" fu interpretata a significare i capelli davanti alle orecchie che si estendono fin sotto allo zigomo, a livello col naso (Talmud - Makkot 20a). La Mishnah interpreta la regola come applicabile solo agli uomini. \u00c8 quindi diventata costumanza in certi circoli di lasciar crescere i capelli sopra le orecchie e farli scendere in riccioli o boccoli. Secondo Maimonide, tagliarsi i boccoli laterali era una pratica pagana.\nVi \u00e8 una notevole discussione nella letteratura halakhica circa la posizione precisa dei payot e dei modi in cui \u00e8 proibita la loro rimozione. \nIl punto che non si pu\u00f2 superare \u00e8 l'osso che congiunge le ossa del cranio a quelle della mandibola: \u00e8 quello il \"pe\u00e0\". \u00c8 il punto in cui si deve \"lasciar crescere\" e \"non tagliare\" la peluria.\nSi chiama per\u00f2 \"pe\u00e0\" (plurale pe'\u00f2t) anche l'angolo del campo coltivato che, al momento del raccolto, bisogna \"non tagliare\" e lasciare per la vedova, l'orfano e il povero.\nLe ossa della testa - il pensiero - che si congiungono a quelle della mandibola - il mangiare - simboleggiano la preoccupazione per chi, come le categorie pi\u00f9 deboli, non ha da mangiare.\nLe pe'\u00f2t quindi non sono soltanto un abbellimento del precetto di non tagliare i capelli in quel punto: sono soprattutto un rimando alla preoccupazione doverosa per i diseredati e i deboli.\nQuando un ebreo con le pe'\u00f2t (ma anche, semplicemente, quello con le basette lunghe) mangia, deve pensare anche a chi da mangiare non ce l\u2019ha. \nStoria.\nMan mano che gli insegnamenti cabalistici si diffondevano nei territori slavi, la tradizione dei \"payot\" veniva accettata sempre pi\u00f9 largamente. Nel 1845 questa osservanza venne bandita dall'Impero Russo. In Crimea, i Caraimi non portavano i \"payot\" ed i Tatari di Crimea conseguentemente si riferivano a loro come \"zulufs\u0131z \u00e7ufutlar\", che significa \"ebrei senza payot\", per distinguerli dai Krymchaks, chiamati \"zulufl\u0131 \u00e7ufutlar\", che significa \"ebrei con payot\". Molti ebrei chassidici e yemeniti lasciarono crescere i propri payot molto lunghi. Alcuni uomini Haredi si fanno crescere i boccoli laterali, ma li tengono corti e se li passano dietro alle orecchie. Anche tra gruppi di ebrei in cui gli uomini non portano \"payot\" visibili, spesso i giovani ragazzi li portano fino verso l'et\u00e0 di Bar mitzvah.\nStili.\nSi indicano qui di seguito alcuni stili seguiti nelle accounciature di payot da certe dinastie chassidiche dell'Ebraismo ortodosso:\nLa maggior parte degli altri gruppi chassidici portano i payot sciolti, pendenti e arricciati.\nGli ebrei lituani sono stati meno influenzati dalle pratiche cabalistiche, ma mantengono ancora boccoli di qualche tipo, in un ristretto numero di varianti:"}
{"id": "3982379", "revid": "717966", "url": "https://it.wikipedia.org/wiki?curid=3982379", "title": "Peyos", "text": ""}
{"id": "3982381", "revid": "717966", "url": "https://it.wikipedia.org/wiki?curid=3982381", "title": "Peyot", "text": ""}
{"id": "3982384", "revid": "717966", "url": "https://it.wikipedia.org/wiki?curid=3982384", "title": "Payos", "text": ""}
{"id": "3982390", "revid": "125841353", "url": "https://it.wikipedia.org/wiki?curid=3982390", "title": "Samuel Armenteros", "text": "Carriera.\nClub.\nCresciuto calcisticamente nelle giovanili dell', passa nell'estate 2009 all'Heracles Almelo societ\u00e0 di Eredivisie. Nel gennaio 2013 viene ceduto ai belgi dell' dove colleziona solamente 7 presenze segnando una sola rete.\nNell'agosto 2013 fa ritorno in Olanda dove passa in prestito al .\nNella stagione successiva passa sempre in prestito militando nel dove gioca 29 partite segnando 11 reti. Nel settembre 2015 viene ingaggiato dal dove tra tutte le competizioni totalizza globalmente 32 presenze segnando 11 reti.\nNell'estate 2016 fa ritorno dopo tre anni e mezzo, all'Heracles Almelo dove nella stagione 2016/2017 realizza in campionato diciannove reti in ventinove partite.\nIl 30 agosto 2017 viene acquistato a titolo definitivo dal Benevento. Con la formazione debuttante in Serie A firma un contratto valido fino al 30 giugno 2020. Dopo aver esordito il 17 settembre, realizza la sua prima rete nella massima serie italiana il 19 novembre seguente nella sfida persa per 2-1 contro il .\nIl 2 febbraio 2018 passa in prestito oneroso al .\nTerminato il prestito in MLS, nel gennaio 2019 fa ritorno al Benevento. L'8 febbraio debutta nella serie cadetta nella partita in casa della Salernitana, rilevando Massimo Coda nel finale. Il 16 marzo successivo segna il primo gol nel campionato cadetto, in occasione della sconfitta casalinga contro lo Spezia (2-3).\nRimane in Campania fino al 30 gennaio 2020, giorno in cui viene ceduto in prestito al Crotone. Il 15 febbraio segna il primo gol con i pitagorici nella sconfitta in casa della Juve Stabia (3-2).\nDopo una stagione disputata al Fujairah negli Emirati, nel gennaio 2022 torna all\u2019Heracles.\nNazionale.\nOttiene la prima presenza con la nazionale svedese il 13 giugno 2017 in amichevole contro la Norvegia, subentrando al 68' a John Guidetti e realizzando all'81' il gol del definitivo 1-1.\nStatistiche.\nPresenze e reti nei club.\n\"Statistiche aggiornate al 15 maggio 2021.\""}
{"id": "3982396", "revid": "1005847", "url": "https://it.wikipedia.org/wiki?curid=3982396", "title": "Ignazio Marsengo-Bastia", "text": "Entr\u00f2 in politica quando venne eletto deputato nel 1892. Era considerato un giolittiano.\nEletto cinque volte al parlamento, svolse ruolo di sottosegretario agli interni dal 1898 - 1899 sotto il Governo Pelloux e quindi di ministro a cavallo fra il 1905 ed il 1906."}
{"id": "3982397", "revid": "39884", "url": "https://it.wikipedia.org/wiki?curid=3982397", "title": "Ignazio Marsengo Bastia", "text": ""}
{"id": "3982402", "revid": "3115", "url": "https://it.wikipedia.org/wiki?curid=3982402", "title": "Accademia degli Investiganti", "text": "L'Accademia degli Investiganti \u00e8 stata un'accademia filosofica e scientifica di ispirazione antiaristotelica, fondata a Napoli nel 1650 da Tommaso Cornelio, Leonardo di Capua, Luca Antonio Porzio, Marzio Carafa, duca di Maddaloni, Gennaro e Francesco d'Andrea, Niccol\u00f2 Amenta e Carlo Buragna, sotto lo stemma di un cane bracco ed il motto lucreziano \"Vestigia lustrat\". La data di effettiva fondazione \u00e8 oggetto di discussione, essendo state indicate come date possibili, oltre al 1650, gli anni 1655, 1663 e 1669. L'Accademia, una delle prime istituzioni scientifiche italiane del genere, \u00e8 notevole per aver introdotto in Italia idee provenienti dall'estero, in particolare quelle di Pierre Gassendi. Oltre a focalizzarsi su un approccio fortemente sperimentale alla filosofia naturale, i membri dell'Accademia, autodefinitisi \"neoterici\" (cio\u00e8 propugnatori di nuove idee scientifiche e mediche), avevano anche interessi letterari, che prevedevano l'avversione rispetto al concettismo e propugnavano il ritorno alla purezza della poesia di Francesco Petrarca. La sua missione pu\u00f2 essere delineata riportando le parole di Leonardo di Capua: \u00ab... era intendimento di lei, postergata ogni qualunque autorit\u00e0 d'huomo mortale, alla scorta della esperienza solamente, e del ragionevole discorso andar dietro per ispiar le cagioni de' naturali avvenimenti.\u00bb.\nStoria.\nLa vita culturale di Napoli a met\u00e0 del Seicento era caratterizzata da grande vivacit\u00e0, e soprattutto da una spregiudicatezza che la portava ad essere aperta a tutti gli aspetti delle varie discipline, senza che tra di esse vi fosse alcuna gerarchia.\nLe discussioni avvenivano in una serie di salotti, formatisi intorno ad alcune delle personalit\u00e0 culturali pi\u00f9 in vista del tempo. Tra questi, ricordiamo il salotto scientifico di Tommaso Cornelio, che ebbe come membri Luca Antonio Porzio, Leonardo Di Capua, Francesco D'Andrea; quello di Antonio di Monforte, che raccoglieva i giuristi; quello del Caracciolo, che incentrava la propria attivit\u00e0 sulla storia patria; e quello di Niccol\u00f2 Caravita, che raccoglieva anticurialisti ed antibarocchisti. Tali salotti furono il substrato che diede origine all'Accademia degli Investiganti, che accolse come membri molti di quanti vi avevano svolto attivit\u00e0 speculativa.\nLa fondazione dell'Accademia va fatta risalire, secondo alcune fonti, alla disputa sorta tra gli studiosi che facevano riferimento all'autorit\u00e0 degli antichi, in primis Aristotele; e coloro i quali si facevano, invece, propugnatori del metodo scientifico moderno, categoria alla quale gli studiosi dell'Accademia vanno ascritti.\nL'attivit\u00e0 dell'Accademia si svolse durante un primo breve periodo dalla fondazione fino al 1656. Interrottasi completamente, tale attivit\u00e0 riprese nel 1663 sotto la protezione di Andrea Concublet, marchese di Arena, che ne era anche membro. Gli Investiganti intrattennero relazioni con alcune delle pi\u00f9 importanti istituzioni culturali del tempo, quali l'Accademia del Cimento e la Royal Society.\nNel 1668, dopo diciotto anni appena dalla fondazione e dodici di attivit\u00e0 effettiva, l'Accademia fu soppressa dal vicer\u00e9 Pedro Antonio de Arag\u00f3n, a causa delle asperrime dispute contro l'Accademia dei Dissonanti, del pari disciolta. Dopo la soppressione, i membri dell'Accademia continuarono a riunirsi informalmente fino al 1683. Dopo tale data e fino al 1697 si assist\u00e9 ad un incremento delle attivit\u00e0 dei membri, ma non \u00e8 chiaro se l'Accademia sia stata effettivamente ripristinata.\n\u00c8 certo, invece, che nel 1688 fu istruito un processo contro quattro dei membri meno in vista dell'Accademia, tutti avvocati: Filippo Belli, Giacinto de Cristofaro, Basilio Giannelli e Francesco Paolo Manuzzi.\nIl tribunale dell'Inquisizione mise sotto accusa i quattro legali come forma di deterrenza nei confronti degli intellettuali maggiormente in vista, come Giambattista Vico, il quale di conseguenza profess\u00f2 sempre posizioni ortodosse rispetto alla dottrina della Chiesa. Il processo fu immediatamente interrotto dal sisma del 5 giugno 1688, che evit\u00f2 che gli accusati potessero essere arrestati e consent\u00ec loro di mettersi in salvo.\nTre anni dopo, tuttavia, subito dopo l'elezione di Innocenzo XII al soglio pontificio, Belli e De Cristofaro furono colpiti da un ordine di cattura con l'accusa di \"propositioni ereticali e ateismo\". Tali accuse poggiavano sul fatto che attraverso la teoria atomistica \"si insegna(sse) nella medesima Citt\u00e0 l'Ateismo\". Il processo contro i quattro studiosi ebbe come inusitato effetto la rivolta degli intellettuali cittadini, con la raccolta di circa seimila firme a favore degli accusati. Nonostante ci\u00f2, il mondo culturale napoletano si divise, con gli aristocratici che finirono per schierarsi con la curia. Il processo ebbe fine nel 1697, quando anche l'ultimo degli accusati abiur\u00f2 dalle proprie convinzioni.\nLo scioglimento dell'Accademia e la dispersione dei suoi membri non furono per\u00f2 l'ultimo capitolo del rinnovamento culturale napoletano. L'eredit\u00e0 di tale istituzione, conservata e trasmessa attraverso autori come Gaetano Argento, Pietro Giannone e Giovanni Vincenzo Gravina, trov\u00f2 nuova fioritura nell'Illuminismo napoletano.\nMolti anni dopo la sua chiusura, l'Accademia fu rifondata per un breve periodo tra il 1735 al 1737.\nMembri illustri.\nL'Accademia annover\u00f2 nel corso degli anni tra i suoi membri personalit\u00e0 illustri del mondo matematico e filosofico napoletano.\nTra gli altri si ricordano:"}
{"id": "3982409", "revid": "466539", "url": "https://it.wikipedia.org/wiki?curid=3982409", "title": "Philip Treacy", "text": "Biografia.\nNato nell'Ahascragh, in Irlanda occidentale, ha vissuto con i suoi genitori e sette fratelli e sorelle. Si \u00e8 trasferito a Dublino nel 1985 per studiare moda al National College of Art &amp; Design, dove per hobby ha iniziato a disegnare cappelli da abbinare agli abiti. Nel 1988 studia presso il Royal College of Art di Londra, e nel 1989 riesce a far ottenere uno dei suoi cappelli a Michael Roberts, editore moda della rivista \"Tatler\", ed all'editrice Isabella Blow.\nNel 1990 Treacy si laurea al Royal College of Art e crea un proprio laboratorio nel seminterrato della casa di Isabella e Detmar Blow in Elizabeth Street, Belgravia. Isabella Blow, editrice di \"Tatler\", aiut\u00f2 moltissimo la carriera di Treacy lanciandolo come uno dei pi\u00f9 celebri disegnatori di cappelli al mondo. Treacy disegna cappelli per la collezione d'alta moda \"bianca\" di Alexander McQueen, per Givenchy a Parigi, per Karl Lagerfeld a Chanel, e per Valentino, Ralph Lauren e Donna Karan. Gli viene riconosciuto il titolo di miglior disegnatore di accessori dell'anno durante i British Fashion Awards in cinque occasioni durante gli anni novanta. Nel 2005 \u00e8 direttore dei design di The g Hotel a Galway.\nIl 19 novembre 2007 gli viene riconosciuto il titolo di Commendatore dell'Ordine dell'Impero Britannico per i servizi resi all'industria della moda, dal Principe Carlo del Galles e da Camilla, duchessa di Cornovaglia, durante una cerimonia tenuta presso la Clarence House. Treacy ha disegnato cappelli per numerosi film, fra cui tutta la serie di \"Harry Potter\", per Sarah Jessica Parker per la premi\u00e8re di \"Sex and the City\". 36 dei cappelli di Treacy sono stati indossati in occasione del matrimonio del principe William e Catherine Middleton il 29 aprile 2011, incluso il cappello indossato dalla Principessa Beatrice di York. La cantante Lady Gaga \u00e8 solita utilizzare capelli dello stilista, con cui \u00e8 grande amica."}
{"id": "3982420", "revid": "30753", "url": "https://it.wikipedia.org/wiki?curid=3982420", "title": "Adalbertone di Laon", "text": ""}
{"id": "3982422", "revid": "6606", "url": "https://it.wikipedia.org/wiki?curid=3982422", "title": "Giovanni da Norcia", "text": "Biografia.\nNacque a Norcia nell'anno 1400.\nNel 1423 and\u00f2 a vestire l'abito francescano nel convento di San Bartolomeo, fuori dalle mura di Norcia.\nNarra lo Jacobilli che volle sempre mantenere lo stato di laico e che, quando gli fu domandato per quale ragione, nonostante fosse dotto, non cercasse di divenire sacerdote, rispose che lo stato laico nella religione (si intende l'ordine francescano) era pi\u00f9 sicuro a lui per conseguire la pace dello spirito e la salvezza dell'anima.\nI suoi superiori lo mandarono nel convento di San Bartolomeo di Marano presso Foligno, ove mor\u00ec il 3 novembre 1459.\nLo Jacobilli sostiene che \"nella Cameretta ove rese l'anima al creatore, rimase per molti mesi una fragranza, e un odore di Paradiso\". Giovanni da Norcia \u00e8 sepolto nel convento di San Bartolomeo di Marano a Foligno\nCulto.\nIl martirolgio francescano lo menziona alla data del 3 novembre."}
{"id": "3982424", "revid": "599013", "url": "https://it.wikipedia.org/wiki?curid=3982424", "title": "Hiroo Shima", "text": "Biografia.\nIn Coppa del Mondo esord\u00ec il 9 febbraio 1985 a Sapporo (11\u00b0) e ottenne l'unico podio il 24 gennaio 1987 nella medesima localit\u00e0 (3\u00b0).\nIn carriera prese parte a un'edizione dei Giochi olimpici invernali, (45\u00b0 nel trampolino normale, 51\u00b0 nel trampolino lungo), e a una dei Campionati mondiali, Oberstdorf 1987 (60\u00b0 nel trampolino lungo)."}
{"id": "3982425", "revid": "104458", "url": "https://it.wikipedia.org/wiki?curid=3982425", "title": "Hiro Shima", "text": ""}
{"id": "3982427", "revid": "22356", "url": "https://it.wikipedia.org/wiki?curid=3982427", "title": "Atalonodon monterini", "text": "L'atalonodonte (Atalonodon monterini) \u00e8 un mammifero erbivoro estinto, appartenente ai perissodattili. Visse nell'Eocene inferiore (circa 55 milioni di anni fa) e i suoi resti fossili sono stati ritrovati in Italia (Sardegna).\nDescrizione e classificazione.\nTutto ci\u00f2 che si conosce di questo animale \u00e8 una mandibola, insufficiente quindi per una ricostruzione di \"Atalonodon\". Le somiglianze con i fossili pi\u00f9 completi di altre forme simili, tuttavia, hanno permesso ai paleontologi di ipotizzare che questo animale doveva essere relativamente simile agli odierni tapiri. In particolare, si suppone che \"Atalonodon\" fosse molto simile ai tapiroidi primitivi del genere \"Lophiodon\"; al contrario di questi ultimi, tuttavia, \"Atalonodon\" era sprovvisto del talonide alla base del terzo molare inferiore (da qui il nome \"Atalonodon\", \u201cdente senza talonide\u201d). \nQuesta caratteristica \u00e8 invece condivisa da \"Hyrachyus\", un animale affine ai rinoceronti vissuto nello stesso periodo. A differenza di \"Hyrachyus\", \"Atalonodon\" possedeva canini molto pi\u00f9 grandi, separati dai premolari grazie a un diastema, ed era sprovvisto del primo premolare inferiore. Queste caratteristiche dentarie potrebbero indicare una parentela con i tapiri primitivi della famiglia degli elaletidi (Helaletidae), o forse con i lofiodontidi (Lophiodontidae). Quest'ultima famiglia apparve per\u00f2 in Europa nell'Eocene medio, mentre \"Atalonodon\" risalirebbe all'Eocene inferiore. \nPaleobiologia.\nI fossili di \"Atalonodon\" sono stati ritrovati nei pressi di Gonnesa, un villaggio vicino a Iglesias in Sardegna. Nell'Eocene, la zona era ricoperta da una densa vegetazione tropicale e il clima era molto umido. \"Atalonodon\" doveva cibarsi di piante di palude. Pochi milioni di anni dopo, la regione divenne meno umida e pi\u00f9 soggetta a variazioni di temperatura stagionali: i resti fossili delle piante rinvenute nella zona indicano il cambiamento climatico avvenuto nell'Eocene medio. Risale a questo periodo un altro tapiroide rinvenuto negli stessi luoghi, \"Lophiodon sardus\"."}
{"id": "3982428", "revid": "22356", "url": "https://it.wikipedia.org/wiki?curid=3982428", "title": "Atalonodon", "text": ""}
{"id": "3982438", "revid": "22475", "url": "https://it.wikipedia.org/wiki?curid=3982438", "title": "Ford Zephyr", "text": "La Ford Zephyr \u00e8 un'autovettura full-size prodotta dalla Ford nel Regno Unito dal 1950 al 1972. Il modello aveva anche una versione lussuosa, la Zodiac.\nIl contesto.\nDal 1950 al 1962 la Zephyr, con il suo motore a sei cilindri, era il modello complementare alla Ford Consul, che era invece offerta con un propulsore a quattro cilindri. Dal 1962 la Zephyr fu commercializzata con entrambi i motori accennati. La Zephyr \u00e8 stata prodotta in quattro serie, che sono contraddistinte dalla denominazione \"Mark\" con l'aggiunta di un numero romano.\nLa Zephyr, con la sua versione lussuosa \"Zodiac\", che apparve sui mercati nel 1954, all'epoca era la pi\u00f9 grande automobile per il trasporto dei passeggeri prodotta dalla Ford britannica. Questo primato lo mantenne fino al 1972, anno del ritiro dal mercato, quando venne lanciata la Ford Granada, che era anche pi\u00f9 grande.\nLa Zephyr \u00e8 stata assemblata a Dagenham, nel Regno Unito, e in Australia. Le versioni disponibili furono berlina quattro porte, familiare cinque porte, coup\u00e9 due porte e cabriolet due porte.\nStoria.\nLa Consul Mark I e la Zephyr vennero presentate a Earls Court durante il salone dell'automobile di Londra del 1950. La produzione dei due modelli inizi\u00f2 il 1\u00ba gennaio 1951. Questi primi esemplari possedevano delle sospensioni anteriori indipendenti con schema MacPherson, che sono utilizzate ancora sui modelli di automobile del XXI secolo. La Zephyr Mark I fu in produzione fino al 1956. Dall'aprile del 1956 vennero commercializzate la Mark II della Consul, della Zephyr e della Zodiac, e questi tre modelli erano conosciute come le \u201ctre grazie\u201d. Queste tre vetture vendettero bene e furono in commercio fino al 1962, quando da aprile dell'anno citato furono lanciate la Mark III Zephyr 4, Zephyr 6 e Zodiac. Il nome Consul fu ritirato dal mercato, e il vuoto lasciato fu sostituito dalla Zephyr con motore a quattro cilindri. Mentre la Mark II Zephyr e la Zodiac condividevano lo stesso corpo vettura (infatti la Consul aveva i paraurti pi\u00f9 corti e la calandra pi\u00f9 bassa), la Zodiac e la Zephyr lanciate nel 1962 avevano in comune pochi lamierati. Con la Mark III, la Ford risolse molti problemi che affliggevano le serie precedenti (ad esempio, gli assali delle Mark I e il cambio delle Mark II si guastavano relativamente spesso). La nuova serie vendette poco di pi\u00f9 rispetto alla Mark II, perlomeno all'inizio della commercializzazione. Durante gli ultimi mesi in cui fu in produzione, fu anche aggiunta alla gamma della Mark III una versione di alto livello, che venne chiamata \u201cExecutive\u201d, e che oggi \u00e8 relativamente rara. La Mark III fu tolta di produzione nel gennaio 1966; venne sostituita dalla nuova Zephyr/Zodiac Mark IV nell'aprile 1966. Questa nuova serie possedeva un design all'avanguardia per l'epoca, che anticip\u00f2 le successive Consul/Granada con i suoi motori a V e le sospensioni posteriori indipendenti, ma la ricerca e lo sviluppo ebbero un corso piuttosto frettoloso, e ci\u00f2 si ripercosse sulla qualit\u00e0 della vettura.\nSebbene la Ford Zephyr non fosse mai stata assemblata negli Stati Uniti, un numero esiguo di esemplari venne importato nel continente nordamericano. Il primo uso del nome Zephyr fu nel 1936 per la Lincoln-Zephyr, che era una vettura piccola rispetto alle grandi Lincoln berline dell'epoca. Questo modello fu seguito negli anni ottanta dalla Mercury Zephyr, che era in sostanza una versione ingrandita della Ford Fairmont, e da una nuova Lincoln Zephyr, che nel 2006 cambi\u00f2 nome in Lincoln MKZ.\nLa prima serie: la Mark I (1950\u20131956).\nLa Zephyr Six (o Zephyr Mark I).\nLa prima serie della Zephyr fu una versione allungata della Consul. La Zephyr montava un motore a sei cilindri in linea e valvole in testa da 2.262 cm\u00b3 di cilindrata e 68 CV di potenza. Ci\u00f2 la differenziava dalla Consul, che aveva invece installato un propulsore a quattro cilindri in linea. La Zephyr possedeva delle sospensioni anteriori indipendenti MacPherson, e delle sospensioni posteriori ad assale rigido e balestra semiellittica. Il modello poteva raggiungere i 130 km/h.\nLa Ford Zephyr Six era disponibile in versione quattro porte berlina, cinque porte familiare e due porte cabriolet. Quest'ultima era carrozzata da Carbodies e possedeva il tetto ad azionamento pneumatico; la familiare era invece carrozzata da Abbott.\nIl modello non ebbe solo fortuna sui mercati, ma anche nelle competizioni. Nel 1953 una Ford Zephyr Six guidata da Maurice Gatsonides vinse il rally di Monte Carlo davanti a una Jaguar Mark VII. Due anni pi\u00f9 tardi una Ford Zephyr Six condotta da Vic Preston si aggiudic\u00f2 il Safari Rally.\nUn esemplare versione berlina venne provato dalla rivista specializzata The Motor nel 1951. Durante la prova fu registrata una velocit\u00e0 massima di 128,4\u00a0km/h e un'accelerazione da 0 a 97\u00a0km/h di 20,2 secondi. Il consumo di carburante fu di 11,9 L/100 km. Il modello utilizzato nel test costava 842 sterline incluse le tasse. L'esemplare oggetto della prova aveva in dotazione interni in pelle, l'impianto di riscaldamento e la radio.\nLa Zephyr Zodiac (o Zodiac Mark I).\nLa Zephyr Zodiac (o Zodiac Mark I) fu la versione di punta della Zephyr, e venne presentata al pubblico nell'autunno del 1953 al salone dell'automobile di Londra. Essa aveva una verniciatura a due colori, interni in pelle, l'impianto di riscaldamento, il lavacristalli del parabrezza, gli pneumatici con la banda laterale bianca, dei fanali supplementari, ecc. Il motore aveva un rapporto di compressione pi\u00f9 elevato (7,5:1 invece di 6,8:1), che aumentava la potenza massima a 71 CV. Il propulsore era a sei cilindri in linea, e la cilindrata era di 2.262 cm\u00b3.\nUn esemplare fu provato dalla rivista specializzata The Motor nel 1955. Nel test fu registrata una velocit\u00e0 massima di 130 km/h e un'accelerazione da 0 a 97\u00a0km/h di 20,2 secondi. Il consumo di carburante fu di 12,7 L/100 km. Il modello utilizzato nel test costava 851 sterline.\nOltre alle berline, vennero prodotti anche alcuni esemplari in versione familiare. Non vennero costruite cabriolet.\nLa seconda serie: la Mark II (1956-1962).\nLa Zephyr Mark II.\nNel 1956 la Consul, la Zephyr e la Zodiac furono oggetto di un profondo restyling. Ai motori da sei cilindri in linea venne ingrandita la cilindrata a 2.553 cm\u00b3, con conseguente aumento della potenza a 86 CV. Il passo venne incrementato di 76\u00a0mm a 2.700\u00a0mm, mentre la larghezza raggiunse i 1.800\u00a0mm. La distribuzione del peso e il diametro di sterzata vennero rivisti. La velocit\u00e0 massima e il consumo di carburante furono incrementati, rispettivamente, a 142 km/h e 10 L/100 km.\nLa Zodiac e la Zephyr erano anche offerte con due corpi vettura che erano denominati \"Highline\" e \"Lowline\", e che vennero fabbricati in anni diversi. La differenza risiedeva nella lunghezza, che differiva di 44\u00a0mm. La versione pi\u00f9 corta era tagliata all'altezza del padiglione. La \"Highline\" possedeva inoltre un quadro strumenti di forma semisferica, mentre la \"Lowline\" lo aveva di forma pi\u00f9 rettangolare.\nIn Australia, le Consul, Zephyr e Zodiac Mark II vennero costruite nello stabilimento Ford di Geelong.\nOltre al cambio manuale a tre rapporti, dal 1956 (in Australia dal 1959) era possibile avere installato un cambio automatico Borg Warner \"DG\" con overdrive. All'inizio vennero installati freni a tamburo sulle quattro ruote che possedevano una grande superficie di attrito (950 cm2), ma i freni a disco diventarono \"optional\" nel 1960 e di serie dalla met\u00e0 del 1961 (in Australia erano disponibili solo freni a tamburo sulle quattro ruote; alcuni concessionari dal 1961 montavano anche il servofreno).\nUna versione cabriolet due porte fu offerta con il tetto azionabile pneumaticamente. A causa della debolezza della struttura, solo poche cabriolet sono sopravvissute fino XXI secolo: si pensa 20-25 esemplari. In Australia vennero anche venduti degli esemplari in versione pick-up e familiare, che furono fabbricati localmente.\nUn esemplare cabriolet venne provato dalla rivista specializzata The Motor nel 1961. Fu registrata una velocit\u00e0 massima di 142,1 km/h e un'accelerazione da 0 a 97\u00a0km/h di 17 secondi. Il consumo di carburante fu di 11,5 L/100 km. Il modello utilizzato nel test costava 1 193 sterline.\nLa produzione di Zephyr in Australia continu\u00f2 fino al 1962, quando inizi\u00f2 l'assemblaggio di Mark III tramite l'importazione dei componenti in complete knock down.\nLa Zodiac Mark II.\nLa Mark II Zodiac era stata leggermente modificata per distinguerla dalla Zephyr standard. Possedeva una coda pi\u00f9 elaborata e una calandra differente. I fari ausiliari e gli specchietti retrovisori esterni fissati sul parafango vennero eliminati. La Zodiac possedeva comunque una verniciatura bicolore, degli pneumatici con banda laterale bianca e abbellimenti cromati e dorati. Il motore era un sei cilindri in linea e aveva una cilindrata di 2.553 cm\u00b3.\nUn esemplare venne provato dalla rivista specializzata The Motor nel 1956. Fu registrata una velocit\u00e0 massima di 141,5 km/h e un'accelerazione da 0 a 97\u00a0km/h di 17,1 secondi. Il consumo di carburante fu di 13,1 L/100 km. Il modello utilizzato nel test costava 968 sterline.\nLe familiari della Abbott.\nQuesta serie di Zodiac venne anche assemblata in versione familiare dalla Carrozzeria Abbott.\nLa terza serie: la Mark III (1962\u20131966).\nLa Zephyr 4 Mark III.\nInvece di chiamare la versione pi\u00f9 piccola della Consul con lo stesso nome della \u201cvettura madre\u201d, la Ford britannica denomin\u00f2 questo modello Zephyr 4, dove \u201c4\u201d indicava il numero dei cilindri del motore. Questo propulsore aveva una cilindrata di 1.703 cm\u00b3, possedeva quattro cilindri in linea e derivava dai propulsori montati sulla Consul.\nIl cambio montato di serie era manuale a quattro rapporti sincronizzati. Erano disponibili come \"optional\" l'overdrive e il cambio automatico.\nLe altezze e i pesi dei modelli dipendevano dal tipo di versione: la berlina era alta 1 454\u00a0mm e pesava 1 168\u00a0kg, mentre la familiare 1 467\u00a0mm e 1 321\u00a0kg.\nLa Zephyr 6 Mark III.\nLe Zephyr/Zodiac Mark III condividevano molti componenti meccanici, oltre che il telaio, con la Mark II, ma possedevano un corpo vettura pi\u00f9 robusto. L'esterno della vettura fu progettato da Roy Brown, che progett\u00f2 anche vetture Edsel e la Cortina, sebbene la parte posteriore si ispirava al design di Pietro Frua. A differenza della Zephyr 4, la Zephyr 6 possedeva una larga calandra che includeva dei fanali avvolgenti. Comunque, la lunghezza e la larghezza totali erano le stesse per entrambe le versioni della Zephyr. Anche la cilindrata del motore era la medesima, 2.553 cm\u00b3. Ci\u00f2 che era differente in quest'ultimo era il rapporto di compressione, e questo port\u00f2 a incremento della potenza di 20 CV, oltre che a un maggiore range di giri in cui sfruttare la coppia motrice.\nVennero costruite solamente le versioni berlina e familiare. Quest'ultima era convertita dalla Carrozzeria Abbott.\nLa Zodiac Mark III.\nLa Zodiac fu la versione di punta della Zephyr 6, ma differiva da quest'ultimo modello dal tipo di portiere (che erano tipo-limousine), dal padiglione (con montante posteriore pi\u00f9 sottile) e dalla coda pi\u00f9 affilati, dalla calandra (quattro fanali al posto di due), dagli esclusivi paraurti e sedili, dalla tappezzeria ricercata, dal cruscotto e da altri dettagli interni. Era possibile la scelta tra i sedili singoli o a divanetto, che potevano essere foderati in tessuto o pelle. Le portiere anteriori e i lamierati del cofano erano condivisi con la Zephyr 6. La versione Execute possedeva delle rifiniture lussuose.\nIl motore era a sei cilindri in linea, aveva una cilindrata di 2.553 cm\u00b3 ed era alimentato da un singolo carburatore. Questo propulsore, rispetto a quello della serie precedente, venne rivisto e ora la potenza erogata era di 109 CV. Venne anche montato una cambio sincronizzato a quattro rapporti con leva installata sul pavimento.\nUn esemplare berlina venne provato dalla rivista specializzata The Motor nel 1962. Fu registrata una velocit\u00e0 massima di 162,1 km/h e un'accelerazione da 0 a 97\u00a0km/h di 13,4 secondi. Il consumo di carburante fu di 12,5 L/100 km. Il modello utilizzato nel test costava 1 070 sterline.\nLa quarta serie: la Mark IV (1966\u20131972).\nLa Zephyr Mark IV.\nNel 1961, la Ford inizi\u00f2 una completa riprogettazione della Zephyr sotto il nome di \u201cprogetto Panda\u201d. Poich\u00e9 l'auto utilizzava i nuovi motori a V, il tradizionale cofano allungato presente fino a quel momento cre\u00f2 problemi, finch\u00e9 Harley Copp, ingegnere incaricato del progetto, richiese che l'auto fosse pi\u00f9 larga e avesse maggior spazio interno, proponendo di montare la ruota di scorta a monte del radiatore, in un angolo. Il risultato fu un veicolo simile, nelle dimensioni, della Ford Fairlane americana.\nLa Mark IV fu lanciata nella primavera del 1966 con i nuovi motori a V. Il primo, un V4, aveva una cilindrata di 1.996 cm\u00b3, mentre il secondo, un V6, era da 2.495\u00a0cm\u00b3. Erano anche presenti delle sospensioni indipendenti e dei freni a disco servoassistiti sulle quattro ruote.\nNel novembre del 1966 venne annunciata l'introduzione di una versione da esportazione della Zephyr Mark IV, che combinava il motore da 3 L di cilindrata della Zodiac con altre specifiche tecniche che appartenevano alle Zephyr dell'epoca. Questo modello speciale non era offerto nel Regno Unito.\nLe critiche che i primi esemplari ricevettero sulla loro guidabilit\u00e0 port\u00f2 all'installazione di pneumatici radiali sulle vetture con i motori pi\u00f9 potenti, in luogo dei pi\u00f9 convenzionali pneumatici a tele incrociate, con i quali tutte le versioni vennero equipaggiate al lancio avvenuto nel 1966, e il montaggio retroattivo di pneumatici radiali sui primi esemplari port\u00f2 a un comportamento instabile del retrotreno su strada bagnata, giustificando gli investimenti della Ford in un nuovo e relativamente sofisticato retrotreno per la Mark IV. Un altro problema riscontrato fu la durezza del volante durante la sterzata. I vincoli di costo preclusero la possibilit\u00e0 di aggiungere un servosterzo alla Zephyr, ma durante la sua produzione, il rapporto di demoltiplicazione dello sterzo venne abbassato, il che ridusse lo sforzo necessario alle manovre di svolta aumentando il numero di giri totali del volante da 5,5 a 6,4. Un'altra modifica al motore a quattro cilindri fu la riprogettazione del comando valvole per eliminare il bisogno delle prime Mark IV di frequenti regolazioni delle punterie.\nLe dimensioni del cofano erano enfatizzate dalle forme squadrate dei parafanghi. Inoltre, davanti al motore venne ricavato pi\u00f9 spazio per il guidatore con il posizionamento della ruota di scorta.\nSebbene fosse un modello piuttosto largo, la Zephyr non fu un'auto particolarmente lussuosa. I sedili anteriori separati erano disponibili con un extra costo, ma il divanetto che era installato come standard era adatto per passeggeri non pi\u00f9 alti di 1,72 m.\nLa versione familiare della Zephyr Mark IV fu presentata al pubblico durante il salone dell'automobile di Londra dell'ottobre del 1966. Le prime consegne iniziarono nel gennaio del 1967. Come per le prime Zephyr, i volumi di vendita non giustificavano una riorganizzazione per la produzione della familiare allo stabilimento Ford di Dagenham, e quindi le vetture vennero prodotte dalla Carrozzeria Abbott sulla base di berline finite e ricevute dalla Ford. Le Zephyr Mark IV familiari, come le Zodiac, possedevano un tettuccio in vinile. Il fatto di mantenere gli stessi gruppi ottici posteriori della berlina attir\u00f2 per\u00f2 delle critiche dovute al fatto che essi tendevano a ridurre il varco di accesso del bagagliaio nella zona inferiore, specie se comparata con l'imboccatura del bagagliaio delle Ford Cortina con carrozzeria giardinetta.\nIl peso dipendeva dal tipo di motore installato: la Zephyr con motore a quattro cilindri pesava 1 232 kg, mentre quella con motore a sei cilindri aveva un peso di 1 308\u00a0kg.\nLa Zodiac e la Executive Mark IV.\nLa Zodiac Mark IV e la \u201cExecutive\u201d possedevano quattro fanali anteriori e un motore V6 da 2.994 cm\u00b3. Il propulsore erogava una potenza di 136 CV a 4.750 giri al minuto e una coppia 246,1 N\u2022m a 3.000 giri al minuto. La Zodiac aveva installato di serie un alternatore (al posto della dinamo della Zephyr), il piantone dello sterzo regolabile, la ruota di scorta posizionata nel vano motore, l'impianto di riscaldamento, il sistema di ventilazione \"Aeroflow\", i lavacristalli elettrici, i tergicristalli a due velocit\u00e0, l'accendisigari, il contagiri, l'orologio, l'amperometro e le luci di retromarcia.\nIn termini di prezzi (e probabilmente anche in termini di costi), la Zephyr/Zodiac Mark IV, con le sue complesse sospensioni posteriori, rappresentarono un considerevole passo in avanti rispetto a quanto installato sulle Mark II, che sostituirono. Nel gennaio del 1967, un anno dopo l'introduzione della nuova generazione, fu annunciata una forte riduzione della produzione a causa delle basse vendite. L'annuncio fu accompagnato da diversi brani di notizie ottimistiche riguardanti le vendite della Cortina, e venne sottolineato che i lavoratori estromessi dalle linee della Zodiac e della Zephyr sarebbero stati riassegnati a quelle della Cortina.\nLa versione familiare della Zodiac Mark IV venne annunciata in contemporanea al lancio dell'equivalente della Zephyr. Venne costruita dalla Carrozzeria Abbott.\nLa \u201cExecutive\u201d fu la versione di punta della Zodiac possedeva le migliori specifiche mai offerte dalla Ford nel Regno Unito negli anni sessanta. Il cambio automatico e il servosterzo erano offerti di serie insieme al tettuccio panoramico. Il cambio manuale a quattro rapporti era anch'esso disponibile senza extra costo. Altre specifiche disponibili di serie furono i sedili reclinabili, gli inserti in noce, una strumentazione completa, i tappetini, i fendinebbia, le cinture di sicurezza anteriori con arrotolatore e la radio. La \u201cExecutive\u201d era distinguibile dalle altre Zodiac dall'allestimento esterno e dalla dicitura \u201cExecutive\u201d applicata sulla carrozzeria. Non vennero prodotte \u201cExecutive\u201d in versione familiare.\nUn esemplare con cambio automatico di Ford Zodiac Executive fu provata dalla rivista britannica Autocar nel 1967. Venne registrata una velocit\u00e0 di 160 km/h e un'accelerazione da 0 a 97\u00a0km/h di 13,1 secondi. Il consumo di carburante fu di 16,4 L/100 km. Con queste prestazioni, la vettura evidenzi\u00f2 il suo peso, anche se risult\u00f2 sensibilmente migliore rispetto alla Vauxhall Viscount, che aveva un motore da 3,3 L di cilindrata."}
{"id": "3982439", "revid": "80659362", "url": "https://it.wikipedia.org/wiki?curid=3982439", "title": "Ford Zodiac", "text": ""}
{"id": "3982442", "revid": "599013", "url": "https://it.wikipedia.org/wiki?curid=3982442", "title": "Didier Mollard", "text": "Biografia.\nIn Coppa del Mondo esord\u00ec il 22 dicembre 1985 a Chamonix (11\u00b0) e ottenne il primo podio il 4 marzo 1987 a \u00d6rnsk\u00f6ldsvik (3\u00b0). Nel 1992-1993, la sua migliore stagione, ottenne vari podi - pur senza vittorie - e chiuse al settimo posto nella classifica generale e al secondo in quella di volo.\nIn carriera prese parte a tre edizioni dei Giochi olimpici invernali, (34\u00b0 nel trampolino normale, 25\u00b0 nel trampolino lungo), (8\u00b0 nel trampolino normale, 40\u00b0 nel trampolino lungo, 10\u00b0 nella gara a squadre) e (17\u00b0 nel trampolino normale, 10\u00b0 nel trampolino lungo, 6\u00b0 nella gara a squadre), a cinque dei Campionati mondiali (4\u00b0 nella gara a squadre a Falun 1993 il miglior piazzamento) e a tre dei Mondiali di volo (29\u00b0 a Planica 1994 il miglior piazzamento)."}
{"id": "3982443", "revid": "481666", "url": "https://it.wikipedia.org/wiki?curid=3982443", "title": "Ouida Berg\u00e8re", "text": "Biografia.\nFiglia di Stephen e Marion DuGaze, il padre di origine spagnola e la madre di origini francesi e inglesi, Ouida nacque in un treno durante il viaggio che la madre stava facendo verso Madrid per visitare i suoceri.\n\u00c8 stata sposata con il regista George Fitzmaurice e con l'attore Basil Rathbone."}
{"id": "3982444", "revid": "1543377", "url": "https://it.wikipedia.org/wiki?curid=3982444", "title": "Marcus J. Ranum", "text": "\u00c8 un ricercatore sulla sicurezza delle reti e dei computer, oltre ad essere leader nel settore. Ha al suo attivo una serie di innovazioni nel campo dei firewall, inclusa la costruzione del primo server email per il dominio della Casa Bianca, \"whitehouse.gov\"."}
{"id": "3982445", "revid": "767487", "url": "https://it.wikipedia.org/wiki?curid=3982445", "title": "The Esterbrook Case", "text": "The Esterbrook Case \u00e8 un cortometraggio muto del 1915. Il nome del regista non viene riportato. Fu la prima sceneggiatura di Ouida Berg\u00e8re.\nProduzione.\nIl film fu prodotto dalla Vitagraph Company of America (con il nome Broadway Star Features).\nDistribuzione.\nDistribuito dalla General Film Company, il film - un cortometraggi in tre bonine - usc\u00ec nelle sale cinematografiche statunitensi il 25 maggio 1915."}
{"id": "3982450", "revid": "6923", "url": "https://it.wikipedia.org/wiki?curid=3982450", "title": "Matja\u017e Zupan", "text": "Biografia.\nCarriera sciistica.\nIn Coppa del Mondo esord\u00ec il 13 dicembre 1986 a Lake Placid (14\u00b0) e ottenne il primo podio il 15 marzo 1987 a Planica (2\u00b0).\nIn carriera prese parte a tre edizioni dei Giochi olimpici invernali, (16\u00b0 nel trampolino normale, 9\u00b0 nel trampolino lungo, 2\u00b0 nella gara a squadre), (18\u00b0 nel trampolino normale, 27\u00b0 nel trampolino lungo, 6\u00b0 nella gara a squadre) e (33\u00b0 nel trampolino lungo, 9\u00b0 nella gara a squadre), a tre dei Campionati mondiali (4\u00b0 nel trampolino lungo a Oberstdorf 1987 il miglior piazzamento) e a tre dei Mondiali di volo (27\u00b0 a Harrachov 1992 e a Planica 1994 i migliori piazzamenti).\nCarriera da allenatore.\nDopo il ritiro divenne tecnico dei saltatori della nazionale slovena, prima come assistente (fino al 2006) poi come allenatore capo (dal 2008 al 2011). Ha allenato anche la squadra B ceca (2006-2008) e nel 2011 \u00e8 divenuto allenatore capo della nazionale francese."}
{"id": "3982455", "revid": "204376", "url": "https://it.wikipedia.org/wiki?curid=3982455", "title": "Tefillot", "text": ""}
{"id": "3982457", "revid": "287204", "url": "https://it.wikipedia.org/wiki?curid=3982457", "title": "Matjaz Zupan", "text": ""}
{"id": "3982461", "revid": "135224", "url": "https://it.wikipedia.org/wiki?curid=3982461", "title": "Conigliera", "text": "La conigliera \u00e8 una struttura destinata al ricovero e/o all'allevamento dei conigli.\nDescrizione.\nL'allevamento in conigliera cominci\u00f2 nel XVI secolo e le prime conigliere consistevano in piccole capanne di legno destinate al ricovero degli animali.\nNegli moderni allevamenti familiari, i conigli vengono allevati all'aperto o al chiuso. Nel primo caso, la conigliera pu\u00f2 consistere in una o pi\u00f9 gabbie appoggiate al muro di un fabbricato e ricoperte da una tettoia fissata allo stesso muro; nel secondo caso, la conigliera consiste in una piccola capanna con il pavimento forato e sollevato dal terreno, in modo da favorire lo smaltimento delle deiezioni.\nOggi la forma di allevamento prevalente \u00e8 quella industriale. In questo tipo di allevamento, i conigli vengono generalmente allevati al chiuso, in gabbie poste all'interno di capannoni rettangolari in muratura, gi\u00e0 esistenti o costruiti ad hoc. Le gabbie sono disposte in fila lungo le pareti maggiori; lo spazio al centro del capannone viene lasciato libero per realizzare la corsia di servizio. Il capannone \u00e8 generalmente diviso in tre settori: il magazzino; la sala parto, con le gabbie per le femmine gravide; la sala ingrasso, con le gabbie per i conigli all'ingrasso. Le gabbie delle femmine sono pi\u00f9 grandi e sono munite di un nido mobile, costituito da una cassetta con un'apertura di piccole dimensioni, realizzata in modo da impedire che la madre trascini con s\u00e9 qualche piccolo coniglietto quando esce dal nido. Il nido viene collocato nella gabbia una settimana prima del parto e viene tolto circa un mese dopo la nascita dei piccoli.\nL'allevamento pu\u00f2 svilupparsi in orizzontale (con le gabbie disposte in un solo piano) o in (verticale (con le gabbie disposte in due o tre ripiani sovrapposti). Le gabbie sono dotate di pavimento fessurato per la raccolta delle deiezioni; nell'allevamento in orizzontale, le deiezioni cadono direttamente sul pavimento, da cui vengono rimosse con il lavaggio o con raschiatori, mentre nell'allevamento in verticale cadono su tavole inclinate disposte sotto le gabbie. Le urine vengono invece raccolte mediante canalette di scolo. Le gabbie sono munite di abbeveratoio e mangiatoie (tramoggia per i cereali e i mangimi concentrati, rastrelliera per il fieno).\nNei locali di ricovero bisogna assicurare adeguata temperatura, umidit\u00e0 e illuminazione e curare adeguatamente il ricambio d'aria, in modo da evitare sia l'aria viziata che le correnti d'aria. \u00c8 importante curare l'igiene e la pulizia dei locali, in modo da evitare di favorire epidemie."}
{"id": "3982465", "revid": "830939", "url": "https://it.wikipedia.org/wiki?curid=3982465", "title": "George Stevens (attore)", "text": "Noto anche come George S. Stevens, non va confuso con il regista e produttore premio Oscar George Stevens (1904-1975).\nBiografia.\nInizi\u00f2 a recitare a Londra, debuttando al Lyceum Theatre con Henry Irving e Ellen Terry. Giunse negli Stati Uniti nel 1886 con la compagnia di Lily Langtry, apparendo in seguito in diversi spettacoli di Broadway.\nNella sua carriera cinematografica, durata dal 1913 al 1924, Stevens interpret\u00f2 settantacinque pellicole. Il suo primo film lo gir\u00f2 per la Vitagraph, diretto da Laurence Trimble, dove recit\u00f2 al fianco di Florence Turner, una delle attrici pi\u00f9 famose dell'epoca.\nEbbe un figlio dal matrimonio con Katherine L..\nL'attore mor\u00ec a 80 anni a New York, il 20 agosto 1940."}
{"id": "3982471", "revid": "36426", "url": "https://it.wikipedia.org/wiki?curid=3982471", "title": "Regola francescana", "text": ""}
{"id": "3982472", "revid": "72396", "url": "https://it.wikipedia.org/wiki?curid=3982472", "title": "Marco Lo Bianco", "text": "Gioca nel ruolo di libero nella Pallavolo Matera Bulls.\nCarriera.\nLa carriera di Marco Lo Bianco comincia nel 2006 nella Pallavolo Cosenza, in Serie D; nel 2009 passa al Perugia Volley, dove milita nella categoria giovanile: nella stagione 2009-10 fa il suo esordio da professionista entrando a far parte della prima squadra, in Serie A1, dove gioca anche come libero, vincendo una Challenge Cup.\nNella stagione 2010-11 rimane con la stessa societ\u00e0, anche se questa cambia sede da Perugia a San Giustino; nella stagione 2012-13 resta nella citt\u00e0 umbra con la nuova squadra dell'Altotevere Volley.\nNell'annata 2013-14 passa all'Argos Sora, in Serie A2, anche se a met\u00e0 stagione viene ceduto alla Pallavolo Citt\u00e0 di Castello in Serie A1. Torna quindi nella serie cadetta per la stagione 2014-15 ingaggiato dalla Pallavolo Matera Bulls."}
{"id": "3982477", "revid": "767487", "url": "https://it.wikipedia.org/wiki?curid=3982477", "title": "The Silent Woman", "text": "The Silent Woman \u00e8 un film muto del 1918 diretto da Herbert Blach\u00e9.\nProduzione.\nIl film fu prodotto dalla Metro Pictures Corporation, sotto la supervisione di Maxwell Karger.\nDistribuzione.\nDistribuito dalla Metro Pictures Corporation, il film usc\u00ec nelle sale cinematografiche USA il 2 settembre 1918."}
{"id": "3982478", "revid": "701660", "url": "https://it.wikipedia.org/wiki?curid=3982478", "title": "Transetto destro della basilica inferiore di Assisi", "text": "Il Transetto destro della basilica inferiore di Assisi presenta numerosi affreschi di importanti autori del Trecento. Sulla grande volta a botte si trovano le \"Storie dell'Infanzia di Cristo\" e la \"Crocifissione con santi francescani\" di Giotto e collaboratori; in basso si trovano poi la \"Maest\u00e0 con angeli e san Francesco\" di Cimabue, i ritratti di tre compagni di Francesco, di un allievo di Pietro Lorenzetti e la \"Madonna col Bambino tra due santi re\" di Simone Martini.\nSulla parete di fondo si trovano l\"'Annunciazione\" e due \"Miracoli post mortem di san Francesco\" di allievi di Giotto e i cinque \"Santi\" di Simone Martini.\nIn fondo al transetto si apre inoltre la Cappella di San Nicola. \n\"Maest\u00e0\" di Cimabue.\nSituata nel riquadro inferiore a destra del lato verso la navata, la \"Maest\u00e0 con san Francesco\" \u00e8 attribuita concordemente a Cimabue, sebbene con problematiche legate alla datazione e alla presenza estesa di ridipinture successive. Come tipico dell'epoca l'affresco venne eseguito in una sola giornata stendendo un arriccio grande quanto il ponteggio e procedendo con ampie finiture a secco. La datazione \u00e8 probabilmente anteriore agli affreschi nella basilica superiore, anzi si suppone che proprio la sua felice riuscita sia stata alla base dell'assegnazione a Cimabue dell'importante ciclo. \nIl trono ligneo di Maria, elegantemente intagliato e un tempo abbellito da dorature, \u00e8 disposto in tralice come nella \"Maest\u00e0 del Louvre\", non ancora in scorcio centrale come nella \"Maest\u00e0 di Santa Trinita\". Gli angeli, sorridenti e rivolti allo spettatore, si dispongono attorno al trono inclinando ritmicamente le teste, ora e destra, ora a sinistra, secondo una notazione spesso usata da Cimabue. Essi sono scalati su due file: se la diversa profondit\u00e0 \u00e8 ben suggerita dalla loro fisica presenza esaltata dalla platicit\u00e0 dei loro volumi, non chiarito \u00e8 invece il punto di appoggio su cui stanno, facendo ipotizzare per gli ultimi due un gradino invisibile o una soprannaturale levitazione. Tra gli angeli spicca soprattutto il volto di quello in basso a destra, con le ali finemente sfumate come si riscontra anche negli angeli tra le logge della basilica superiore. Il \"San Francesco\" che vi compare \u00e8 simile a quello ritratto in una tavola conservata nel Museo di Santa Maria degli Angeli. I due gruppi figurativi si esaltano pacatamente nel contrasto della loro diversit\u00e0: cos\u00ec elegante e fastosa la \"Maest\u00e0\", cos\u00ec sobrio e remissivo il santo.\n\"Storie dell'infanzia di Cristo\" di Giotto e bottega.\nIl transetto destro \u00e8 in larga parte occupato dalle \"Storie dell'infanzia di Cristo\", attribuite a Giotto e alla sua bottega, in particolare al Parente di Giotto (artista toscano, forse Stefano Fiorentino) e al Maestro delle Vele (artista di formazione umbra). La datazione del ciclo, molto problematica, si basa su alcuni punti fermi. Lo studio degli intonaci ha dimostrato come questa parte del transetto sia anteriore a quella sinistra, affrescata da Pietro Lorenzetti entro il 1320. Le ipotesi pi\u00f9 seguite \u00e8 che Giotto vi si sia dedicato subito dopo aver terminato la vicina Cappella della Maddalena (1308 circa), occupandosi di alcune scene direttamente e poi lasciando i disegni ai migliori allievi, prima di partire per Firenze entro il 1311.\nLa volta a botte \u00e8 divisa in due fasce parallele. Le scene si leggono dall'alto in basso e da sinistra a destra, prima sul lato della navata poi su quello verso l'abside. Tutto inizia sulla parete di fondo, in alto ai lati dell'arcone della Cappella di San Nicola, dove si trova l'\"Annunciazione\", forse del Maestro di San Nicola (Palmerino Di Guido?). Si prosegue nella volta, lato della \"Maest\u00e0\" in alto con la \" Visitazione\", la \"Nativit\u00e0\", l'\"Adorazione dei Magi\", la \"Presentazione di Ges\u00f9 al Tempio\"; poi sull'altro lato la \"Fuga in Egitto\", la \"Strage degli Innocenti\", il \"Cristo tra i dottori\" e il \"Ritorno della Sacra Famiglia da Nazareth a Gerusalemme\". Nella fascia pi\u00f9 bassa incominciano le storie dei miracoli postumi di san Francesco, che proseguono sulla parete di fondo e completano idealmente le \"Storie di san Francesco\" della basilica superiore: la \"Caduta incolume di una bambina di casa Sperelli dall'alto di una casa\", al quale seguono una porta con un tondo col \"Cristo benedicente\" nel sott'arco e uno stretto riquadro con il memento mori di \"San Francesco che addita uno scheletro\", poi ai lati dell'arcone della cappella di San Nicola il \"Fanciullo di Suessa disepolto dalle rovine di una casa\", dove si dice sia presente un ritratto di Giotto nell'ultima figura a destra con una mano sotto il mento, a destra \"Resurrezione del fanciullo di Suessa\". \nLe fasce dipinte tra le scene sono abbellite da teste di angeli, profeti, santi e figure leonine.\nIn questi affreschi spicca la preziosit\u00e0 della gamma cromatica, con i fondi di blu lapislazzuli e le tenere sfumature di rosa, bianchi, gialli e verdi. Architetture e oggetti sono costruiti con una sapienza spaziale ormai consolidata che d\u00e0 tra i migliori frutti nel Trecento italiano. Studiatamente equilibrato \u00e8 il rapporto tra pieni e vuoti, con pause che amplificano il ritmo grandioso, come negli affreschi della Cappella della Maddalena. La mano degli allievi si legge nella tendenza a snellire le figure, a dare loro fattezze ingentilite dalla moda gotica, qua e l\u00e0 accentuando le connotazioni patetiche e un po' incantate. Alcune figure hanno gli occhi grandi e sgranati, come nel \"San Lazzaro\" in una vela della Cappella della Maddalena e come si manifesta anche nelle vicine \"Allegorie francescane\". \nA testimoniare la fama straordinaria che queste opere godettero nel Trecento restano alcuni disegni che li riproducono, tra i pi\u00f9 antichi saggi di arte grafica pervenutici.\n\"Crocifissione\" di Giotto e bottega.\nLa \"Crocifissione\", posta a sinistra della \"Maest\u00e0\" di Cimabue, \u00e8 la scena che presenta i pi\u00f9 convincenti segni di un intervento diretto di Giotto. Sullo sfondo di un intenso cielo di blu oltremare si leva la Croce di Cristo, circondata da angeli disperati. Ai lati si trovano due gruppi di figure: a sinistra la Madonna svenuta tra le pie donne, san Giovanni e due delle Marie, delle quali colpiscono i gesti di disperazione; a destra i pagani e gli ebrei che voltano le spalle al Cristo (le figure pi\u00f9 deboli della scena, assegnate al Maestro delle Vele), a cui fanno da contraltare cinque francescani inginocchiati. Queste tre figure sono straordinarie per il crescendo espressivo nel rivolgersi delle mani e degli sguardi verso il Cristo crocifisso, culminanti nella figura di san Francesco, con l'aureola. Interessante \u00e8 anche il variare dei profili, dal san Bonaventura (il primo a destra, con l'aureola), fino a Francesco che \u00e8 disposto pi\u00f9 in diagonale, in uno scorcio pi\u00f9 complesso. I tre in prima fila sono cos\u00ec caratterizzati fisicamente da far pensare a veri e propri ritratti.\n\"Santi\" di Simone Martini.\nLe fasce inferiori della parte verso la navata e della parete di fondo del transetto vennero dipinte da Simone Martini. Alla base della volta a botte, sotto la \"Crocifissione\", si trova una \"Madonna col Bambino tra due santi re\", su uno sfondo dorato che simula un arazzo. \nSul lato della parete di fondo si vedono cinque \"Santi\" a mezza figura tra arcate: \"Francesco d'Assisi\", \"Ludovico di Tolosa\", \"Elisabetta d'Ungheria\", \"Margherita d'Antiochia\" (gi\u00e0 confusa con \"Chiara d'Assisi\") ed \"Enrico d'Ungheria\".\nAltro.\nSotto la \"Maest\u00e0\" si trova una tomba di cinque compagni di san Francesco, sopra la quale sono dipinti i loro ritratti a mezza figura. Opera di un seguace di Pietro Lorenzetti, mostrano interessanti scorci nelle teste rivolte verso l'alto, verso la \"Madonna\"."}
{"id": "3982482", "revid": "76963", "url": "https://it.wikipedia.org/wiki?curid=3982482", "title": "John Michael Greer", "text": "Greer blogga settimanalmente su temi quali l'ecologia, la spiritualit\u00e0 e il futuro della societ\u00e0 industriale ed \u00e8 autore di oltre cinquanta libri tra saggi e narrativa. Giunto alla notoriet\u00e0 con il suo blog \"Archdruid Report\", che lanci\u00f2 nel 2006, Greer blogga ora su \"Ecosophia.net.\" Tra il 2003 e il 2015 Greer \u00e8 stato Grande Arcidruido dell'Antico Ordine dei Druidi in America (AODA). Greer vive a Providence, in Rhode Island."}
{"id": "3982485", "revid": "287204", "url": "https://it.wikipedia.org/wiki?curid=3982485", "title": "Euroleague All-Decade Team", "text": "L'Euroleague All-Decade Team \u00e8 un elenco di 10 cestisti, eletti come i migliori giocatori della Euroleague Basketball nel decennio 2000-2010. I nomi vennero scelti grazie ad un sondaggio svolto online (con oltre un milione di voti) e da una valutazione espressa da giornalisti del settore; i candidati scelti dalla Euroleague erano 50."}
{"id": "3982487", "revid": "228587", "url": "https://it.wikipedia.org/wiki?curid=3982487", "title": "Spring of Life", "text": " \u00e8 il ventesimo singolo del trio j-pop giapponese Perfume. \u00c8 stato pubblicato l'11 aprile 2012 dalla propria etichetta Perfume Records e distribuito dalla major Universal Music; si tratta della prima opera delle Perfume dopo la lunga permanenza durata dopo otto anni nella label giapponese Tokuma Japan Communications.\nIl singolo \u00e8 stato stampato in due versioni in confezione jewel case: una special edition con DVD extra ed una normal edition con copertina diversa.\nDescrizione.\nSubito dopo l'annuncio del trasferimento dalla Tokuma alla Universal, le Perfume hanno annunciato la pubblicazione del nuovo singolo \"Spring of Life\" per la primavera 2012. La canzone, usata per lo spot della bibita Chu-hai Hy\u014dketsu della Kirin, \u00e8 stata messa in vendita sul sito Chaku-uta il 29 febbraio. Il successivo 4 aprile \u00e8 stato annunciato che la b-side del singolo sarebbe stata \"Communication\", anche questa usata per uno spot per le caramelle Kanro Pure Gummy.\nTracce.\nTutti i brani sono testo e musica di Yasutaka Nakata.\nDopo il titolo \u00e8 indicata fra parentesi \"()\" la grafia originale del titolo."}
{"id": "3982488", "revid": "481666", "url": "https://it.wikipedia.org/wiki?curid=3982488", "title": "George S. Stevens", "text": ""}
{"id": "3982491", "revid": "6923", "url": "https://it.wikipedia.org/wiki?curid=3982491", "title": "Carl Laemmle", "text": "Fu uno dei pionieri del cinema muto, fondatore dell'Independent Moving Pictures, una compagnia di produzione che in seguito confluir\u00e0 nell'Universal, una delle pi\u00f9 importanti majors hollywoodiane.\nEra familiarmente soprannominato \"Uncle\" (\"zio\") Carl.\nBiografia.\nNato il 17 gennaio 1867 nel quartiere ebraico di Laupheim, nel W\u00fcrttemberg, nel 1884, emigr\u00f2 negli Stati Uniti, andando a vivere a Chicago dove lavor\u00f2 per vent'anni nel settore delle confezioni. \nGestore, distributore e produttore.\nChicago, all'epoca, stava per diventare un importante polo produttivo per la nuova industria cinematografica. Nel 1906, Laemmle decise di tentare la strada del cinema che, dal punto di vista commerciale, gli sembrava essere un ottimo investimento. Aperto il suo primo nickelodeon, si trov\u00f2 ben presto - mettendo a frutto la propria abilit\u00e0 manageriale - con un circuito di sale di tutto rispetto. Per farle funzionare, per\u00f2, aveva sempre bisogno di nuovi film per soddisfare la continua richiesta del pubblico. Una soluzione era quella di entrare nel settore distributivo. Ma qui, Laemmle entr\u00f2 in conflitto con gli interessi della monopolista MPPC (Motion Picture Patent Company) che, per boicottarlo, gli rifiut\u00f2 i propri film. Laemmle, allora, fond\u00f2 nel 1909 l'IMP (Independent Moving Pictures), una casa di produzione che gli avrebbe fornito le pellicole per le sue sale. Con i film prodotti dalla sua IMP e associandosi assieme ad altri imprenditori indipendenti, Laemmle cre\u00f2 anche una societ\u00e0 di distribuzione, la Motion Picture Distributing and Sales Company, dimostrando in tal modo come si potesse aggirare il monopolio della MPPC. Per superare i problemi che comunque si registrarono nella gestione della nuova impresa, si decise di ricorrere alla fusione dell'IMP con altre piccole compagnie.\nUniversal.\nL'8 giugno 1912, a New York, Carl Laemmle dell'IMP, Pat Powers della Powers Picture Company, Mark Dintenfass della Champion Films e Bill Swanson dell'American \u00c9clair, firmarono il contratto che un\u00ec le loro compagnie: la fusione porter\u00e0 nel 1914 alla nascita dell'Universal Motion Picture Manufacturing Company che avr\u00e0 la sua sede nella San Fernando Valley. La IMP continu\u00f2 a produrre film fino al 1917.\nRiconoscimenti.\nPer il suo contributo all'industria cinematografica, a Carl Laemmle \u00e8 stata assegnata una stella sulla Hollywood Walk of Fame al 6301 di Hollywood Blvd."}
{"id": "3982494", "revid": "339392", "url": "https://it.wikipedia.org/wiki?curid=3982494", "title": "Universal Motion Picture Manufacturing Company", "text": ""}
{"id": "3982505", "revid": "125491464", "url": "https://it.wikipedia.org/wiki?curid=3982505", "title": "Raffaele Di Risio", "text": "Carriera.\nInizia con il Campobasso la sua carriera tra Promozione e Serie D (e una breve parentesi all'Isernia) come attaccante. Debutta in Serie B nel 1973 con l', dove per\u00f2 non trova molto spazio, dove per\u00f2 l'allenatore Antonio Giammarinaro lo sposta a centrocampo. La stagione successiva si accasa in Serie D con la Pro Cavese e dopo due anni passa alla Juve Stabia nella stessa categoria.\nDopo un anno alla Salernitana in Serie C, debutta in Serie B nel 1978-1979 con la neopromossa Nocerina disputando 23 gare e segnando una rete; dopo la retrocessione avvenuta al termine del campionato veste la maglia rossonera anche nel successivo campionato di Serie C1 prima di passare alla Triestina.\nNel 1981 viene ceduto al Campobasso e si ferma in Molise per cinque anni, ottenendo la promozione in Serie B al termine del campionato di Serie C1 1981-1982 e disputando le successive quattro stagioni in serie cadetta per un totale di 73 presenze e un gol.\nCausa di un infortunio molto serio (in Coppa Italia contro l'Ascoli nell'84, 5 legamenti della caviglia sinistra rotti da cui non si riprese mai del tutto) dopo aver totalizzato in tutto con la maglia del Lupo 141 presenze e 7 gol,finisce la sua carriera nell'Interregionale a Castel di Sangro."}
{"id": "3982506", "revid": "125409072", "url": "https://it.wikipedia.org/wiki?curid=3982506", "title": "Bric di Mezzogiorno", "text": "Il Bric di Mezzogiorno (2.986 - detto anche \"Punta del Beth\") \u00e8 una montagna della Catena Bucie-Grand Queyron-Orsiera nelle Alpi Cozie. Si trova in Piemonte (provincia di Torino).\nCaratteristiche.\nLa montagna \u00e8 collocata sullo spartiacque tra la Val Troncea e la Valle Germanasca. Si trova a nord del Bric Ghinivert dal quale \u00e8 separata del \"colle del Beth\", mentre nella direzione opposta lo spartiacque procede verso i monti Ruetas e Morefreddo.\nGeologia.\nLa montagna \u00e8 costituita da una massa rocciosa di tipo ofiolitico. Non lontano dalla cima si trova un giacimento di pirite cuprifera. \nSalita alla vetta.\nSi pu\u00f2 salire sulla vetta partendo sia dalla Val Troncea che dalla Valle Germanasca. In tutti e due i casi si sale al colle del Beth (2.785\u00a0m). Dal colle si risale la sua cresta sud."}
{"id": "3982507", "revid": "24443", "url": "https://it.wikipedia.org/wiki?curid=3982507", "title": "Punta del Beth", "text": ""}
{"id": "3982519", "revid": "71155", "url": "https://it.wikipedia.org/wiki?curid=3982519", "title": "Grotesque (carattere)", "text": "In tipografia, il Grotesque [in tedesco Grotesk] \u00e8 uno stile di caratteri \"sans serif\" risalente al XIX secolo. Il nome gli fu dato da William Thorowgood, il primo a disegnarne una variante completa delle lettere minuscole nel 1832 . \nEsempi di caratteri che si rifanno allo stile Grotesque sono\nCaratteri simili pi\u00f9 recenti vengono spesso etichettati come \"neo-grotesque\"."}
{"id": "3982520", "revid": "599013", "url": "https://it.wikipedia.org/wiki?curid=3982520", "title": "Giovanni Botteghi", "text": "Carriera.\nHa disputato quattro campionati di Serie B con (dal 1975 al 1978) ed (stagione 1982-1983), per complessive 67 presenze e 2 reti fra i cadetti."}
{"id": "3982522", "revid": "2175", "url": "https://it.wikipedia.org/wiki?curid=3982522", "title": "Grotesk", "text": ""}
{"id": "3982531", "revid": "21981", "url": "https://it.wikipedia.org/wiki?curid=3982531", "title": "Legge italiana di guerra", "text": ""}
{"id": "3982534", "revid": "447535", "url": "https://it.wikipedia.org/wiki?curid=3982534", "title": "Regolarizzazione di Tikhonov", "text": ""}
{"id": "3982537", "revid": "447535", "url": "https://it.wikipedia.org/wiki?curid=3982537", "title": "Regolarizzazione di Tychonov", "text": ""}
{"id": "3982538", "revid": "132266", "url": "https://it.wikipedia.org/wiki?curid=3982538", "title": "Amha Selassie I", "text": ""}
{"id": "3982542", "revid": "132266", "url": "https://it.wikipedia.org/wiki?curid=3982542", "title": "Asfauossen", "text": ""}
{"id": "3982544", "revid": "647919", "url": "https://it.wikipedia.org/wiki?curid=3982544", "title": "Tekle Giyorgis II", "text": ""}
{"id": "3982545", "revid": "647919", "url": "https://it.wikipedia.org/wiki?curid=3982545", "title": "Tacl\u00e8 Ghiorgh\u00ecs", "text": ""}
{"id": "3982546", "revid": "184351", "url": "https://it.wikipedia.org/wiki?curid=3982546", "title": "Castello medievale e palazzo Fienga", "text": ""}
{"id": "3982551", "revid": "2078310", "url": "https://it.wikipedia.org/wiki?curid=3982551", "title": "Palazzo Fienga", "text": "Il Palazzo Fienga \u00e8 una struttura della met\u00e0 del XIX secolo costruita sulla sommit\u00e0 della Collina del Parco a Nocera Inferiore.\nOriginariamente era presente sulla collina una struttura, pi\u00f9 piccola, appartenente alla famiglia De Guidobaldi. Successivamente l'area fu' acquistata dalla famiglia Fienga che ampli\u00f2 il palazzo.\nIl palazzo \u00e8 addossato al castello del Parco.\nIl Palazzo De Guidobaldi.\nAgli inizi del XIX secolo l'area del Castello fu acquistata dalla nobile famiglia De Guidobaldi di Nereto, baroni di Sant'Egidio, la quale cominci\u00f2 la costruzione di un fabbricato costruito al fianco delle strutture medievali, col preciso intento di non obliterarle.\nVi si affaccia una cappella con cupola, dedicata a \"Nostra Signora di \"Mater Domini\"\", edificata nel 1850 dal barone Francesco De Guidobaldi.\nIl Palazzo Fienga.\nLa struttura attuale \u00e8 stata completata ad inizio XX secolo dalla famiglia Fienga (nota per la passione per il collezionismo che l'ha portata ad accumulare circa 3000 reperti di epoca romana). In seguito, adibirono un\u2019intera ala del Palazzo ad esposizione dei numerosi reperti archeologici. La collezione era molto nota tra gli appassionati e studiosi dell'epoca tanto da essere citata nell\u2019'Annuario dei Musei e Gallerie d\u2019Italia\" del 1950 edito dalla Libreria\u00a0 dello Stato.\nNella realizzazione finale del Palazzo Fienga la struttura, posta su due livelli, mostra pianta rettangolare e comprende, nella parte bassa, due cortili: il primo \u00e8 posto intorno alla torre medievale; il secondo \u00e8 un'ampia piazza d'armi circondata sui quattro lati da ambienti con il prospetto merlato.\nDurante l'estate ospita manifestazioni teatrali e musicali.\nL'edificio ospita la sede del Patto territoriale dell'Agro nocerino-sarnese.\nIl Teatro virtuale.\nIl palazzo ospite anche il Teatro Virtuale della Valle del Sarno che, visitabile previa prenotazione, propone attraverso la realt\u00e0 virtuale un \"excursus\" archeologico che passa attraverso le ricostruzioni alcuni dei principali monumenti dell'agro nocerino-sarnese: la \"tomba della principessa\" (VIII secolo a.C.) di San Valentino Torio, che fa parte della \"Cultura delle tombe a fossa della Valle del Sarno\", la \"Tomba del Guerriero\" (IV secolo a.C.) di Sarno, testimonianza di epoca sannita per poi giungere all'epoca romana con Nuceria Alfaterna con il \"teatro ellenistico - romano\" di Pareti (I secolo a.C.) e la \"Necropoli di Pizzone\" a Nocera Superiore, e il suo \"ager\", con la visita alla \"Villa rustica di Numerius Popidius Narcissus Maior\" (I secolo d.C.) a Scafati.\nIl teatro \u00e8 stato realizzato nella sala conferenze del palazzo di Nocera Inferiore e dispone di una sala con 96 posti a sedere.\nBibliografia.\nAngela Corolla, Rosa Fiorillo (a cura di), \"Nocera. Il castello dello Scisma d'Occidente. Evoluzione storica, architettonica e ambientale\", Firenze, 2010\nD\u2019Alessio, G., Il Castello del Parco e il Museo Fienga. Archivio Storico per la provincia di Salerno N.S. 2, 1934.\nAnnuario dei Musei e Gallerie d\u2019Italia (Libreria\u00a0 dello Stato, 1950)\u00a0"}
{"id": "3982552", "revid": "506294", "url": "https://it.wikipedia.org/wiki?curid=3982552", "title": "Ku\u1e47\u1e0dalin\u012b", "text": ""}
{"id": "3982554", "revid": "1305772", "url": "https://it.wikipedia.org/wiki?curid=3982554", "title": "Haupt", "text": ""}
{"id": "3982556", "revid": "298229", "url": "https://it.wikipedia.org/wiki?curid=3982556", "title": "Antonio Filippo Salaris", "text": "Biografia.\nPortato per le lunghe gare, vanta un personale di 2h34'51\" sulla distanza della maratona, ottenuto a Londra nel 2010 all'et\u00e0 di 39 anni. Nel 2011 vince la nona edizione della maratona sulla sabbia di San Benedetto del Tronto, e nello stesso anno conquista anche la prima edizione della 100\u00a0km du Senegal, corsa a tappe nel paese africano.\nNel 2012 si tessera con la squadra di Marco Olmo partecipando alla Marathon des Sables in Marocco, classificandosi 7\u00ba assoluto e contribuendo alla vittoria della classifica a squadre insieme a Marco Olmo (14\u00ba) e Lorenzo Trincheri (5\u00ba). Nell'edizione 2013 sfiora il podio ottenendo il 4\u00ba posto, mentre nell'edizione 2014 l'atleta sardo si prende la sesta posizione.\nDal 2013 \u00e8 anche Vicepresidente della Sef Torres, la principale squadra di calcio di Sassari, incarico che lascia nel novembre 2014."}
{"id": "3982561", "revid": "1305772", "url": "https://it.wikipedia.org/wiki?curid=3982561", "title": "L'uomo e la sfida", "text": "L'uomo e la sfida (\"The Man and the Challenge\") \u00e8 una serie televisiva statunitense in 36 episodi trasmessi per la prima volta nel corso di una sola stagione dal 1959 al 1960.\n\u00c8 una serie d'avventura incentrata sulle vicende del dottor Glenn Barton, un ricercatore per l'Institute of Human Factors, un organismo che conduce esperimenti volti a misurare la resistenza umana, come quella in un habitat spaziale per esempio, per conto del governo degli Stati Uniti. La serie fu prodotta da Ivan Tors.\nPersonaggi e interpreti.\nGuest star.\nTra le guest star: Don Kennedy, Raymond Bailey, Morgan Jones, Coleman Francis, Jim Cody, Alan Wells, Don C. Harvey, Myron Healey, Jean Allison, Richard Jeffries, Irvin Ashkenazy, Adrienne Hayes, Pat McCaffrie, Jack Hilton, Jack Catron, Abel Franco, Neil Grant, Ann Robinson, Michael Keith, John Archer, Byron Morrow, Roberta Haynes, Fred Gabourie, Bern Bassey, Keith Vincent, Ted Knight, Christine White, Charles R, Keene, Vernon Rich, Olive Sturgess.\nProduzione.\nLa serie, ideata da Ivan Tors, fu prodotta da ZIV Television Programs. Le musiche furono composte da Warren Barker.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 12 settembre 1959 all'11 giugno 1960 sulla rete televisiva NBC. In Italia \u00e8 stata trasmessa con il titolo \"L'uomo e la sfida\".\nAlcune delle uscite internazionali sono state:"}
{"id": "3982562", "revid": "46931", "url": "https://it.wikipedia.org/wiki?curid=3982562", "title": "The Man and the Challenge", "text": ""}
{"id": "3982565", "revid": "122549839", "url": "https://it.wikipedia.org/wiki?curid=3982565", "title": "Attentati di Tolosa e Montauban del 2012", "text": "Gli attentati di Tolosa e Montauban sono una serie di attentati perpretati sul suolo francese tra l'11 e il 22 marzo 2012 e che hanno portato alla morte di tre militari e di quattro civili di religione ebraica nelle citt\u00e0 di Montauban e Tolosa, nella regione dei Midi-Pirenei. In totale sono state uccise sette persone e ferite cinque di cui quattro in maniera grave.\nAttacchi.\nIl primo attacco ha avuto luogo l'11 marzo, quando un militare francese \u00e8 stato ucciso da un colpo di pistola a Tolosa. Il secondo attacco risale al 15 marzo in cui sono stati uccisi due soldati in uniforme e ne \u00e8 rimasto ferito gravemente un altro in un centro commerciale di Montauban. Il 19 marzo, quattro persone, tra cui tre bambini, sono state uccise all'entrata di una scuola ebraica di Tolosa. Dopo questi fatti il piano Vigipirate, il piano antiterrorismo francese, \u00e8 stato innalzato al grado di massima allerta nella regione dei Midi-Pirenei e nei dipartimenti circostanti. Le Nazioni Unite, diversi governi di tutto il mondo e il Consiglio francese del culto musulmano hanno condannato gli attentati.\nMohammed Merah, 23 anni, franco-algerino di fede musulmana \u00e8 stato identificato come l'autore degli attentati. Merah aveva precedenti di piccola criminalit\u00e0 e ha motivato l'attacco ai militari per il loro coinvolgimento nella guerra in Afghanistan e l'attacco alla scuola ebraica per ragioni antisemite. L'attentatore \u00e8 stato ucciso dalla polizia dopo un assedio di trenta ore.\nMerah \u00e8 cresciuto in un'atmosfera di razzismo e odio. Gli investigatori francesi ritengono che si sia avvicinato al Salafismo in prigione e che abbia continuato il processo di radicalizzazione durante i viaggi in Pakistan e Afghanistan. Merah si \u00e8 definito un mujahid e rivendic\u00f2 di avere legami con al-Qaeda, anche se le autorit\u00e0 francesi hanno negato collegamenti.\nCronologia.\nAssassinio di un militare a Tolosa.\nL'11 marzo Imad Ibn-Ziaten, 30 anni, paracadutista franco-marocchino viene ucciso da un proiettile calibro .45 ACP sparato alla testa. Il militare aveva appuntamento nel parcheggio di fronte ad una palestra di Tolosa con una persona intenzionata ad acquistare la sua moto. Probabilmente lo stesso assassino aveva fissato l'appuntamento col militare tramite un sito di annunci online. Alcuni testimoni hanno dichiarato di aver visto fuggire il sospettato a bordo di uno scooter.\nAssassinio di due militari a Montauban.\nIl 15 marzo Abel Chennouf, 26 anni, e Mohamed Legouad, 24 anni, entrambi militari franco-algerini vengono uccisi mentre ritiravano del denaro da uno sportello Bancomat nelle vicinanze della caserma di Montauban. Un terzo militare, Lo\u00efc Liber, 28 anni, originario della Guadalupa viene gravemente ferito alla testa. Testimoni dell'accaduto riferiscono che l'assassino era a bordo di un potente scooter ed indossava un casco nero. La polizia ritrova sul posto 13 cartucce calibro. 45 ACP, lo stesso tipo utilizzato l'11 marzo. Gli investigatori sospettano che l'attentatore sia spinto da motivazioni razziste: le vittime infatti sono tutte di origini maghrebine.\nLo\u00efc Libe, la vittima sopravvissuta, esce dall'ospedale all'inizio di maggio paralizzato.\nStrage della scuola ebraica a Tolosa.\nLa scuola confessionale Ozar Hatorah di Tolosa fa parte di un gruppo di scuole sparse su tutto il territorio francese, che ha lo scopo di educare i figli di Ebrei Sefarditi e Mizrah\u00ec. La scuola comprende sia studenti delle scuole medie che studenti liceali, dunque di et\u00e0 compresa tra gli 11 e i 17 anni.\nAlle otto di mattina del 19 marzo un uomo a bordo di uno scooter Yamaha Tmax si ferma di fronte alla scuola ebraica. Scende dallo scooter e apre il fuoco con una pistola calibro 9 mm. verso il cortile della scuola. La prima vittima \u00e8 un rabbino e professore della scuola, Jonathan Sandler (30 anni), abbattuto fuori dalla scuola mentre tentava di proteggere invano i due figli, Gabriel (3 anni) e Aryeh (6 anni). L'attentatore allora entra nel cortile della scuola e uccide Myriam Monson\u00e9go, figlia del preside della scuola Yaakov Monson\u00e9go, 8 anni. L'arma fin l\u00ec usata si inceppa allora cambia con una pistola calibro .45 ACP e spara a bruciapelo nella tempia della bambina. A questo punto fugge in scooter. Durante l'attacco, l'assassino ferisce gravemente anche Aaron Bijaoui (15 anni).\nIdentificazione dell'attentatore.\nLa polizia scientifica scopr\u00ec che i tre episodi erano collegati dall'uso della stessa arma calibro. 45 ACP.\nGli investigatori hanno battuto diverse piste per spiegare queste morti. Le ipotesi avanzate erano quelle di cellule terroristiche interne o esterne, quella del \"lupo solitario\" sul modello del norvegese Anders Breivik. Anche tre ex-militari francesi, legati a movimenti neonazisti, sono stati indagati a questo proposito.\nUn elemento decisivo che ha dato una svolta alle indagini \u00e8 stato fornito dal titolare di un concessionario Yamaha di Tolosa che si era ricordato di una persona che era andata a comprare presso il suo negozio un passamontagna e gli aveva chiesto - invano - come disattivare il sistema di geolocalizzazione del suo scooter Tmax. Il concessionario era inoltre in grado di fornire agli investigatori nome e cognome dell'uomo.\nLa ricerca dell'uomo che aveva contattato il sergente Ibn Ziaten per acquistarne la motocicletta aveva portato all'indirizzo IP del computer di una donna madre di due sospetti conosciuti dai servizi antiterrorismo. Uno dei due fratelli \u00e8 Mohammed Merah, lo stesso nome fornito dal concessionario di Tolosa.\nBlitz delle forze speciali.\nIl pomeriggio del 21 marzo l'unit\u00e0 antiterrorismo d'\u00e9lite della polizia RAID circonda l'abitazione dove Merah si era rifugiato. L'appartamento si trova nel quartiere tolosano C\u00f4te Pav\u00e9e, al numero 17 di rue de Sergent-Vign\u00e9. Merah aveva con s\u00e9 un arsenale composto da: un AK 47, un Uzi, un fucile Sten, un fucile a pompa Winchester, tre Colt M1911, una Glock 9 mm., una Colt Python, e una .357 Magnum. Altre armi sono state poi ritrovate in una Renault M\u00e9gane bianca parcheggiata di fronte all'edificio. L'intero edificio e quelli circostanti sono stati evacuati dalla polizia, inoltre \u00e8 stata tolta la corrente elettrica a quello in cui era rifugiato Merah. La polizia ha scambiato con Merah una Colt M1911 con un walkie-talkie in modo tale da poter comunicare. Uno dei fratelli di Merah \u00e8 stato nel frattempo arrestato, un altro si \u00e8 consegnato spontaneamente alla polizia. Nella autovettura di uno dei fratelli di Merah sono stati ritrovati armi e dell'esplosivo. La madre di Merah \u00e8 stata portata sul posto per collaborare durante la trattativa ma questa si \u00e8 rifiutata a causa della scarsa influenza sul figlio.\nMerah inform\u00f2 che si sarebbe consegnato alla polizia alle 22:45. La polizia si rimette in contatto con Merah all'ora stabilita ma dice che non si sarebbe arreso anche dopo uno scontro a fuoco se fosse stato necessario. Durante tutta la notte vengono lanciate a intervalli regolari delle granate nell'appartamento per spingere Merah alla resa ma non si hanno segnali da parte sua sino alle 11 del mattino del 22 marzo.\nAlle 10:30 del 22 marzo la polizia ha deciso di inviare un team di 15 uomini per arrestare Merah. Dopo un approccio per verificare la presenza di Merah nell'appartamento il gruppo si introduce nell'appartamento, e in seguito a uno scontro a fuoco la polizia neutralizza Merah con un colpo sparato alla testa da un cecchino della polizia.\nUn'ora pi\u00f9 tardi viene annunciata la morte di Merah ai media e poco pi\u00f9 tardi il Presidente della Repubblica Nicolas Sarkozy conferma la notizia. L'agenzia France Press diffonde la notizia che tre poliziotti sono stati feriti durante lo scontro a fuoco e che uno di loro si trova in gravi condizioni.\nProfilo dell'attentatore.\nMohammed Merah \u00e8 nato il 10 ottobre 1988. I suoi genitori divorziarono quando aveva cinque anni. Era stato cresciuto, insieme ai fratelli, dalla madre single in un quartiere degradato di Tolosa. Da ragazzo era stato arrestato diverse volte, principalmente per reati minori. Trascorse due mesi in prigione nel 2005, 18 mesi tra il 2007 e il 2008 e infine nel 2009. Secondo i suoi amici non andava mai alla moschea. Era conosciuto dalle autorit\u00e0 francesi per aver viaggiato in Afghanistan e Pakistan.\nDopo gli attentati, un documento dell'intelligence francese, risalente al 2006, pubblicato dalla televisione francese M6, indicava Merah come membro del movimento estremista islamico Forsane Alliza, un'organizzazione basata a Tolosa, che era sospettata di incitare alla violenza e al terrorismo. Merah era stato indicato perch\u00e9 aveva la possibilit\u00e0 di viaggiare e fornire supporto logistico agli altri militanti del gruppo. Nel 2006 Forsane Alliza era stata dichiarata fuorilegge dal governo francese perch\u00e9 istigava i suoi membri a recarsi in Afghanistan per combattere il jih\u0101d. La polizia ha investigato per scoprire se Merah avesse agito da solo o col supporto di qualche membro di Forsane Alliza. L'avvocato del gruppo, dopo gli attentati, ha negato che il leader del gruppo avesse avuto alcun legame con Merah.\nIl 25 dicembre 2008, Merah aveva cercato di suicidarsi per impiccagione. La relazione dello psichiatra riport\u00f2 in Merah disturbi narcisistici e un carattere introverso. Lo psichiatra trov\u00f2 Merah ansioso e introverso ma non psicologicamente disturbato.\nUfficiali dell'intelligence francese hanno suggerito che avesse una doppia vita o persino una doppia personalit\u00e0.\nNel gennaio 2008, Merah aveva provato ad arruolarsi nell'esercito francese ma venne respinto a causa dei precedenti penali. Nel gennaio 2010 si rec\u00f2 in un centro di reclutamento della Legione Straniera francese ma, anche in questa occasione, fu respinto.\nI servizi segreti interni francesi avevano posto sotto sorveglianza Mohammed Merah e suo fratello Abdelkader dopo un viaggio in Egitto per imparare l'arabo. Nel 2010 i servizi segreti lo interrogano dopo il ritorno da un viaggio in Pakistan perch\u00e9 sospettato di aver ricevuto addestramento militare.\nNel dicembre 2010 viene arrestato e detenuto in una prigione di Kandahar, Afghanistan. Viene ufficialmente tenuto sotto controllo al suo ritorno dal Pakistan nel 2011."}
{"id": "3982567", "revid": "729019", "url": "https://it.wikipedia.org/wiki?curid=3982567", "title": "Klemm Kl 106", "text": "Il Klemm Kl 106 era un monomotore monoplano da turismo ed addestramento ad ala bassa sviluppato dall'azienda tedesca Leightflugzeugbau Klemm GmbH e rimasto allo stadio di prototipo.\nSviluppo del precedente Kl 35 realizzato in materiali non strategici se ne discostava per la costruzione della cellula, con struttura monoscocca completamente in legno invece di quella in tubi d'acciaio saldati.\nStoria del progetto.\nNell'ambito dell'esigenza promossa dal Reichsluftfahrtministerium (RLM), il ministero che nel periodo nazista era responsabile dell'intera aviazione tedesca, nel valutare la possibilit\u00e0 di dotarsi di velivoli non destinati al combattimento realizzati in materiali non strategici la Klemm decise di proporre una variante del proprio Kl 35 riprogettando la cellula. Il nuovo velivolo, che adott\u00f2 inizialmente la designazione Kl 35 C, riproponeva l'impostazione biposto ad abitacoli aperti ma con una nuova fusoliera, abbandonando la soluzione con struttura in tubi metallici in acciaio saldato per una struttura monoscocca interamente lignea, abbinandola all'ala monoplana ad ala di gabbiano invertita sulla quale era fissato il carrello d'atterraggio fisso e carenato.\nPresentato il progetto alla commissione esaminatrice RLM, questa ritenne il velivolo sufficientemente differente da assegnargli una nuova designazione, la Kl 106, richiedendone un prototipo per le valutazioni che rimase l'unico esemplare costruito."}
{"id": "3982569", "revid": "506294", "url": "https://it.wikipedia.org/wiki?curid=3982569", "title": "Ha\u1e6dhayoga", "text": ""}
{"id": "3982571", "revid": "506294", "url": "https://it.wikipedia.org/wiki?curid=3982571", "title": "Ha\u1e6dha Yoga", "text": ""}
{"id": "3982573", "revid": "409613", "url": "https://it.wikipedia.org/wiki?curid=3982573", "title": "Corallinophycidae", "text": "Le Corallinophycidae sono una sottoclasse di alghe rosse."}
{"id": "3982576", "revid": "21981", "url": "https://it.wikipedia.org/wiki?curid=3982576", "title": "La caduta di Troia (film 1911)", "text": ""}
{"id": "3982577", "revid": "287204", "url": "https://it.wikipedia.org/wiki?curid=3982577", "title": "Corallinales", "text": "Le Corallinales sono un ordine di alghe rosse.\nLe Corallinales sono alghe rosse calcaree caratterizzate da uno sviluppo morfogenetico lento, che si manifesta con la deposizione di carbonato nelle pareti cellulari. Grazie alla loro struttura anatomica e citologica, le Corallinales possono vivere negli ambienti pi\u00f9 disparati colonizzando substrati anche molto diversi: vivendo incrostanti su fondi duri, su conchiglie o altro, oppure in forme erette, articolate o libere (da \"Corallinales Identification Integrated System\" - Bressan, Babbini, Poropat)."}
{"id": "3982580", "revid": "767487", "url": "https://it.wikipedia.org/wiki?curid=3982580", "title": "The Legend of Hell's Gate", "text": "The Legend of Hell's Gate, noto anche con il titolo \"The Legend of Hell's Gate: An American Conspiracy\", \u00e8 un film del 2011 diretto da Tanner Beard.\nTrama.\nNegli anni 1870 un cacciatore di taglie senza scrupoli, un desperado di origini irlandesi e un giovane criminale si incontrano nei pressi di quella che negli anni a seguire, a causa delle loro gesta, sar\u00e0 nominata \"Hell's Gate\", \"la porta dell'inferno\", una formazione rocciosa che si innalza sul lago Possum Kingdom, nella contea di Palo Pinto, in Texas.\nI tre, ognuno con un passato diverso alle spalle, cavalcheranno insieme lungo i sentieri del vecchio west, incontrando alcuni dei suoi personaggi pi\u00f9 noti del periodo, andando alla ricerca di fama e fortuna.\nDistribuzione.\nDopo aver debuttato ufficialmente al Dallas Film Festival nel marzo 2011, il 10 gennaio 2012 fu annunciato che Phase 4 Films e Lightning Entertainment avevano acquistato i diritti per la distribuzione del film negli Stati Uniti, prevista per la successiva primavera sia attraverso canali video on demand che nelle sale cinematografiche. In queste ultime esord\u00ec il 30 marzo 2012."}
{"id": "3982584", "revid": "155634", "url": "https://it.wikipedia.org/wiki?curid=3982584", "title": "Kypello Kyprou 1980-1981", "text": "La Kypello Kyprou 1980-1981 fu la 39\u00aa edizione della coppa nazionale cipriota. Vide la vittoria finale dell', che vinse il suo quinto titolo.\nFormula.\nSono noti i risultati dei soli ultimi 3 turni: quarti, semifinali e finale tutti di sola andata, con eventuale ripetizione in caso di pareggio."}
{"id": "3982585", "revid": "1345932", "url": "https://it.wikipedia.org/wiki?curid=3982585", "title": "Corallinaceae", "text": "Le Corallinaceae sono una famiglia di alghe rosse. \nLe alghe corallinaceae possono essere sia di tipo incrostante che erette.\nTassonomia.\nComprende i seguenti generi:"}
{"id": "3982586", "revid": "1305772", "url": "https://it.wikipedia.org/wiki?curid=3982586", "title": "Guardia (armi)", "text": "La guardia \u00e8 la parte dell'elsa di un'arma bianca manesca deputata alla protezione della mano dell'utente. Nell'immaginario collettivo, \u00e8 precipua della spada e della daga, di dimensioni e foggia molto pi\u00f9 contenute nel coltello. Nel subcontinente indiano impugnature con guardia vennero per\u00f2 utilizzate anche per altre tipologie di armi bianche manesche come la mazza d'armi e la scure d'arcione.\nStoria.\nFu nei primi due secoli dell'Et\u00e0 Moderna (Cinquecento e Seicento) che la guardia visse i suoi maggiori \"exploit\", raggiungendo, in Europa, ineguagliati livelli di complessit\u00e0 e raffinatezza.\nGrande promotore di questo sviluppo fu il diffondersi, durante il Rinascimento, di una pratica schermistica che ormai considerava la spada d'uso \"civile\", da portarsi cio\u00e8 all'interno dello spazio urbano nella quotidianit\u00e0, come diversa dalla spada \"militare\". Arma urbana per antonomasia fu la spada da lato, sviluppatasi in Italia ed in Spagna (i paesi cio\u00e8 caratterizzati da un'endemica diffusione del bravismo), la cui elsa, destinata ad un utente la cui mano non era protetta dal guanto d'arme, svilupp\u00f2 accorgimenti difensivi via via pi\u00f9 complessi ed \"avvolgenti\".\nNel XVII secolo il diffondersi della striscia ratific\u00f2 le scelte estetiche della guardia cinquecentesca portandole alla loro estrema evoluzione. Alla guardia \"spezzata\" tipica delle armi italiane si affiancarono esemplari pi\u00f9 pesanti ed avvolgenti, capaci di garantire una maggior protezione della mano: la scuola schermistica spagnola svilupp\u00f2 la guardia \"a tazza\" (anche \"a coppo\"), mentre quella germanica prefer\u00ec la guardia \"a valve\" poi raffinata nel celebre fornimento \"alla Pappenheimer\". Il successo in ambito civile di queste guardie sempre pi\u00f9 elaborate convinse anche i militari a far uso dei medesimi accorgimenti per le armi, solitamente pi\u00f9 pesanti (v. spadona), in uso nel teatro bellico europeo. La guardia spezzata italica, tramite la spadona tipo schiavona funse cos\u00ec da archetipo per lo sviluppo delle spade con elsa a cesto, armi nelle quali la guardia dipartiva dalla crociera congiungendosi con il pomolo per garantire una totale copertura della mano. Parallelamente, il ricorso alle valve protettive si fece tipico delle armi destinate alla cavalleria pesante (v. Bilbo e \"Reitschwert\")."}
{"id": "3982587", "revid": "46931", "url": "https://it.wikipedia.org/wiki?curid=3982587", "title": "The Thin Man (serie televisiva)", "text": ""}
{"id": "3982588", "revid": "1391549", "url": "https://it.wikipedia.org/wiki?curid=3982588", "title": "Bogota (disambigua)", "text": ""}
{"id": "3982592", "revid": "647919", "url": "https://it.wikipedia.org/wiki?curid=3982592", "title": "Bisiacco", "text": ""}
{"id": "3982593", "revid": "155634", "url": "https://it.wikipedia.org/wiki?curid=3982593", "title": "Kypello Kyprou 1981-1982", "text": "La Kypello Kyprou 1981-1982 fu la 40\u00aa edizione della coppa nazionale cipriota. Vide la vittoria finale dell', che vinse il suo sesto titolo.\nFormula.\nLe squadre partecipanti furono solo 8. Erano previsti solo 3 turni: quarti, semifinali e finale tutti di sola andata, con eventuale ripetizione in caso di pareggio."}
{"id": "3982597", "revid": "110157", "url": "https://it.wikipedia.org/wiki?curid=3982597", "title": "L'uomo dalle scarpe gialle", "text": "L'uomo dalle scarpe gialle \u00e8 un racconto di genere giallo della scrittrice italoamericana Ben Pastor.Nella edizione italiana fa parte di un'antologia che raccoglie racconti ambientati a cavallo tra Ottocento e Novecento, per lo pi\u00f9 in Toscana, con una breve puntata negli USA. Il sottotitolo del volume recita infatti: \"Storie gialle e nere dal cuore dell'Italia alle frontiere dell'America\".\nTitolo.\nIl titolo del racconto si riferisce all'elemento \u2013 le scarpe gialle \u2013 che insospettisce il protagonista e lo induce ad iniziare una indagine, diventandone poi il filo conduttore.\nTrama.\nLa vicenda principale del racconto si sviluppa per alcuni giorni, tra il Vermont e il Massachusetts, a partire dalla met\u00e0 di giugno del 1917. Sullo sfondo della guerra che imperversa in Europa e delle lotte civili e politiche contro ogni forma di sopraffazione, gli immigrati anarchici di Barre, nel Vermont, ricevono una brutta notizia: uno dei loro compagni del Massachusetts \u00e8 stato trovato morto nella stanza d'affitto in cui abitava, colpito alla testa con violenza. Si tratta di Francesco Baldacci, noto per i suoi articoli precisi ed eleganti. La morte del giovane \u00e8 stata improvvisa, tuttavia non sembra che dietro l'omicidio si nasconda un movente di tipo politico.\nQuando l'altro Baldacci - il cugino di Francesco - riceve il corpo e gli effetti personali del morto, nota la mancanza di un paio di scarpe gialle: questo, assieme alla stranezza di una fine apparentemente inspiegabile, lo induce ad andare a Lynn, dove Francesco viveva, per iniziare un'indagine personale.\nIn citt\u00e0, seguendo labili indizi ed utilizzando le informazioni ricevute da quanti avevano conosciuto o frequentato Francesco, Baldacci si mette sulle tracce di un certo Moretti: un uomo che era solito indossare a sua volta scarpe gialle (assieme alla cravatta nera, una sorta si uniforme per gli anarchici) e che era stato visto spesso in compagnia dell'assassinato. La conclusione dell'inchiesta metter\u00e0 Baldacci di fronte ad un'articolata ed impensabile verit\u00e0."}
{"id": "3982598", "revid": "287204", "url": "https://it.wikipedia.org/wiki?curid=3982598", "title": "Colli di Conegliano rosso riserva", "text": "Il Colli di Conegliano rosso riserva \u00e8 un vino a DOCG prodotto nel Veneto\nZona di produzione.\nComprende in tutto o in parte il territorio dei comuni di Conegliano, Susegana, Pieve di Soligo, Farra di Soligo, Refrontolo, San Pietro di Feletto, Miane, Follina, Cison di Valmarino, Revine Lago, Tarzo, Vittorio Veneto, Fregona, Sarmede, Cappella Maggiore, Cordignano, Colle Umberto, San Fior, San Vendemiano, Vidor della provincia di Treviso\nTecniche produttive.\nSono da considerarsi inadatti i vigneti a fondo valle.\nI nuovi impianti ed i reimpianti dovranno avere una densit\u00e0 non inferiore ai ceppi/ettaro.\nSono consentite solo forme di allevamento a controspalliera.\nTutte le operazioni di vinificazione e imbottigliamento debbono essere effettuate nella zona DOCG ma sono ammesse deroghe.\nRichiede un invecchiamento minimo di 36 mesi di cui almeno 12 in botte a partire dal 1\u00ba novembre dell'anno della vendemmia.\nProduzione.\n\"Provincia, stagione, volume in ettolitri\""}
{"id": "3982602", "revid": "599013", "url": "https://it.wikipedia.org/wiki?curid=3982602", "title": "Bechara Oliveira", "text": "Carriera.\nClub.\nOliveira vest\u00ec le maglie di Santos, Botafogo-SP, S\u00e3o Caetano, Mar\u00edlia e Portuguesa, prima di lasciare il Brasile. Si trasfer\u00ec infatti allo Al-Ahli, club saudita, per poi accordarsi con i norvegesi dello Aalesund. Debutt\u00f2 nella Tippeligaen in data 13 settembre 2005, subentrando a Stian Johnsen nella sconfitta casalinga della sua squadra contro il Molde, con il punteggio di 1-4. Il 18 settembre arriv\u00f2 la sua prima rete nella massima divisione norvegese, sancendo il definitivo 1-1 nella sfida contro il Bod\u00f8/Glimt. Il 15 ottobre successivo, realizz\u00f2 una doppietta nella vittoria per 4-5 sul campo dello Start. Lo \"score\" finale di 5 reti in 7 presenze non bast\u00f2 a salvare lo Aalesund dalla retrocessione.\nTerminata l'avventura in Norvegia, torn\u00f2 in Brasile per militare nelle file del Fortaleza. Torn\u00f2 poi nuovamente in Europa, stavolta ai danesi dell'Odense. Il 19 luglio 2006 disput\u00f2 il primo incontro nella Superligaen, sostituendo Magne Stur\u00f8d nel pareggio per 1-1 contro il Midtjylland, risultato raggiunto proprio grazie ad una sua rete. Dopo due stagioni al club, si accord\u00f2 con il Vejle, formazione per cui gioc\u00f2 2 incontri."}
{"id": "3982604", "revid": "1543377", "url": "https://it.wikipedia.org/wiki?curid=3982604", "title": "Gloucester Road (metropolitana di Londra)", "text": "Gloucester Road \u00e8 una stazione della metropolitana di Londra, servita dalle linee Circle, District e Piccadilly.\nStoria.\nLa stazione venne inaugurata il 1\u00ba ottobre 1868 dalla Metropolitan Railway (MR, l'odierna linea Metropolitan) sotto il nome di Brompton (Gloucester Road); lo scalo era l'ultimo della linea prima dell'estensione verso South Kensington, aperta al pubblico il 24 dicembre 1868 e gi\u00e0 servita dai treni della District Railway (DR, l'odierna linea District). La stazione era provvista di quattro banchine protette da un tetto ellittico in metallo vetrificato; il fabbricato viaggiatori, invece, era di due piani ed era dotato di finestrelle arcuate e di una balaustra ornamentale.\nMalgrado l'area di Belgravia a partire dagli anni 1840 venne coinvolta da una crescente urbanizzazione, la zona dove sarebbe sorta venne destinata all'uso ortofrutticolo per lungo tempo; solo sotto l'impulso dei proprietari terrieri locali (tra quest'ultimi figurava anche Lord Kensington) si decise di estendere Cromwell Road verso est e di inaugurare la stazione di Gloucester Road, favorendo quindi la diffusione dell'insediamento e delle funzioni urbane sul territorio.\nLe banchine della linea Piccadilly, invece, vennero aperte il 15 dicembre 1906 dalla Great Northern, Piccadilly and Brompton Railway (GNP&amp;BR), che prestava servizio tra Finsbury Park e Hammersmith. Per l'occasione venne costruito un nuovo fabbricato viaggiatori; per questo impiego fu assunto il britannico Leslie Green, che realizz\u00f2 l'edificio interamente in terracotta rossa, con una facciata che presentava ampie finestre semicircolari.\nLa stazione, dal 7 novembre 1984, \u00e8 un monumento classificato di Grado II.\nStrutture e impianti.\nL'entrata della stazione \u00e8 situata nell'incrocio tra \"Gloucester Road\" e \"Cromwell Road\". Si situa vicino al Cromwell Hospital, la Baden-Powell House e l'Imperial College London.\nGloucester Road \u00e8 parte della \"Travelcard Zone 1\".\nInterscambi.\nNelle vicinanze della stazione effettuano fermata numerose linee urbane automobilistiche, gestite da London Buses."}
{"id": "3982605", "revid": "36426", "url": "https://it.wikipedia.org/wiki?curid=3982605", "title": "Cappella del Podest\u00e0", "text": "La cappella del Podest\u00e0 si trova nel palazzo del Bargello a Firenze. Contiene un frammentario ciclo di affreschi della bottega di Giotto databile al 1330-1337 circa e raffigurante le \"Storie di Maria Maddalena\" (da cui anche il nome di cappella della Maddalena) e il \"Giudizio Universale\", in cui si trova anche un famoso ritratto di Dante Alighieri.\nStoria.\nLa cappella al primo piano del palazzo venne costruita dopo il 1280. Qui sostavano i condannati a morte prima di iniziare il loro cammino verso il patibolo, assistiti dai confratelli della Compagnia di Santa Maria della Croce al Tempio di cui i Battuti de' Neri facevano parte. Tale uso spiega la presenza degli affreschi dedicati alla figura della Maddalena, la peccatrice redenta, e il \"Giudizio\", che vennero eseguiti dalla bottega di Giotto, forse su disegno del maestro che di l\u00ec a poco sarebbe scomparso; per questo motivo la cappella \u00e8 a volte considerata l'ultima sua opera.\nLa notizia della presenza di un ritratto di Dante e di un autoritratto dello stesso Giotto risale al contemporaneo Giovanni Villani, che per\u00f2 nella versione originale in latino parlava di una \"tabula altaris\", cio\u00e8 di una \"pala d'altare\", non ricordata da altre fonti, che nella traduzione quattrocentesca in italiano divenne erroneamente una pittura \"a muro\". Ci\u00f2 ha generato un equivoco, ripreso dalle fonti seguenti (da Ghiberti in poi); gli studi novecenteschi hanno invece escluso la presenza di Giotto nell'impresa.\nUn'iscrizione in situ ha fatto inoltre pensare che la commissione risalga al periodo tra il luglio e il dicembre 1337, quando cio\u00e8 il maestro era gi\u00e0 morto. In realt\u00e0, come \u00e8 stato appurato nell'ultimo restauro degli anni Duemila, tale data, legata alla presenza dello stemma del podest\u00e0 Fidesmino da Varano, \u00e8 oggi intesa come conclusiva dell'opera, mentre viene indicato il 1334 come data di inizio, anno in cui Giotto fu incaricato di sovrintendere ai lavori nel Palazzo, in seguito all'incendio del 1332 e all'alluvione del 1333.\nCon la trasformazione del palazzo in carcere, dopo il 1574, gli affreschi vennero scialbati e l'ambiente diviso in due piani, l'uno destinato ad accogliere i condannati a morte in attesa di supplizio, l'altro a fungere da dispensa. Un primo frammento, quello col ritratto di Dante, fu riscoperto il 21 luglio 1840 e il furore patriottico e il gusto romantico neo-medievale diedero impulso alla verifica di tutte le pareti (1841) e a un successivo restauro integrale che, secondo i metodi allora in voga, comport\u00f2 pesanti integrazioni arbitrarie. Nel 1937, una nuova sensibilit\u00e0 fece eliminare le ridipinture ottocentesche e, una volta constatato il cattivo stato di conservazione, si manifest\u00f2 la difficolt\u00e0 effettiva nel poter esprimere un giudizio critico su quanto rimasto, che la maggior parte della critica espunse dal catalogo giottesco.\nUn restauro successivo ha permesso una valutazione pi\u00f9 coerente dell'opera, e ha confermato la possibilit\u00e0 che Giotto abbia effettivamente fornito i disegni per il ciclo, dipingendo magari qualche figura di sua mano, soprattutto nei ritratti del \"Giudizio Universale\".\nLa cappella \u00e8 una delle sale del Museo del Bargello e ospita, con la vicina sagrestia, la collezione di oreficeria sacra, di corali miniati e altre opere. Tra le opere esposte vi \u00e8, dal 2012, il controverso Crocifisso Gallino.\nDescrizione e stile.\nLa cappella ha volta a botte ogivale e con finestre monofore. Alle pareti laterali si dispiegano le \"Storie di santa Maria Egiziaca, di santa Maria Maddalena\" e \"di san Giovanni Battista\", esempi di penitenti e peccatori redenti; sulla parete d'ingresso l'\"Inferno\", e quella di fondo il \"Paradiso\", dove fra gli eletti \u00e8 rappresentato anche Dante Alighieri con in mano la \"Divina Commedia\"; il ritratto del poeta \u00e8 probabilmente il pi\u00f9 antico e il pi\u00f9 vicino alla realt\u00e0.\nLo stile degli affreschi rimanda alla fase tarda di Giotto, al \"Polittico Baroncelli\" e alla \"maniera larga\" degli affreschi della cappella Bardi. La stesura delle scene \u00e8 da riferire in massima parte alla bottega, e vi si leggono pi\u00f9 mani e pi\u00f9 correnti: lo stile elegante e affusolato di Taddeo Gaddi e i suoi seguaci, quello sintetico di Maso di Banco, quello delicato del misterioso Stefano Fiorentino. In questa ottica il ciclo assume un'importanza particolarmente significativa come \"summa\" dei giotteschi fiorentini, il cui sviluppo stilistico fu interrotto di l\u00ec a poco dal successo dei modi dell'Orcagna.\nSulla parete di fondo sono anche due affreschi tardo-quattrocenteschi con la \"Madonna col Bambino\" di Sebastiano Mainardi e \"San Girolamo penitente\" di Bartolomeo di Giovanni."}
{"id": "3982606", "revid": "767487", "url": "https://it.wikipedia.org/wiki?curid=3982606", "title": "Anton Kara\u010danakov", "text": "Caratteristiche tecniche.\nDestro di piede, gioca spesso sulla fascia sinistra per sfruttare il suo tiro potente e preciso; \u00e8 agile e abile nell'uno contro uno.\nCarriera.\nClub.\nGiovanili, Blagoevgrad e poi CSKA Sofia.\nInizia a dare i primi calci al pallone nel 2003, militando per il club della sua citt\u00e0 nat\u00eca, il Vihren Sandanski. All'et\u00e0 di 14 anni viene acquistato dal Blagoevgrad dove, in quattro anni, fa tutta la trafila fino alla prima squadra: l'esordio arriva il 26 febbraio 2011 in occasione del match di campionato con il \u010cerno More. La sua prima rete in carriera la realizza il 12 marzo durante il big match con il Liteks Love\u010d, che comunque rimonter\u00e0 la partita vincendo per 2 a 1; in quell'occasione rimedia anche la sua prima ammonizione, in carriera, da calciatore professionista. Il 14 maggio realizza la sua prima doppietta in carriera, durante il match di campionato con l'Akademik Sofija terminato con il risultato di 6 a 0 in favore dei biancoverdi. Concluder\u00e0 la sua prima esperienza, in un club professionista, con 14 partite giocate e 4 gol segnati nonostante la retrocessione del club di Blagoevgrad in B Profesionalna Futbolna Grupa, la Serie B bulgara.\nStagione 2011-2012.\nIl 20 giugno viene tesserato dal CSKA Sofia, grazie al mancato rinnovo del contratto con la squadra di Blagoevgrad appena retrocessa. Il 26 settembre debutta in campionato con i \" Soldati\", in occasione del match in programma con il Vidima-Rakovski Sevlievo. Il 22 marzo 2012 mette a segno la sua prima rete in stagione, con la maglia del CSKA Sofia, durante il derby con il Lokomotiv Sofia.\nNazionale.\nDal 2011 milita in Under-21 dove ha giocato una sola partita, realizzando anche una rete in quell'occasione."}
{"id": "3982607", "revid": "547034", "url": "https://it.wikipedia.org/wiki?curid=3982607", "title": "Ghemach", "text": "Ghemach (in ebraico: \u05d2\u05de\"\u05d7 ?, plur., \u05d2\u05de\u05d7\u05d9\u05dd, ghemachim, abbreviazione di \u05d2\u05de\u05d9\u05dc\u05d5\u05ea \u05d7\u05e1\u05d3\u05d9\u05dd, ghemilut chassadim, \"atti di bont\u00e0\") \u00e8 un fondo ebraico di finanziamento libero senza interessi che segue il comandamento positivo della Torah di prestare denaro e il divieto di ricarica di interessi su un prestito. A differenza dei prestiti bancari, i prestiti \"ghemach\" sono senza tasso d'interesse e spesso concessi con notevoli facilitazioni di restituzione.\nIl \"ghemach\" sono attivi nella maggioranza delle comunit\u00e0 ebraiche. Il concetto tradizionale di \"ghemach\" \u2014 cio\u00e8 quello di fondo finalizzato al prestito \u2014 accorda prestiti a breve o lungo termine per ogni esigenza, compresi i prestiti di emergenza, le spese mediche, spese per matrimoni, ecc. Tuttavia spesso si amplia il concetto di \"ghemach\" a comprendere prestiti senza tasso d'interesse per articoli casalinghi, abbigliamento, libri, attrezzature, servizi e consulenza.\nIl \"ghemach\" possone venir gestiti su base comunitaria (dai tesorieri dei fondi comunitari) e/o su base interna (ad esempio da imprese, organizzazioni, scuole e famiglie). L'ideale di contribuire a formare un proprio \"ghemach\" fu reso popolare da Rabbi Yisrael Meir Kagan (il \"Chofetz Chaim\"), che tratt\u00f2 molte questioni \"halachiche\" (\"Legge ebraica\") su tale pratica ed ebbe a lodarne i benefici spirituali nel suo libro pi\u00f9 famoso, \"Ahavas Chesed \"(\"Gentilezza amorevole\").\nFonti bibliche.\nI \"ghemachim\" in denaro adempiono l'imperativo biblico: \"Se tu presti denaro a qualcuno del mio popolo, all'indigente che sta con te, non ti comporterai con lui da usuraio: voi non dovete imporgli alcun interesse.\" (Esodo ) e quello del Levitico: \"Non gli presterai il denaro a interesse, n\u00e9 gli darai il vitto a usura.\" ().\nI \"ghemachim\" che forniscono altri servizi, come abbigliamento, libri e attrezzature, ottemperano al comandamento biblico di bont\u00e0 e amore, \"Ama il prossimo tuo come te stesso\" (Levitico ).\nOrigini storiche.\nI \"gemachIm\", noti come \"Hebrew Free Loan Societies\" nei paesi anglofoni, furono tra le prime istituzioni create dagli emigrati ebrei negli Stati Uniti che provenivano dell'Europa orientale. La maggioranza dei \"ghemach\" furono fondati tra il 1880 e il 1914 nelle comunit\u00e0 dove si stabilivano le famiglie ebree ma alcuni fondi furono attivati fino agli anni 1940. Il \"ghemach\" \"Hebrew Free Loan Society of New York\", il primo \"ghemach\" in America, fu creato nel 1892 quando 11 persone raccolsero i loro risparmi per attivarlo. Inizialmente raccolsero US$95, che vennero prestati in incrementi di US$5 e US$10. Questa societ\u00e0 esiste tutt'oggi.\nAlla fine del XX secolo esistevano circa 500 \"ghemachim\" negli Stati Uniti d'America. Una delle ragioni per la loro crescita si doveva al fatto che le banche americane non volevano far prestiti a ebrei con basso reddito. Tuttavia, con la rate di restituzione in eccesso del 99%, le banche infine si resero conto che i mutuatari ebrei erano clienti desiderabili ed iniziarono a far prestiti negli anni '40.\nLa grande recessione ha provocato una rinascita di \"ghemachim\" in diverse citt\u00e0. Negli Stati Uniti d'America, Milwaukee, che aveva un \"ghemach\" a fine secolo, sta creandone un altro a breve termine.\nTipi di prestito.\nI \"ghemachim\" sono noti specialmente per concedere prestiti a breve o lungo termine.\nLa dimensione del prestito dipende dalle risorse del prestatore. Un \"ghemach\" per scopi domestici pu\u00f2 erogare prestiti dai US$100 (o euro e altra valuta equivalente) in su, mentre un \"ghemach\" per matrimoni pu\u00f2 essere esteso a diverse migliaia di dollari (o equiv.). In genere i \"ghemachim\" offrono anche condizioni favorevoli di rimborso, permettendo agli assegnatari di rimborsare il prestito in un lungo periodo di tempo, secondo l'imperativo di \"fare atti di benevolenza.\" Una famiglia di Gerusalemme offre prestiti di US$750 con rate di restituzione di US$150 mensili. Un \"ghemach\" matrimoniale offre un prestito di US$3000 con ripagamenti di US$100 mensili.\nMentre famiglie povere o persone indebitate usano il \"ghemach\" frequentemente, i beneficiari non devono necessariamente esser poveri. I \"ghemachim\" in denaro vengono utilizzati anche da studenti, lavoratori o qualsiasi persona necessiti di un prestito. \"Ghemachim\" interni sono molto comuni nelle yeshivot, sinagoghe e luoghi di lavoro.\nIl concetto di \"ghemach\" \u00e8 stato anche esteso ad includere prestiti senza interesse per articoli domestici, per vestiti, libri, attrezzature, servizi e consulenze. Si riporta qui appresso un campione di servizi \"ghemach\" pubblicato nella rubrica telefonica di Gerusalemme del 2002:\nSedie e altre necessit\u00e0 funebri; vettovaglie per \"simcha\" (feste); pasti per indigenti; pasti per visitatori di ospedali; scatoloni per traslochi; indumenti usati; francobolli inglesi e americani; fango del Mar Morto; ornamenti da ricamo; ostelli; ostelli vicino ad ospedali; trasporto di invalidi; necessit\u00e0 per matrimoni; abiti da sposa; vitamine e sanitari; tallit; carte telefoniche; cellulari; moduli per lettere; bruciatori; attrezzi; piatti per banchetti; tavoli e sedie; seggioloni; ventilatori; altoparlanti; giocattoli e necessit\u00e0 per neonati; valigie; mezuzah; materassi; partizioni e paraventi; computer; caraffe; letti pieghevoli; fornetti microonde; attrezzi da barbiere; inalatori; macchine per cucire; tovaglie; macchine fotografiche; coperte; proiettori; frigoriferi e congelatori; giochi; occhiali; candele; \"segulot\"; scale; vasi; scrolli \"Sifrei Torah\"; libri; culle; film; fornelli per lo Shabbat; candele dello Shabbat; mobili; aspirapolvere; chincaglierie ed altro.\nL'elenco telefonico di Neve Yaakov (sobborgo di Nord Gerusalemme) include attualmente annunci economici \"ghemach\" di idraulici e chitarristi che offrono consulenze gratis per telefono.\nRimborso.\nPer garantire la restituzione di un prestito, in genere i \"gHemachim\" richiedono al mutuatario di fornire due garanti come cofirmatari del prestito (nella \"Halakhah\" questa richiesta si chiama \"areivut\"). Nel caso in cui il debitore non riesca a ripagare in tempo, il gestore del \"gemach\" pu\u00f2 rivolgersi a questi co-firmatari per esigere il rimborso, un diritto che viene accolto anche dal \"Beth Din\" (Tribunale rabbinico).\nCi sono leggi che riguardano anche le persone che prendono in prestito abbigliamento, attrezzature o altri articoli da un fondo \"ghemach\". Beni danneggiati devono essere sostituiti o rimborsati. Anche se un ebreo ha il comandamento di \"prestare ai bisognosi\" non \u00e8 per\u00f2 obbligato a continuare a prestare a qualcuno che perde costantemente le cose prese o le restituisce danneggiate."}
{"id": "3982612", "revid": "729019", "url": "https://it.wikipedia.org/wiki?curid=3982612", "title": "Campeonato Profesional 1959", "text": "Il Campeonato Profesional 1959 fu la 12\u00aa edizione della massima serie del campionato colombiano di calcio, e fu vinta dal Millonarios.\nAvvenimenti.\nTornano a disputare il campionato Deportivo Cali, Independiente Medell\u00edn (dopo aver partecipato all'edizione precedente cedendo i propri giocatori all'Atl\u00e9tico Nacional) e Uni\u00f3n Magdalena; viene sciolto l'Atl\u00e9tico Manizales. Jos\u00e9 Giarrizzo (Bucaramanga) e Juan Manuel L\u00f3pez (Deportivo Cali) riescono a segnare 5 gol in un solo incontro, mentre in due occasioni il capocannoniere Felipe Marino realizza 4 reti in una partita. Il torneo si svolge su quattro turni (due volte andata e due volte ritorno).\nStatistiche.\nPrimati stagionali.\nRecord"}
{"id": "3982613", "revid": "343655", "url": "https://it.wikipedia.org/wiki?curid=3982613", "title": "Cesarino Franchini", "text": ""}
{"id": "3982618", "revid": "287204", "url": "https://it.wikipedia.org/wiki?curid=3982618", "title": "Salom\u00e8 (film 1978)", "text": ""}
{"id": "3982619", "revid": "765341", "url": "https://it.wikipedia.org/wiki?curid=3982619", "title": "S.O.S. Squadra Speciale", "text": "S.O.S. Squadra Speciale (\"Search and Rescue\") \u00e8 una serie televisiva canadese e statunitense in 26 episodi trasmessi per la prima volta nel corso di una sola stagione dal 1977 al 1978 sulla rete canadese CTV Television Network e su quella statunitense NBC.\nNegli Stati Uniti la serie, trasmessa con il titolo \"Search and Rescue: The Alpha Team\", fu cancellata dopo 20 episodi e gli ultimi 6 episodi non furono trasmessi durante la prima televisiva. \u00c8 una serie d'avventura incentrata sulle vicende di una squadra di salvataggio composta da un padre con i suoi due figli adolescenti.\nTrama.\nIl vedovo dottor Bob Donell \u00e8 il leader di una squadra di soccorso che comprende i suoi due figli Katy e Jim. Ci\u00f2 che rende unica la squadra \u00e8 che essa conduce le sue missioni di salvataggio con un vero e proprio parco animali appositamente addestrati. Ogni episodio vede la squadra Alpha che utilizza animali specifici per gestire eventi specifici, che vanno dagli uccelli ai cani, falchi, volpi e lupi.\nProduzione.\nLa serie fu prodotta da Canadian Television (CTV) e National Telefilm Associates (NTA) Tra gli sceneggiatori \u00e8 accreditato Charles Dennis.\nDistribuzione.\nLa serie fu trasmessa dal 1978 in Canada sulla rete CTV Television Network e negli Stati Uniti dal 10 settembre 1977 al 28 gennaio 1978 sulla rete televisiva NBC. In Italia \u00e8 stata trasmessa dal 1980 su reti locali con il titolo \"S.O.S. Squadra Speciale\"."}
{"id": "3982621", "revid": "21880", "url": "https://it.wikipedia.org/wiki?curid=3982621", "title": "Impollinazione zoofila", "text": ""}
{"id": "3982622", "revid": "1543377", "url": "https://it.wikipedia.org/wiki?curid=3982622", "title": "Storia della letteratura latina (78-31 a.C.)", "text": "Con letteratura latina ciceroniana o cesariana si intende un periodo della storia della letteratura latina il cui inizio \u00e8 convenzionalmente fissato nel 78 a.C. (anno della morte del \"dictator\" Lucio Cornelio Silla) e la cui fine \u00e8 identificata nel 31 a.C., anno della fine della Repubblica romana e l'inizio dell'Impero romano. Faceva parte del cosiddetto periodo \"aureo\", chiamato anche \"classico\" o \"di transizione\" (dalla Repubblica all'Impero), insieme al \"periodo augusteo\".\nContesto storico e caratteristiche letterarie.\nLa morte di Silla \u00e8 l'evento che sembra chiudere un'epoca storica per aprirne un'altra, inizialmente caratterizzata dalla brama di potere degli \"optimates\" che scaten\u00f2 numerose reazioni in tutto il territorio sottomesso da Roma.\nIl periodo compreso tra il 78 a.C. ed il 43 a.C. fu caratterizzato da un clima rovente e da un ambiente in cui spiccarono le figure di Sertorio, Spartaco, Mitridate, Lucullo, Catilina, Cicerone, Pompeo, Crasso e Cesare, il \"grande condottiero\" che incoraggi\u00f2 la fusione fra i romani conquistatori e le popolazioni soggiogate.\nFu un'epoca in cui si presentarono grandi novit\u00e0, sia in ambito civile che letterario: i grandi modelli della letteratura e dell'arte greca, infatti, vennero assimilati e rielaborati in modo tale da essere adeguati alla sensibilit\u00e0 ed alla spiritualit\u00e0 del tempo: il contrasto tra \"vecchio\" e \"nuovo\" spesso si not\u00f2 \"anche nello spirito e nell'opera di uno stesso autore\".\nMarco Terenzio Varrone detto \"Reatino\" (116 a.C.-27 a.C.), definito da Francesco Petrarca il \"terzo gran lume romano\" e da Marco Fabio Quintiliano \"vir Romanorum eruditissimus\" (l'uomo pi\u00f9 erudito fra i romani), rappresent\u00f2 il pi\u00f9 grande consuntivo della civilt\u00e0 romana tradizionale, basata sull'osservanza del \"mos maiorum\"; fu autore, inoltre, di un'analisi della societ\u00e0 a lui contemporanea, intrisa di turbinose vicende politiche e di decadenza morale, nella sua opera pi\u00f9 caratteristica, i 150 libri di \"Saturae Menippeae\". Varrone fu un autore molto eclettico: le sue opere (circa 74 in 620 libri) sono raggruppabili in opere storiche ed antiquarie, opere di storia letteraria e linguistica, opere didascaliche, opere di creazione artistica; tuttavia, ci sono pervenuti solamente alcuni libri del \"De lingua latina\" e i tre libri del \"De re rustica\".\nMarco Tullio Cicerone (106 a.C.-43 a.C.), l'autore da cui prende nome questo periodo, fu \"una delle pi\u00f9 complesse e ricche personalit\u00e0 del mondo romano, dominatore della cultura, del pensiero e dell'arte di un'epoca gloriosa\". Manifest\u00f2 la difesa della tradizione politica e culturale dell'et\u00e0 precedente attingendo e rimodernando spunti e teorie da diversi campi della civilt\u00e0 ellenica, con nuova ricchezza dei mezzi espressivi.\nConsiderato dai contemporanei \"il re del foro\" e da Quintiliano l\"'exemplum\" (il modello) a cui si doveva ispirare chi studiava eloquenza, Cicerone, grazie alla sua notevole produzione letteraria (insieme a Varrone, l'autore pi\u00f9 fecondo della romanit\u00e0), alla sua abilit\u00e0 nell'oratoria, alla sua espressione retorica ed al suo ideale di \"humanitas\" (basato su un'idea di cultura legata ai pi\u00f9 autentici valori umani e sulla dignit\u00e0 della persona), segn\u00f2 \"un'orma incancellabile nella storia della lingua latina\" e si propose come \"coscienza critica per l'uomo di ogni tempo\".\nLingua.\nFu nel I secolo a.C., con l'estensione della cittadinanza romana agli Italici e i cambiamenti sociali che ne derivarono, che a Roma sorse la preoccupazione per la purezza della lingua. Anche sotto la spinta della speculazione linguistica greca, si avvi\u00f2 un processo di regolarizzazione della lingua. In questi tempi fiorirono letterati come Cicerone, che fu oratore e filosofo, oltre che politico (fu console nel 63 a.C., l'anno della congiura di Catilina); o come Catullo e i \"poetae novi\", che rivoluzionarono la lingua poetica. La scrittura non era ignota neppure a 'rudi' condottieri come Cesare, che fu ammiratissimo per il suo stile terso, e di cui restano due opere ancora studiate e apprezzate: \"La guerra gallica\" (\"Commentarii de bello Gallico\") e \"La guerra civile\" (\"Commentarii de bello civili\").\nTra gli scrittori latini furono grande epigrammiste di questo periodo Catullo che us\u00f2 i distici elegiaci (in seguito soprattutto Marziale), che con tono arguto, pungente e veloce utilizz\u00f2 il metro distico o l'endecasillabo falecio.\nProduzione.\nFilosofia e politica.\nLa caratteristica fondamentale della filosofia romana \u00e8 il suo fine pratico-politico: indicare un ideale di vita per l'individuo e la societ\u00e0. Corrispondentemente alla diffidenza per la teoria e l'interesse per i riflessi pratici delle speculazioni razionali, i romani entrarono in contatto con una filosofia greca gi\u00e0 adeguata alla loro mentalit\u00e0. Il pensiero greco infatti, con cui vengono in contatto i romani era caratterizzato dalla cultura dell'et\u00e0 ellenistica in cui prevalevano ormai correnti di pensiero scettiche che avevano abbandonato gli antichi ambiziosi obiettivi della conoscenza e della metafisica dei grandi filosofi del passato.\nUn impulso decisivo alla diffusione della filosofia greca in Roma fu dato da Marco Tullio Cicerone (Arpino 106 a.C.- Formia 43 a.C.) che tradusse e scrisse in latino opere che formarono la base della filosofia romana. Per Cicerone era fondamentale per chi come lui aspirasse a ricoprire incarichi politici nella Roma repubblicana, una formazione culturale che attingesse alla cultura greca. Il primo accostamento di Cicerone al pensiero greco avvenne nell'ambito di uno stoicismo molto diverso per\u00f2 dai suoi pi\u00f9 antichi fondatori.\nLo stesso Cicerone ebbe modo di seguire a Roma nell'88 a.C. il filosofo Filone di Alessandria che sosteneva un dogmatismo eclettico della tarda Accademia in cui Platone veniva integrato con elementi aristotelici e stoici. Anche qui veniva attenuato lo scetticismo che era accusato di rendere impossibile non solo la conoscenza ma anche la vita quotidiana. Era vero che i sensi ingannano ma la verit\u00e0 si pu\u00f2 comunque raggiungere con il retto uso della ragione.\n\" \"Io non sono uno di quelli il cui animo vaga nell'incertezza e non segue principi costanti. Che mai ne sarebbe del pensiero o piuttosto della vita, se togliessimo il metodo non solo di ragionare ma anche di vivere? \"\" (De officiis, II, 7). Quindi Cicerone vuole certezze ma nello stesso tempo, non accetta i contrapposti dogmatismi che generano fanatismo, per cui egli preferisce orientarsi verso un moderato scetticismo. L'esperienza comune e il buon senso, il consenso su verit\u00e0 da tutti condivise sono antecedenti a qualsiasi dottrina e, anche se non certe, sono probabili e bastano a guidare un ideale politico.\nSempre Cicerone chiedeva che la \"Res publica\" si reggesse sulla legge che trova il suo fondamento in una legalit\u00e0 naturale. \u00c8 la stessa natura che impone a tutti di vivere secondo natura e ragione e in quest'ordine legale-razionale spetta ad ognuno assolvere il suo compito nell'ambito del proprio ruolo sociale. La natura, com'era intesa dagli stoici, equiparava gli uomini, non \u00e8 cos\u00ec per Cicerone: nel suo modello di stato il cittadino, nel limite della appartenenza al suo ceto, dovr\u00e0 contribuire a instaurare la \" \"iustitia\" \" e la \" \"concordia\" \". Lo Stato ideale avr\u00e0 dunque una costituzione mista dove sia presente il consolato, il senato aristocratico e i comizi popolari.\nGrammatica.\nMarco Terenzio Varrone fu il primo a compiere approfonditi studi sulle pi\u00f9 importanti questioni grammaticali e linguistiche del mondo antico (greco e latino) con il suo \"De lingua latina\". Egli aveva avuto in giovent\u00f9 insegnanti come Lucio Elio Stilone Preconino, che lo fece appassionare agli studi grammaticali, etimologici e oratori, oltre a Lucio Accio, esperto in linguistica e filologia. A quest'ultimo dedic\u00f2 la prima opera grammaticale, \"De antiquitate litterarum\".\nOratoria.\nTra il 150 a.C. e il 100 a.C. circa si opposero tra loro due scuole oratorie nate in Grecia: quella asiana e quella atticista. L'ampollosit\u00e0 caratteristica dello stile asiano fu incarnata dall'oratore Quinto Ortensio Ortalo. Tra gli oratori atticisti, uno dei pi\u00f9 importanti fu certamente Cesare, anche se i suoi discorsi sono andati perduti. E se Cicerone \u00e8 riconosciuto come il pi\u00f9 importante retore latino, fu anche un grande oratore (a lui si deve la diffusione dello stile rodiese, con la sua prosa pi\u00f9 temperata rispetto all'Asianesimo, ma priva dell'asciuttezza dell'Atticismo), sia per le sue opere teoriche, in cui entr\u00f2 nel merito dei principali dibattiti in corso.\nAccanto alla scuola attica e alla scuola asiana, vi era, infatti, anche una terza scuola retorica, detta rodiense, dalla citt\u00e0 di Rodi. Esponente principale della scuola rodiense, sintesi delle vene stilistiche contenutistiche delle altre due scuole, fu quindi Cicerone, cui maestri furono Apollonio di Alabanda ed il suo seguace Apollonio Molone.\nPoesia.\nLe origini dell'elegia latina costituiscono un problema su cui fin dall'inizio del XX secolo si \u00e8 misurata la critica letteraria per definire i rapporti della poesia augustea con quella catulliana e con l'epigramma greco. Oggi, seguendo la via segnata da Wilamowitz e Funaioli si preferisce evidenziare la maggiore soggettivit\u00e0 dei poeti latini gi\u00e0 a partire da Catullo, e la commistione di generi ereditata dall'analoga tendenza della letteratura alessandrina.\nSi possono inoltre ipotizzare tramite il confronto con l'elegia greca degli antecedenti preletterari dell'elegia, rintracciabili nei \"carmina convivalia\" e nelle \"laudationes\" militari, che richiamano i paralleli contesti della lirica greca arcaica. Cos\u00ec come questa deriv\u00f2 i suoi metri e il suo linguaggio dall'epica omerica, anche la letteratura latina affonda nelle sue tradizioni guerriere sia l'epica che l'elegia: il distico elegiaco appare in latino gi\u00e0 nell'epigramma funerario attribuito ad Ennio.\nMa l'elegia di stampo ellenistico fece il suo ingresso a Roma tramite la generazione dei \"Poetae novi\". In essi l'apparato di conoscenze legate alla mitologia diversamente dai predecessori orientali non \u00e8 pi\u00f9 il centro del gioco poetico, ma ne \u00e8 un ingrediente accessorio volto a mettere in evidenza lo spirito irruente del sentimento di chi scrive.\nGaio Elvio Cinna va ricordato come autore di elegie di tipo sia erudito che erotico-sentimentale, grazie all'influenza esercitata su di lui e su Cornelio Gallo dal poeta Partenio di Nicea. La poesia elegiaca deve moltissimo alla lirica neoterica che mutu\u00f2 le modalit\u00e0 dell'elegia ellenistica e a Catullo che ne diede saggi di grande raffinatezza formale ed eleganza concisa.\nTemi originariamente catulliani sono nell'elegia la rivolta morale, il gusto dell\"'otium\" come estraneit\u00e0 all'impegno civile e politico. L'elegia trova in Catullo anche l'abbozzo della nuova forma compositiva (soprattutto nel carme LXVIII, in cui \u00e8 rilevante l'elemento mitologico). Di questa continuit\u00e0 con la tradizione neoterico-catulliana la stessa poesia elegiaca si mostra pi\u00f9 volte apertamente consapevole, rendendo il debito omaggio ai suoi precursori.\nAssistiamo poi con Tito Lucrezio Caro ad una nuova forma poetica che \u00e8 la poesia didascalica, con il capolavoro del \"De rerum natura\" di natura scientifica-filosofica, in esametri suddiviso in sei libri (raccolti in diadi) che illustrano fenomeni di dimensioni progressivamente pi\u00f9 ampie: dagli atomi (I-II) si passa al mondo umano (III-IV) per arrivare ai fenomeni cosmici (V-VI). Si tratta di un genere letterario che - in forma di poema o di pi\u00f9 brevi componimenti metrici (capitoli, epistole) - si proponeva di impartire un ammaestramento scientifico, religioso, morale, dottrinale, ecc.\nRetorica.\nA Roma la retorica fu materia molto studiata e molto praticata, sia nelle sue applicazioni forensi che in quelle politiche: ne \u00e8 un chiaro esempio Cicerone, con le sue famose \"Verrine\", orazioni scritte contro il propretore della Sicilia Verre; ma non pu\u00f2 certo tralasciarsi il ruolo essenziale che, dopo di lui, ebbe Quintiliano, che nella \"Institutio oratoria\" elabor\u00f2 una vera e propria silloge della retorica classica cos\u00ec come si era sviluppata fino alla sua epoca.\nCos\u00ec come per Cicerone \u00e8 difficile distinguere tra vita ed opere, cos\u00ec in particolare differenziare tra scritti filosofici e retorici \u00e8 s\u00ec pratico e chiaro, ma tuttavia non rappresenta pienamente la concezione e l'opinione di Cicerone. Gi\u00e0 nella sua prima opera conservata (\"De inventione\" I 1-5) chiarisce che la sapienza, l'eloquenza e l'arte del governare hanno sviluppato un legame naturale, che indubbiamente ha contribuito allo sviluppo della cultura degli uomini e che dev'essere ristabilito. Egli ha in mente quest'unit\u00e0 come modello ideale sia negli scritti teoretici sia anche nella sua propria \"vita activa\" al servizio della Repubblica - o almeno \u00e8 cos\u00ec che egli ha voluto idealizzare e vedere la propria realt\u00e0.\nPerci\u00f2 non \u00e8 affatto sorprendente se Cicerone ha sviluppato i suoi scritti filosofici con i mezzi della retorica e strutturato le sue teorie della retorica su principi filosofici. La separazione tra sapienza ed eloquenza Cicerone l'addossa alla \"rottura tra linguaggio e intelletto\" compiuta dalla filosofia socratica (\"De oratore\" III 61) e tenta attraverso i suoi scritti di \"risanare\" questa frattura; e quindi per una migliore attuazione la filosofia e la retorica secondo lui devono essere dipendenti l'una dall'altra (v. p.e. \"De oratore\" III 54-143); Cicerone stesso dichiara che \"io sono diventato un oratore [...] non nelle scuole dei retori ma nei saloni dell'Accademia\": con ci\u00f2 allude alla sua formazione sulle dottrine della Nuova Accademia di Carneade e Filone di Larissa, suo maestro.\nSatira.\nDopo Lucilio che port\u00f2 innovazioni nella satira latina, quale l'aggressivit\u00e0, un maggiore autobiografismo e una significativa selezione metrica, Varrone Reatino pieg\u00f2 il genere verso la Satira menippea: composizioni miste di versi e di prosa, il cui argomento, tono ed intento variava da un componimento all'altro. Avevano come modello Menippo di Gadara, esponente della filosofia cinica (da cui il nome). Erano composte da 150 libri, di argomento soprattutto filosofico ma anche di critica dei costumi, morale, con rimpianti sui tempi antichi in contrasto con la corruzione del presente. Ciascuna satira recava un titolo, desunto da proverbi (\"Cave canem\" con allusione alla mordacit\u00e0 dei filosofi cinici) o dalla mitologia (\"Eumenides\" contro la tesi stoico-cinica per cui gli uomini sono folli, \"Trik\u00e0ranos\", il mostro a tre teste, con un maligno riferimento al primo triumvirato).\nVi furono poi alcuni \"neoteroi\" (poetae novi) - come Varrone Atacino e Valerio Catone - che si sono dati a detto genere letterario.\nStoriografia e biografie storiche.\nSpesso, soprattutto in momenti di agitazione politica o di tumulto sociale, gli storici riscrivono la storia per adattarla ai loro peculiare visione dell'epoca. Pertanto, ci sono stati svariati storici che hanno rimaneggiato un po' la storia per sostenere la loro opinione. Questo \u00e8 stato particolarmente evidente negli anni settanta a.C. quando si stavano svolgendo le guerre sociali tra i populares condotti da Mario, e gli optimates capeggiati da Silla. Molti autori scrissero storie durante questo periodo, ognuno con la sua prospettiva. Gaio Licinio Macro era contro Silla e scrisse la sua storia, basata su Gneo Gellio in 16 libri dalla fondazione della citt\u00e0 fino al III secolo a.C., mentre Valerio Anziate, che era pro-Silla, scrisse una storia in 75 libri, dalla fondazione della citt\u00e0 fino al 91 a.C..\nNella storiografia romana i \"commentarii\" rappresentano semplicemente una lista di appunti grezzi non destinati alla pubblicazione. Non erano considerati storia nel senso \"tradizionale\" del termine perch\u00e9 mancavano del linguaggio necessario e dell'abbellimento letterario. In seguito, i \"Commentarii\" venivano di solito trasformati in \"storia\". Molti ritengono che il resoconto di Cesare delle guerre galliche, il \"Commentarii Rerum Gestarum\" venne chiamato \"commentarii\" per scopi propagandistici. Si ritiene che si tratti realmente di \"storia\", dato che \u00e8 scritta cos\u00ec bene, \u00e8 filo-romana e si adatta molto bene ai modelli tradizionali della storiografia.\nIl \"De bello Gallico\" \u00e8 il resoconto di Cesare delle Guerre galliche. Mentre la Guerra infuriava, Cesare dovette subire un'ondata di critiche da Roma. Il \"De bello Gallico\" \u00e8 una risposta a queste critiche, ed un modo con cui Cesare giustific\u00f2 queste Guerre. Nelle sue argomentazioni asseriva che le Guerre erano sia legittime che pie, e che lui ed il suo esercito avevano attaccato la Gallia per autodifesa. Gli Elvezi stavano organizzando una massiccia migrazione che avrebbe potuto minacciare la provincia Narbonense. Quando un gruppo di suoi alleati gallici venne da Cesare a chiedere aiuto contro questi Elvezi invasori, offrirono a Cesare la giustificazione necessaria per radunare il suo esercito. Creando un resoconto che lo ritraeva come un superbo eroe militare, Cesare riusc\u00ec a fugare tutti i dubbi sorti a Roma sulle sue abilit\u00e0 di condottiero.\nMentre \u00e8 ovvio che Cesare us\u00f2 questo resoconto per suo proprio tornaconto, non si pu\u00f2 comunque affermare che il \"De bello Gallico\" sia del tutto inattendibile. Molte delle vittorie di cui ha scritto Cesare, infatti, hanno avuto luogo. Dettagli minori potrebbero essere stati alterati, e la scelta delle parole crea nel lettore una maggior sintonia alla causa di Cesare. Il \"De bello Gallico\" \u00e8 un esempio eccellente del modo in cui, presentandoli sotto altra luce, gli eventi reali possano essere rigirati a vantaggio di una persona. \u00c8 questa la ragione per cui il \"De bello Gallico\" viene spesso ritenuto un commentario, piuttosto che una parte della storiografia attuale.\nGli antichi storici romani non scrivevano nell'interesse di scrivere, ma sforzandosi di convincere i loro lettori. La propaganda fu, quindi, sempre presente nella storiografia romana. Gli antichi storici romani avevano tradizionalmente un bagaglio personale e politico e non erano osservatori neutrali. I loro resoconti venivano scritti secondo le proprie convinzioni morali e politiche.\nCome altro esempio storiografico abbiamo poi le biografie di Cornelio Nepote (\"De viris illustribus\"), scritte sulla base di fonti greche, spesso consultate in modo troppo superficiale dall'autore, tanto da essere presenti numerosi errori. A Cornelio Nepote, tuttavia, va il merito di aver saputo costruire, pur non avendo ricreato il contesto storico in cui essi vissero, oltre ad una serie di personaggi-protagonisti che esprimono le diverse finalit\u00e0 morali dell'autore. Infatti egli, come del resto quasi tutti gli storici latini, scrisse quasi sempre le sue opere per fini morali. Lo scopo primario dell'opera era dunque quello di delineare tra vizi e virt\u00f9 un esempio di vita partendo da una serie di personaggi sentiti ancora come esponenti di un grande passato, che l'autore seppe ricostruire a distanza di tempo, quando ormai le rivalit\u00e0 erano attenuate e influenzavano di meno il lavoro del biografo. Egli infatti soleva strutturare le biografie in base ad uno schema nel quale trattava: la nascita del personaggio, la famiglia, l'infanzia, l'educazione, i vizi, le virt\u00f9 e le imprese, senza soffermarsi eccessivamente su queste ultime.\nVale anche la pena ricordare Diodoro Siculo, il quale, sebbene fosse uno storico greco (circa 90 - circa 27 a.C.), scrisse una monumentale storia universale intitolata \"Bibliotheca historica\", che consisteva in quaranta libri, concepita come una storia universale dall'epoca mitologica fino al primo secolo a.C. (comprese la storia di Roma). Diodoro utilizz\u00f2 uno stile semplice e diretto nello scrivere, e per le sue informazioni si bas\u00f2 abbondantemente su resoconti scritti, la maggior parte dei quali sono ora andati perduti. Spesso criticato per la sua mancanza di originalit\u00e0 e ritenuto uno storico \"taglia e cuci\", Diodoro si sforz\u00f2 di presentare una storia umana e comprensiva in una forma adeguata e leggibile.\nTeatro.\nNegli ultimi decenni della repubblica, si assiste a una grande crescita di interesse verso il teatro, che ormai non coinvolgeva pi\u00f9 solo gli strati popolari, ma anche le classi medie e alte, e l'\u00e9lite intellettuale. Cicerone, appassionato frequentatore di teatri, ci documenta il sorgere di nuove e pi\u00f9 fastose strutture (es. il teatro di Pompeo), e l'evolvere del pubblico romano verso un pi\u00f9 acuto senso critico, al punto di fischiare quegli attori che, nel recitare in versi, avessero sbagliato la metrica. Accanto alle commedie, lo spettatore latino comincia ad appassionarsi anche alle tragedie.\nLa crescente voga degli spettacoli di mimo nell'et\u00e0 di Cesare si ricollega al diffondersi di un gusto veristico che si distacca dalle tradizioni arcaiche, e perci\u00f2 Plauto ed Ennio sono sentiti come non pi\u00f9 attuali - si noti come aspetti veristici siano presenti anche in un letterato raffinato e difficile qual \u00e8 Catullo. In un periodo di \"letterarizzazione\" della letteratura romana, il mimo e le atellane sono le prime forme d'arte di ascendenza italica ad essere poste per iscritto: non \u00e8 casuale che generi considerati inferiori guadagnassero terreno quando i generi ritenuti elevati ne persero.\nPrincipali autori del periodo.\nMarco Terenzio Varrone.\nMarco Terenzio Varrone nacque a Rieti (o in alta Sabina) nel 116 a.C. (da qui il nome di \"Reatino\") da famiglia di nobili origini. A Roma comp\u00ec studi avanzati presso i migliori maestri del tempo, tra cui studi di grammatica presso Lucio Elio Stilone Preconino, che lo fece appassionare anche agli studi etimologici, oratori, di linguistica e filologia presso Lucio Accio (a cui dedic\u00f2 la prima opera grammaticale \"De antiquitate litterarum\"). Come molti giovani romani, comp\u00ec poi un viaggio in Grecia fra l'84 a.C. e l'82 a.C., dove ascolt\u00f2 filosofi accademici come Filone di Larissa e Antioco di Ascalona, da cui dedusse una posizione filosofica di tipo eclettico. In seguito si schier\u00f2 dalla parte di Gneo Pompeo Magno, tanto che alla morte del dittatore, Gaio Giulio Cesare, fu inserito nelle liste di proscrizione sia di Antonio che di Ottaviano, interessati pi\u00f9 alle sue ricchezze che a punire i congiuranti, da cui si salv\u00f2 grazie all'intervento di Fulvio Caleno per poi avvicinarsi a Ottaviano a cui dedic\u00f2 il \"De gente populi Romani\" volto alla divinizzazione della figura di Giulio Cesare. Mor\u00ec quasi novantenne nel 27 a.C. dopo aver scritto una produzione di oltre 620 libri suddivisi in circa settanta opere. Di questa immensa produzione facevano parte:\nDi questa grande produzione \u00e8 pervenuta (quasi integra) solo un'opera: il \"De re rustica\"; del \"De lingua Latina\" sono pervenuti solo 6 libri su 25.\nCicerone.\nCicerone (106\u201343 a.C.) fu certamente il pi\u00f9 celebre oratore dell'antica Roma. Fu anche filosofo e corrispondente, i cui lavori contribuirono a definire l'et\u00e0 letteraria \"aurea\" attraverso la prosa. Riconosciuto come il pi\u00f9 importante retore latino, evit\u00f2 nei suoi testi un'esposizione troppo tecnicistica, preferendo piuttosto fornire una visione non specialistica della retorica e del ruolo dell'oratore, mostrando come essa si radichi nel campo delle lettere e della filosofia: in questo modo, Cicerone intendeva ribadire la nobilt\u00e0 e l'utilit\u00e0 dell'eloquenza, sottolineandone l'importanza civile e politica.\nNel \"Brutus\" egli ritiene completato con s\u00e9 stesso (non senza un certo fine autocelebrativo) lo sviluppo dell'arte oratoria latina, e gi\u00e0 da Quintiliano la fama di Cicerone quale modello classico dell'oratore \u00e8 ormai incontrastata. Cicerone ha pubblicato da s\u00e9 la maggior parte dei suoi discorsi; 58 orazioni (alcune parzialmente lacunose) le abbiamo ricevute nella versione originale, circa 100 sono conosciute per il titolo o per alcuni frammenti. I testi si possono dividere grosso modo tra orazioni pronunciate di fronte al Senato o al popolo e tra le arringhe pronunciate in qualit\u00e0 di - utilizzando termini moderni - avvocato difensore o pubblica accusa, nonostante anche questi ultimi abbiano spesso un forte substrato politico, come nel celeberrimo caso contro \"Gaio Verre\", unica volta in cui Cicerone compare come accusatore in un processo penale. Il suo successo \u00e8 dovuto alla sua abilit\u00e0 di argomentare e stilizzare\n, che si sa adattare perfettamente all'oggetto dell'orazione e al pubblico, soprattutto alla sua tattica astuta, che si adatta di volta in volta al particolare uditorio, appoggiando appropriatamente diverse scuole filosofiche o politiche, al fine di convincere il pubblico contrario e raggiungere il proprio scopo.\nPer memorizzare i suoi discorsi Cicerone utilizzava una tecnica associativa che venne chiamata tecnica dei \"loci\" o tecnica delle stanze. Egli scomponeva il discorso in parole chiave e parole concetto che gli permettessero di parlare dell'argomento desiderato e associava queste parole, nell'ordine desiderato, alle stanze di una casa o di un palazzo che conosceva bene, in modo creativo e insolito. Durante l'orazione egli immaginava di percorrere le stanze di quel palazzo o di quella casa, e questo faceva s\u00ec che le parole concetto del suo discorso gli venissero in mente nella sequenza desiderata. \u00c8 da questo metodo di memorizzazione che derivano le locuzioni italiane \"in primo luogo\", \"in secondo luogo\" e cos\u00ec via.\nGaio Giulio Cesare.\nGiulio Cesare nacque il 12 luglio del 100 a.C. da una famiglia patrizia. Da giovane, fu nominato \"Flamen Dialis\" da suo suocero, Lucio Cornelio Cinna. Quando questa carica gli venne portata via da Silla, Cesare pass\u00f2 un decennio in Asia, guadagnandosi una grande reputazione in ambito militare. Al suo ritorno a Roma, venne eletto sia \"tribunus militum\" che \"pontifex maximus\". Mentre ricopriva queste cariche, Cesare strinse amicizia con Pompeo e Crasso, i due uomini con cui pi\u00f9 tardi avrebbe formato il primo triumvirato. Man mano che gli anni passavano, il riconoscimento dell'abilit\u00e0 politica, militare, ed oratoria di Cesare crebbe ed egli ottenne facilmente le cariche di pretore e di console. Successivamente al suo consolato, Cesare ottenne il controllo delle province dell'Illyricum, della Gallia Cisalpina e Transalpina. Nel 58 a.C. sorsero problemi nelle province galliche, accendendo la scintilla di una delle pi\u00f9 importanti guerre della carriera di Cesare.\nLa sua opera di scrittore - racchiusa principalmente nei suoi commentari sulla guerra in Gallia \"(De bello Gallico)\" e sulla guerra civile contro Pompeo e il senato \"(De bello civili)\" - pone Giulio Cesare tra i pi\u00f9 grandi maestri di stile della prosa latina.\nLe narrazioni, apparentemente semplici ed in stile diretto, sono di fatto un annuncio molto sofisticato del suo programma politico, in modo particolare per i lettori di media cultura e per la piccola aristocrazia d'Italia e delle province dell'Impero. Le sue principali opere letterarie giunte sino a noi sono:\nLe opere perdute includono: diverse orazioni (in una di esse - l'elogio funebre della zia Giulia - si affermava la discendenza della \"gens\" Iulia da Iulo e quindi da Enea e Venere); un trattato in due libri su problemi di lingua e stile (\"De analogia\"), terminato nell'estate del 54; vari componimenti poetici giovanili; una raccolta di detti memorabili; un poema sulla spedizione in Spagna nel 45; un pamphlet in due libri, intitolato \"Anticato\" o \"Anticatones\", contro la memoria di Catone Uticense, scritto in polemica con l'elogio di Catone composto da Cicerone su richiesta di Bruto.\nInfine, opere spurie sono, oltre al libro ottavo del \"De bello Gallico\", tre opere del cosiddetto \"Corpus Caesarianum\":\ne i resoconti degli ultimi avvenimenti della guerra civile, composti da ufficiali di Cesare. In queste tre ultime opere risulta evidente il diverso stile della prosa, evidentemente meno limpido ed entusiasmante di quello utilizzato da Cesare nelle sue due opere.\nGli autori di queste opere spurie erano probabilmente dei luogotenenti molto fedeli a Cesare, tra i quali figurano Gaio Oppio e, forse nella redazione del \"Bellum Alexandrinum\", lo stesso Aulo Irzio.\nSulla figura di Cesare come scrittore, significativo \u00e8 il passo di Svetonio che racconta di quanto Cesare avesse \"\"eguagliato o superato la gloria dei migliori, tanto nell'eloquenza quanto nell'arte militare\". Lo stesso Cicerone di lui diceva: \"Non vedo a chi Cesare debba cedere il passo: ha un'esposizione elegante, chiara e, in un certo senso, anche magnifica e generosa\"\".\nCesare fu, oltre che grande protagonista politico delle vicende del suo tempo, anche importante oratore. Le sue orazioni sono andate perdute: esiste un rifacimento sallustiano di quella pronunziata il 5 dicembre del 63, mentre di altre orazioni \u00e8 rimasta solo notizia (\"In Dolabellam\", \"Pro rogatione Plautia\", \"Pro Bithinis\", \"Pro Decio Samnite\"). I giudizi degli antichi sull'eloquenza di Cesare erano concordemente positivi.\nCornelio Nepote.\nCornelio Nepote (100\u201324 a.C.), nacque ad \"Hostilla\" (attuale Ostiglia), un piccolo villaggio della Gallia Cisalpina vicino al Po (non lontano da Verona). Le sue origini galliche sono testimoniate da Plinio il vecchio, che lo defin\u00ec \"Padi accola\", ovvero \"abitante delle rive del Po\". Si trasfer\u00ec forse nel 65 a.C. a Roma, dove conobbe personalit\u00e0 della cultura del tempo come Cicerone (con il quale ebbe a lungo rapporti epistolari), Attico, Varrone e Catullo. Rimase lontano dalla vita politica. La sua fama rimase legata soprattutto alla raccolta di biografie nei \"De viris illustribus\", della quale resta per\u00f2 solo la sezione sugli antichi condottieri, oltre alle vite di Catone il censore e di Attico. Mor\u00ec \"sotto il principato di Augusto\".\nGaio Sallustio Crispo.\nGaio Sallustio Crispo (86\u201334 a.C.), pi\u00f9 comunemente noto come Sallustio, fu uno storico romano del primo secolo a.C., nato nell'86 a.C. in un centro sabino del Sannio, \"Amiternum\". Esistono delle testimonianze che la famiglia di Sallustio appartenesse all'aristocrazia locale, ma sappiamo anche che non faceva parte della classe governante di Roma. Intraprese quindi la carriera politica come \"homo novus\", in qualit\u00e0 di tribuno militare negli anni sessanta, questore dal 55 a.C. al 54 a.C. e tribuno della plebe nel 52 a.C. Sallustio fu espulso dal Senato nel 50 a.C. per motivazioni morali, ma ravviv\u00f2 rapidamente la sua carriera legandosi a Giulio Cesare. Fu nuovamente nominato questore nel 48 a.C., fu pretore nel 46 a.C. e, fino al 44 a.C., govern\u00f2 la nuova provincia romana sorta nel territorio della Numidia. La carriera politica di Sallustio fin\u00ec dopo il suo ritorno a Roma e l'assassinio di Cesare, nel 44 a.C.\nCi sono pervenute intatte due opere storiche che sono state convincentemente attribuite a Sallustio, le monografie \"Bellum Catilinae\" e \"Bellum Iugurthinum\". Abbiamo invece solo frammenti di una terza opera, le \"Historiae\". C'\u00e8 meno accordo sulla paternit\u00e0 di altre opere che gli sono state talvolta attribuite. Nel \"Bellum Catilinae\", Sallustio delinea la cospirazione di Catilina, un patrizio impudente ed ambizioso che tent\u00f2 di salire al potere a Roma nel 63 a.C. Nell'altra monografia Sallustio us\u00f2 come sfondo la guerra giugurtina per esaminare l'evoluzione delle lotte partitiche a Roma, nel corso del I secolo a.C. Le \"Historiae\" descrivono in generale la storia degli anni 78-67 a.C.\nAnche se le reali intenzioni dello scrittore Sallustio sono state a lungo discusse, sembra logico classificarlo come uno storico senatoriale che adott\u00f2 l'atteggiamento di un censore. I dettagli storici delineati nelle sue monografie servono da paradigma per Sallustio. Nel \"Bellum Catilinae\", Sallustio usa la figura di Catilina come simbolo della nobilt\u00e0 romana corrotta. Per la verit\u00e0, molto di quello che Sallustio scrive in questo lavoro nemmeno riguarda Catilina. Il contenuto del \"Bellum Jugurthinum\" suggerisce anche che Sallustio era pi\u00f9 interessato allo studio dei personaggi (ad es. Mario) che ai dettagli della guerra stessa. Riguardo al suo stile, le influenze principali sul lavoro di Sallustio vanno attribuite a Tucidide e a Catone il censore. L'influenza del primo \u00e8 testimoniata dall'enfasi in politica, dall'uso delle arcaicit\u00e0, dall'analisi dei personaggi e dall'omissione selettiva dei dettagli. L'uso di figure retoriche quali l'asindeto, l'anafora e il chiasmo riflette la sua preferenza per il vecchio stile latino di Catone al periodare strutturato ciceroniano della sua era.\nChe Sallustio sia considerato o meno una fonte affidabile, a lui \u00e8 largamente ascrivibile la nostra immagine corrente di Roma nella tarda repubblica. Indubbiamente, lui incorpora nei suoi lavori elementi di esagerazione ed \u00e8 talvolta stato descritto pi\u00f9 come un artista o uno statista che come uno storico. Ma la nostra comprensione delle realt\u00e0 morali ed etiche di Roma nel primo secolo a.C. sarebbe stata molto inferiore se non avessimo potuto disporre dei lavori di Sallustio.\nMarco Porcio Catone Uticense.\nMarco Porcio Catone Uticense (95\u201346 a.C.), se si eccettua l'accusa, non verificata, di \"ebrius\" (ubriacone) mossagli da Gaio Giulio Cesare, \u00e8 descritto, persino dalle fonti a lui ostili, come un personaggio di somma rettitudine, incorruttibile e imparziale, molto scomodo per gli avversari. \u00c8 mostrato come il campione delle prische virt\u00f9 romane \"per antonomasia\", uomo fuori del suo tempo, citato ogni qual volta si voleva lodare (o anche sbeffeggiare, come in Marziale) i Romani dei tempi eroici. Nell'esercizio delle sue funzioni, si oppose all'illegalit\u00e0, dichiarandosi custode del mos maiorum e delle istituzioni repubblicane, attaccando chiunque non si muovesse entro quei limiti. Uniform\u00f2 tutta la sua vita ai precetti dello stoicismo mostrando grande intransigenza nei confronti di potenti autocrati e dei pi\u00f9 spregiudicati mestieranti della politica del tempo, non facendosi per nulla intimorire da minacce palesi contro la sua incolumit\u00e0.\nL'Uticense viene comunemente considerato come un grande politico, molto capace, ma soprattutto, un uomo che non avrebbe mai abbandonato la sua libert\u00e0 politica. Piuttosto di essere catturato e arrestato, preferiva la morte per mano sua, infierendo addirittura contro il suo corpo mentre moriva. \u00c8 certamente il massimo simbolo della libert\u00e0 sociale, di pensiero e politica in assoluto, fatto ripreso persino da Dante Alighieri nel \"Purgatorio\", Canto I, ponendolo non fra i suicidi, ma a guardia del regno dell'espiazione dei peccati.\nTito Lucrezio Caro.\nDella vita di Tito Lucrezio Caro (98/96\u201355/53 a.C.), ci \u00e8 ignoto quasi tutto. Non compare mai sulla scena politica romana n\u00e9 sembra esistere nelle testimonianze dei contemporanei, eccezion fatta per la lettera di Cicerone \"ad Quintum fratrem\" II, contenuta nella sezione \"Ad familiares\", dove il celebre oratore accenna all'edizione postuma del poema di Lucrezio, che egli starebbe curando. Fu poeta e filosofo del suo tempo. Nella sua opera riscontriamo il suo desiderio di pace per il popolo romano. Questo anelito cos\u00ec forte alla pace \u00e8 peraltro riscontrabile non solo in Lucrezio, ma anche in Catullo, Sallustio, Cicerone, Catone l'Uticense e perfino in Cesare: esso rappresenta il desiderio di un'intera societ\u00e0 dilaniata da un secolo di guerre civili e lotte intestine.\nLucrezio fu un personaggio scomodo: gli ideali epicurei di cui era profondamente intriso corrodevano le basi del potere di una Roma alla vigilia della congiura di Catilina. In un'epoca di tensioni repubblicane, infatti, isolarsi dalla realt\u00e0 politica nell'\"hortus\" epicureo significava sottrarsi ai \"negotia\" politici e uscire di conseguenza anche dalla sfera d'influenza del potere. Le pi\u00f9 forti correnti stoiche, ostili all'epicureismo, avevano permeato la classe dirigente romana in quanto pi\u00f9 conformi alla tradizione militarista dell'Urbe. Lucrezio scrisse la sua opera pi\u00f9 importante, il \"De rerum natura\":\nEgli dunque si prospettava di modificare il cammino di Roma, che si era ispirata a principi dello stoicismo e non dell'epicureismo. Egli credeva di dover proporre un modello che abolisse la convinzione provvidenzialistica stoica e pi\u00f9 propriamente romana, che imponesse un dovere romano di civilizzare \"il mondo allora conosciuto\" (come dir\u00e0 Virgilio ad un Enea che parla alla Sibilla Cumana). Al contrario il mondo romano non \u00e8 unico nell'universo, che peraltro \u00e8 infinito, ma \u00e8 uno dei tanti. Non c'\u00e8 quindi nessun fine provvidenziale di Roma, poich\u00e9 quest'ultima \u00e8 una Grande fra le Grandi, ed un giorno terminer\u00e0 il suo cammino. La religione, infine, considerata come \"Instrumentum regni\", non deve essere ignorata, ma integrata nel contesto del viver civile come utile, non tanto come vera, ma con il fine di rasserenare l'animo umano e far comprendere la vera natura delle cose.\nMarco Celio Rufo.\nMarco Celio Rufo (87\u201348 a.C.), si distinse in giovent\u00f9 per aver intentato alcuni processi contro importanti esponenti dell'aristocrazia senatoria. Apprese l'arte retorica da Marco Licinio Crasso e in particolare da Marco Tullio Cicerone, con il quale strinse un legame di profonda amicizia. Grazie alle sue doti di oratore, con cui sperava di elevare la sua posizione sociale, decise dunque di intraprendere come \"homo novus\" la carriera politica.\nNel 56 a.C. fu per\u00f2 a sua volta accusato, anche dalla sua ex amante Clodia, di aver partecipato ad atti di violenza compiuti ai danni degli ambasciatori di Tolomeo XII Aulete, ma fu difeso dallo stesso Cicerone, che pronunci\u00f2 l'orazione \"Pro Caelio\", e assolto. Eletto al tribunato della plebe nel 52 a.C., rivest\u00ec poi altre magistrature e intraprese un importante scambio epistolare con lo stesso Cicerone, che dur\u00f2 fino al 48 a.C., quando Celio trov\u00f2 la morte mentre era impegnato ad organizzare un tentativo di rivolta contro Gaio Giulio Cesare.\nDell'attivit\u00e0 oratoria di Celio restano pochissimi frammenti, tuttavia ci rimangono le testimonianze di Cicerone, Quintiliano e Tacito. Egli fu allievo di Cicerone, che lo defin\u00ec \u00ab\"lectissimus adulescens\"\u00bb, ovvero \u00abgiovane eccellente\u00bb, perfettamente padrone dell'\"ars rethorica\". Secondo la testimonianza di Marco Fabio Quintiliano, Celio era solito fare uso, nei suoi discorsi, di sarcasmo, mescolando serio e ridicolo e narrando, all'interno delle sue orazioni, aneddoti divertenti. Secondo Lucio Anneo Seneca, egli fu invece uomo particolarmente iracondo, tanto da attaccar briga con chiunque gli fosse vicino. Per Ambrogio Teodosio Macrobio, infine, Celio fu uomo noto alla folla della plebe, cui si mescolava per creare disordini.\nGaio Valerio Catullo.\nGaio Valerio Catullo (84\u201354 a.C.), proveniva dalla Gallia cisalpina, essendo nato a Verona nella futura regione augustea della \"Venetia et Histria\". Apparteneva ad una famiglia agiata. Stando a quanto racconta Svetonio, il padre ospit\u00f2 Quinto Metello Celere e Gaio Giulio Cesare in casa propria al tempo del loro proconsolato in Gallia. Trasferitosi a Roma intorno al 61-60 a.C., cominci\u00f2 a frequentare ambienti politici, intellettuali e mondani; conobbe personaggi influenti dell'epoca, come Quinto Ortensio Ortalo, Gaio Memmio, Cornelio Nepote ed Asinio Pollione; ebbe, infine, contatti non proprio amichevoli con Cesare e Cicerone, il quale lo soprannomin\u00f2 \"Poeta Nuovo\", in modo per\u00f2 del tutto dispregiativo. Egli si allontan\u00f2 diverse volte da Roma, alloggiando soprattutto nella villa paterna di Sirmione, sul lago di Garda, luogo a cui era particolarmente affezionato per il suo fascino ameno e il legame che aveva con la sua terra di origine, oltrech\u00e9 fonte di ispirazione per la sua poetica.\nInsieme ad una stretta cerchia d'amici letterati, quali Licinio Calvo ed Elvio Cinna fond\u00f2 un circolo solidale per stile di vita e tendenze letterarie. Fu il pi\u00f9 noto rappresentante della scuola dei \"neoteroi\" (cio\u00e8 \"poeti nuovi\"), che si ispiravano al poeta greco Callimaco, il quale cre\u00f2 un nuovo stile che rappresentava una netta censura verso la poesia epica di tradizione omerica. Sia Callimaco che Catullo, infatti, non descrivevano le gesta degli antichi eroi o degli d\u00e8i (eccezion fatta, forse, per i \"carmina\" 63 e 64) ma si concentravano su tematiche legate ad episodi recenti o quotidiani. Da questa matrice callimachea nasce l'esigenza di creare versi brevi, una poesia erudita e stilisticamente perfetta. Si sviluppano cos\u00ec generi quali l'epillio, l'elegia erotico-mitologica e l'epigramma. Catullo stesso defin\u00ec il suo libro \"expolitum\" (cio\u00e8 \"levigato\") a riprova del fatto che i suoi versi furono particolarmente elaborati e curati. Inoltre, al contrario della poesia epica, l'opera catulliana intendeva evocare sentimenti ed emozioni profonde nel lettore.\nCatullo non partecip\u00f2 mai attivamente alla vita politica della capitale. Prefer\u00ec fare della sua poesia un \"ludus\" fra amici, una poesia leggera e lontana dagli ideali politici tanto osannati dai letterati del tempo:\nDurante il suo soggiorno prolungato a Roma ebbe una relazione travagliata con la sorella del tribuno Clodio, tale Clodia Viene soprannominata nei carmi con lo pseudonimo \"Lesbia\" in riferimento alla poetessa greca d'amore Saffo dell'isola di Lesbo. La loro relazione fu alquanto travagliata, alternando periodi di litigi a riappacificazioni."}
{"id": "3982635", "revid": "83531", "url": "https://it.wikipedia.org/wiki?curid=3982635", "title": "Riccardo Orestano", "text": "Biografia.\nFu professore di diritto romano, a Roma dal 1961 (dopo aver insegnato nelle universit\u00e0 di Urbino, Camerino, Cagliari, Siena, Genova). Fu socio nazionale dei Lincei dal 1974. Fra le sue numerose opere ricordiamo: \"La struttura giuridica del matrimonio romano\" (1951); \"L'appello civile in diritto romano\" (2\u00aa ed. 1953); \"Introduzione allo studio storico del diritto romano\" (2\u00aa ed. 1961); \"I fatti di normazione nell'esperienza romana arcaica\" (1967); \"Il problema delle persone giuridiche in diritto romano\" (1968); \"Introduzione allo studio del diritto romano\" (Bologna, 1987)."}
{"id": "3982645", "revid": "287204", "url": "https://it.wikipedia.org/wiki?curid=3982645", "title": "Football Club Lahti 2010", "text": "Questa voce raccoglie le informazioni riguardanti il Football Club Lahti nelle competizioni ufficiali della stagione 2010.\nStagione.\nNella stagione 2010 l'FC Lahti ha disputato la Veikkausliiga, massima serie del campionato finlandese di calcio, terminando il torneo al quattordicesimo ed ultimo posto con 26 punti conquistati in 26 giornate, frutto di 5 vittorie, 11 pareggi e 10 sconfitte. In Suomen Cup \u00e8 stato eliminato al quinto turno."}
{"id": "3982647", "revid": "729019", "url": "https://it.wikipedia.org/wiki?curid=3982647", "title": "Campeonato Profesional 1960", "text": "Il Campeonato Profesional 1960 fu la 13\u00aa edizione della massima serie del campionato colombiano di calcio, e fu vinta dal Santa Fe.\nAvvenimenti.\nPer la prima volta dal 1948 le squadre che disputano il campionato sono le stesse dell'edizione precedente. Il risultato del torneo fu lungamente incerto, con Santa Fe e Am\u00e9rica che si contesero il titolo; infine, a vincere fu il Santa Fe. L'Atl\u00e9tico Nacional registra una rosa interamente composta da giocatori colombiani.\nStatistiche.\nPrimati stagionali.\nRecord"}
{"id": "3982650", "revid": "1656773", "url": "https://it.wikipedia.org/wiki?curid=3982650", "title": "Il prigioniero del cielo", "text": "Il prigioniero del cielo \u00e8 un'opera dello scrittore spagnolo Carlos Ruiz Zaf\u00f3n.\nIl libro \u00e8 uscito in Spagna nel 2011 e pubblicato in Italia nei primi mesi del 2012. Fa seguito alle precedenti opere dell'autore, \"L'ombra del vento\" e \"Il gioco dell'angelo\", di cui riprende ambientazione e personaggi.\nTrama.\nIl protagonista \u00e8, come ne \"L'ombra del vento\", Daniel Sempere, ormai padre di famiglia, che dirige la libreria del padre. Nel dicembre 1957 un individuo sospetto, Sebasti\u00e1n Salgado, entra in libreria e acquista una copia de \"Il Conte di Montecristo\" affidandola a Daniel perch\u00e9 la consegni al suo amico Ferm\u00edn. La copia reca una dedica: \u00abA Ferm\u00edn Romero de Torres, che \u00e8 tornato dal mondo dei morti e possiede la chiave del futuro\u00bb, firmato \u00ab13\u00bb. Inizia cos\u00ec l'indagine di Daniel sul passato di Ferm\u00edn che lo porter\u00e0 a scoprire come la prematura morte di sua madre, Isabella Gispert, si lega al destino dello scrittore \"maledetto\" David Mart\u00edn (\"Il gioco dell'angelo\"), imprigionato nel castello di Montju\u00efc per una serie di presunti omicidi e gravemente ammalato di schizofrenia, nelle cui tenebrose celle conobbe Ferm\u00edn e, con uno stratagemma, lo fece evadere. Dietro le quinte della vicenda emerger\u00e0 la figura del temibile Mauricio Valls, scrittore ambizioso ma privo di talento, che incarna il volto peggiore del franchismo ed \u00e8 sovrintendente del carcere di Montju\u00efc. Quello che Daniel scoprir\u00e0 su questo inquietante personaggio risponder\u00e0 a molti suoi interrogativi rimasti senza soluzione e, inaspettatamente, si trover\u00e0 fra le mani la possibilit\u00e0 di vendicarsi. Il finale del libro lascia le porte aperte a molti interrogativi e il lettore si trover\u00e0 cos\u00ec costretto a mettere in discussione gli elementi ragionevolmente certi de \"Il gioco dell'angelo\". "}
{"id": "3982654", "revid": "1305772", "url": "https://it.wikipedia.org/wiki?curid=3982654", "title": "Arderico Sessa", "text": "Origini familiari.\nArderico Sessa, figlio di Amizone \"de Sexa\", apparteneva ad antica famiglia feudale, i Sessa, discendenti dal ceppo consortile dei \"de Carcano\" e titolari del Castello d'Albio in Malcantone.\nBiografia.\nArderico Sessa nacque attorno al 1230 in Valtravaglia, luogo dove da qualche decennio aveva preso dimora la sua famiglia, un ramo degli antichi castellani di Sessa: dopo il dannoso coinvolgimento del casato nelle lotte tra Como e Milano per il controllo delle valli luganesi (i Sessa erano schierati con Milano, ma Como ebbe la meglio grazie all'appoggio di Federico II di Svevia) e l'inizio della parabola discendente dei Sessa nel loro castello d'origine, il nonno Pietro e il padre Amizone rivolsero i loro interessi alla sponda orientale del Lago Maggiore, dove possedevano beni fondiari e alleanze con altri casati locali come i Capitanei di Locarno. Nel 1261 Francesco e Quirico Sessa, fratelli di Arderico, riuscirono a ottenere dall'Arcivescovo di Milano la nomina di castellani della Rocca di Cald\u00e9, il cui controllo pose la famiglia Sessa sullo stesso livello di importanza dei Besozzi, fino ad allora la pi\u00f9 potente consorteria della sponda lombarda del Lago Maggiore.\nNon fu un caso quindi che Arderico nel 1272 risulti investito della carica di \"vicario podestarile\" in Vercelli a nome del podest\u00e0 milanese Napoleone della Torre, allora \"de facto\" Signore di Milano. Il legame con la famiglia Della Torre, di fazione guelfa e tendenze popolari, divise tuttavia Arderico Sessa dai suoi fratelli: nella guerra civile che in seguito scoppi\u00f2 tra i Torriani e i Visconti per il dominio su Milano, gran parte della famiglia parteggi\u00f2 infatti a favore dei Visconti, ghibellini e aristocratici, mettendo a loro disposizione le proprie clientele militari e promettendo all'Arcivescovo Ottone Visconti il mantenimento della Rocca di Cald\u00e9, di grande importanza strategica, ma Arderico rest\u00f2 fedele ai guelfi Torriani. Dopo la vittoria dei Visconti nella Battaglia di Desio i consorti \"de Sessa\" fedeli ai Visconti furono premiati con l'inclusione nella Matricula Nobilium dei patrizi milanesi (1277).\nArderico ebbe almeno un figlio, Manuello, vivente nell'avito castello di Sessa nel 1302.\nIncerta \u00e8 la data di morte, ma la dopo il 1276 non si hanno pi\u00f9 notizie lui, lasciando supporre la sua scomparsa proprio durante la guerra fra i Visconti e i Della Torre, forse nella Battaglia della Guazzera nei presso di Ranco, dove i Visconti subirono una grave sconfitta."}
{"id": "3982655", "revid": "1543377", "url": "https://it.wikipedia.org/wiki?curid=3982655", "title": "Gianni Bonina", "text": " Vive a Modica. \u00c8 anche saggista e autore teatrale.\nBiografia.\nAttivit\u00e0 giornalistica.\nHa iniziato come giornalista negli anni '70 con l'avvento delle Tv locali dirigendo un settimanale dedicato alle radio e alle televisioni siciliane, \u201cAntenna Sud\u201d, che \u00e8 stato tra i primissimi magazine italiani di settore. Come redattore ha lavorato negli anni '80 in quattro emittenti televisive catanesi: Sirio 55, Telesud, Teletna e Telecolor. \u00c8 stato anche direttore dei servizi giornalistici di quattro emittenti televisive siciliane: Rtp di Messina, Antenna 10 di Ragusa, Video Mediterraneo di Modica e Video Uno di Modica.\nDal 1990 al 1996 \u00e8 stato a capo della redazione di Ragusa de \u201cLa Sicilia\u201d e per lo stesso quotidiano, dal 1996 al 2001, di quella di Siracusa. Nel 2009, lasciato il giornale catanese, ha diretto la rivista di cultura letteraria Stilos, per la quale ha avuto assegnati il Premio Vittorini, il Premio Citt\u00e0 di Monreale, il Premio Paladino, il Premio Capodieci e il Premio Di Giovanni. Stilos nasce come inserto settimanale de \u201cLa Sicilia\u201d, per diventare poi supplemento e quindi testata autonoma quindicinale. Nel 2009 la propriet\u00e0 passa ad una societ\u00e0 di capitali che ne fa un mensile a diffusione nazionale.\nDue sue inchieste pubblicate su La Sicilia nel '94 e nel '95, sulla sanit\u00e0 a Ragusa e sulla legge speciale per Ibla, gli sono valsi riconoscimenti speciali nell'ambito del Premio cronista dell'anno. Gli sono stati altres\u00ec conferiti per la sua attivit\u00e0 giornalistica il Premio Cyane, il Premio Laocoonte e il Premio Ibla. Ha anche diretto il periodico diffuso nel Ragusano \u201cLa Verit\u00e0\u201d, il settimanale catanese \u201cI Vespri\u201d e il mensile ibleo-aretuseo \u201cEccellente\u201d.\nHa scritto di cultura su La Stampa Tuttolibri, Il Domenicale del Sole 24 Ore L'Indice dei libri, Il Riformista, L'Unit\u00e0 e Repubblica-Palermo. Collabora a Repubblica e tiene un blog su Reset online. Scrive sui portali Letteratitudine e Doppiozero.\nCura un blog di opinioni personali all'indirizzo giannibonina.blogspot.it"}
{"id": "3982658", "revid": "1005847", "url": "https://it.wikipedia.org/wiki?curid=3982658", "title": "Odio gli indifferenti", "text": "Odio gli indifferenti \u00e8 il settimo album del rapper italiano Piotta, pubblicato il 10 aprile 2012 da La Grande Onda.\nLa traccia \"Mai mai mai\" \u00e8 stata pubblicata nel 2011 in occasione del referendum del 12 e 13 giugno."}
{"id": "3982663", "revid": "1573940", "url": "https://it.wikipedia.org/wiki?curid=3982663", "title": "Santuario di Rivotorto", "text": "Il santuario di Rivotorto sorge a Rivotorto, ai piedi del monte Subasio, poco lontano da Santa Maria degli Angeli. All'interno del santuario \u00e8 stato ricostruito quello che viene chiamato il Tugurio, luogo dove Francesco D'Assisi e i suoi primi compagni si stabilirono per pregare, meditare, lavorare agli albori della Fraternit\u00e0 Francescana, e infatti tale momento \u00e8 ricordato con un'incisione in pietra all'ingresso, \"HIC PRIMORDIA FRATRUM MINORUM\" (qui gli inizi dei frati minori). Il santuario protegge i resti ristrutturati di due piccole costruzioni in pietra, senza alcun ornamento, dentro le quali secondo la tradizione si rifugiavano Francesco e i compagni. Questo luogo, intorno al quale vi sono strade e parcheggi, era una volta circondato dalla campagna, una campagna molto meno disciplinata e coltivata di quello che rappresenta oggi la campagna assisiana. .\nInsieme ad altri siti francescani di Assisi, \u00e8 diventato patrimonio dell'umanit\u00e0 nel 2000.\nCollegamenti esterni.\nScheda sul sito del turismo di Assisi"}
{"id": "3982664", "revid": "132266", "url": "https://it.wikipedia.org/wiki?curid=3982664", "title": "Ferrovie spagnole", "text": ""}
{"id": "3982666", "revid": "2149771", "url": "https://it.wikipedia.org/wiki?curid=3982666", "title": "Alexandru Chipciu", "text": "Statistiche.\nPresenze e reti nei club.\n\"Statistiche aggiornate al 6 agosto 2021.\""}
{"id": "3982667", "revid": "61051", "url": "https://it.wikipedia.org/wiki?curid=3982667", "title": "Jean-Guillaume Brugui\u00e8re", "text": "Biografia.\nBrugui\u00e8re \u00e8 nato a Montpellier, era un medico collegato all'Universit\u00e0 di Montpellier. Era interessato allo studio degli invertebrati, per lo pi\u00f9 lumache (gasteropodi).\nAccompagn\u00f2 l'esploratore Kerguelen nel suo primo viaggio Antartico nel 1773. Nel 1790 accompagn\u00f2 l'entomologo Guillaume-Antoine Olivier in una spedizione in Persia, ma la cattiva salute non gli permise di continuare. Nel 1792, anche se era malato, ha visitato l'arcipelago greco e il Medio Oriente, ancora insieme con l'entomologo Olivier. Gli viene chiesto dal Direttorio rivoluzionario francese di cercare di istituire una Alleanza franco-persiana, ma fu un insuccesso, mancando la formazione di un diplomatico. Mor\u00ec durante il viaggio di ritorno.\nEgli descrisse diversi taxa nel suo libro \"Tableau Encyclop\u00e9dique et M\u00e9thodique des trois R\u00e8gnes de la Nature\": vermi, conchiglie, molluschi e polipi subacquei, che \u00e8 pubblicato in tre volumi nel 1827, molto dopo la sua morte.\nHa scritto anche \"Histoire Naturelle des Vers. Vol. 1\" (Storia naturale dei Vermi) (1792), ma ha dovuto fermarsi alla lettera \"C\". Christian Hee Hwass continu\u00f2 il suo lavoro, scrivendo la maggior parte di esso.\nMor\u00ec nel mese di ottobre 1798 (e non nel 1799, come accennato in alcune fonti; c'era una discrepanza dovuta al calendario rivoluzionario francese).\nEgli era principalmente interessato a molluschi e altri invertebrati, come si pu\u00f2 vedere nell'elenco seguente dei taxa che ha nominato.\nOpere.\nLa sua pi\u00f9 famosa opera scritta \u00e8 stata nel 1792 una pubblicazione nella \"Encyclop\u00e9die M\u00e9thodique\" di Charles-Joseph Panckoucke. Anche se Jean Guillaume Brugui\u00e8re \u00e8 spesso accreditato come autore di questa sezione dell'enciclopedia, la maggior parte del lavoro \u00e8 stato fatto dal suo amico Christian Hee Hwass, naturalista danese.\nTaxa che ha nominato.\nHa dato il nome a pi\u00f9 di 140 generi o specie marine, tra cui:\nIl genere \"Bruguiera\" (albero di mangrovia della famiglia \"Rhizophoraceae\") fu denominato da Jean-Baptiste Lamarck in suo onore.\nL'abbreviazione standard dell'autore, Brug., viene utilizzata per indicare questa persona come l'autore quando si cita un nome botanico."}
{"id": "3982670", "revid": "110157", "url": "https://it.wikipedia.org/wiki?curid=3982670", "title": "Bogota (New Jersey)", "text": "Bogota \u00e8 un comune degli Stati Uniti d'America, nella Contea di Bergen, nello Stato del New Jersey. Secondo censimento del 2010, la popolazione \u00e8 di 8.187 abitanti. Bogota, come tutti gli altri \"borough\" del New Jersey, \u00e8 legislativamente disciplinato dal Municipal Manager Law normato dall'assemblea statale nel 1923.\nBogota venne fondata il 14 novembre 1894, per incorporazione di porzioni delle ora non pi\u00f9 esistenti municipalit\u00e0 di Ridgefield Township sulla base dei risultati di un referendum svoltosi il giorno precedente, all'apice del fenomeno dei \"Boroughitis\". Il toponimo ha origine dalla storpiatura del cognome dei primi abitanti, la famiglia \"Bogert\" oppure \u00e8 la fusione Bogert e di Banta, altra primi abitanti con una \"O\", ha aggiunto per facilitare la pronuncia. (Bogert O Banta)."}
{"id": "3982672", "revid": "1305772", "url": "https://it.wikipedia.org/wiki?curid=3982672", "title": "Sorrisi e litigi", "text": "Sorrisi e litigi (\"United States\") \u00e8 una serie televisiva statunitense in 13 episodi di cui 7 trasmessi per la prima volta nel corso di una sola stagione nel 1980. La serie fu cancellata durante la prima televisiva dopo sette episodi a causa degli scarsi risultati d'ascolto (si classific\u00f2 al 102\u00ba posto tra i 105 programmi televisivi mandati in onda nella stagione 1979-1980).\n\u00c8 una sitcom incentrata sulle vicende della famiglia Chapin che vive nei dintorni di Los Angeles ed \u00e8 composta da Richard e Libby e dai loro due figli, Dylan e Nicky. Gli episodi affrontano in chiave da commedia argomenti seri quali l'infedelt\u00e0 coniugale, l'indebitamento delle famiglie, l'alcolismo, la morte di un parente, e le incomprensioni sessuali. La serie non fa uso di risate registrate e musiche di sottofondo.\nPersonaggi e interpreti.\nGuest star.\nTra le guest star: Tracy Brooks Swope, Frances Lee McCain, Rita Gomez, Lawrence Pressman, Valorie Armstrong, Hope Clarke, Lola Mason, George Clifton, James O'Sullivan, John Lawlor.\nProduzione.\nLa serie, ideata da Gary Markowitz, fu prodotta da OTP Productions. Le musiche furono composte da Jack Elliott.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'11 marzo 1980 al 29 aprile 1980 sulla rete televisiva NBC. In Italia \u00e8 stata trasmessa con il titolo \"Sorrisi e litigi\".\nAlcune delle uscite internazionali sono state:"}
{"id": "3982688", "revid": "3082", "url": "https://it.wikipedia.org/wiki?curid=3982688", "title": "Tolomeo V Epifane", "text": ""}
{"id": "3982690", "revid": "3082", "url": "https://it.wikipedia.org/wiki?curid=3982690", "title": "Tolomeo VI Filometore", "text": ""}
{"id": "3982698", "revid": "155613", "url": "https://it.wikipedia.org/wiki?curid=3982698", "title": "Pietro Ferrigni", "text": ""}
{"id": "3982700", "revid": "438678", "url": "https://it.wikipedia.org/wiki?curid=3982700", "title": "United States (disambigua)", "text": ""}
{"id": "3982701", "revid": "300067", "url": "https://it.wikipedia.org/wiki?curid=3982701", "title": "K. J. Wright", "text": ""}
{"id": "3982705", "revid": "2056951", "url": "https://it.wikipedia.org/wiki?curid=3982705", "title": "Lord Lyon, re d'arme", "text": "Il Lord Lyon, re d'arme, a capo della Corte del Lord Lyon, il grande ufficiale di Stato di grado pi\u00f9 basso in Scozia ed \u00e8 l'ufficiale scozzese con la responsabilit\u00e0 di regolamentare l'araldica in quel paese, assegnando nuovi stemmi e svolgendo il ruolo di giudice della Corte del Lord Lyon, la pi\u00f9 antica corte araldica del mondo ad essere tuttora funzionante. \nAl principio del XIX secolo, l'incarico era tenuto da un importante nobiluomo, il conte di Kinnoull, le cui funzioni erano nella pratica svolte dal viceleone. \nLa pratica di nominare un viceleone, comunque, termin\u00f2 nel 1866.\nIl Lord Lyon \u00e8 responsabile della supervisione del cerimoniale di Stato in Scozia, dell'assegnazione di nuovi stemmi a persone o organizzazioni, della conferma di genealogie provate e delle rivendicazioni relative a stemmi esistenti. \nInoltre, registra i nuovi tartan dei clan su richiesta del capo clan. Il registro leone, ufficialmente il \"Registro Pubblico di Tutti gli Stemmi e Carichi nella Scozia\", su quale il Lord Lyon ricorda tutti gli stemmi nella Scozia, data al 1672.\nPer il fatto che la Corte del Lord Lyon \u00e8 un dipartimento governativo, i tributi pagati per l'assegnazione di stemmi sono incassati dalla Tesoreria. L'utilizzo illegittimo degli stemmi \u00e8 un reato in Scozia ed \u00e8 trattato alla stessa stregua dell'evasione fiscale.\nI processi sono svolti presso la Corte del Lord Lyon, in cui il Lord Lyon \u00e8 giudice unico. \nGli appelli alle sentenze della Corte del Lord Lyon possono essere proposti alla \"Corte di Sessione\" di Edimburgo. Non \u00e8 possibile presentare appello se il Lord Lyon rifiuta di assegnare uno stemma, poich\u00e9 questa non \u00e8 una funzione giudiziale, ma un esercizio della sua funzione ministeriale; resta comunque possibile presentare appello attraverso la revisione giudiziale qualora si possa dimostrare che il Lord Lyon ha agito in maniera irragionevole.\nL'ufficio di Lord Lyon ha in Inghilterra diversi uffici corrispondenti che svolgono le singole funzioni:\nIl Lord Lyon \u00e8 anche uno dei pochi individui in Scozia cui sia ufficialmente permesso l'uso del \"Lion Rampant\" (Leone Rampante), lo Stendardo reale di Scozia.\nPer il Lord Lyon \u00e8 stata realizzata una nuova corona, modellata sulla corona reale scozzese presente nelle insegne reali. Questa corona ha archi rimovibili (come una delle ultime corone della Regina Madre), che saranno rimossi nel corso dell'incoronazione, per evitare ogni possibilit\u00e0 di lesa maest\u00e0.\nLista dei capi dell'ufficio.\nSi riportano di seguito l'elenco dei Lord Lyon dall'origine (verso il 1399 d.C.) a tutt'oggi."}
{"id": "3982706", "revid": "375960", "url": "https://it.wikipedia.org/wiki?curid=3982706", "title": "Fornimento", "text": ""}
{"id": "3982711", "revid": "375960", "url": "https://it.wikipedia.org/wiki?curid=3982711", "title": "Iconografico", "text": ""}
{"id": "3982716", "revid": "182412", "url": "https://it.wikipedia.org/wiki?curid=3982716", "title": "Trofeo Citt\u00e0 di San Bonifacio", "text": ""}
{"id": "3982717", "revid": "1573940", "url": "https://it.wikipedia.org/wiki?curid=3982717", "title": "Lycodon capucinus", "text": "Lycodon capucinus \u00e8 un serpente appartenente alla famiglia Colubridae, .\nBiologia.\n\"Lycodon capucinus\" si nutre prevalentemente di piccole lucertole come gechi e scinchi, che lo rende comune per gli esseri umani a causa della abbondanza di prede nei centri abitati.\nDistribuzione e habitat.\nIl serpente lupo comune lo si ritrova in "}
{"id": "3982721", "revid": "1543377", "url": "https://it.wikipedia.org/wiki?curid=3982721", "title": "Si chiama libert\u00e0", "text": "Si chiama libert\u00e0 \u00e8 un singolo del gruppo musicale Sonohra, uscito il 13 aprile in radio ed in formato digitale. Il testo \u00e8 stato scritto da Roberta Di Lorenzo e vede la partecipazione di Hevia.\nVideo.\nIl videoclip di \"Si chiama libert\u00e0\" \u00e8 stato girato dal regista Calu nella citt\u00e0 di Matera il 29 marzo 2012."}
{"id": "3982727", "revid": "110157", "url": "https://it.wikipedia.org/wiki?curid=3982727", "title": "Il borgomastro di Saardam", "text": "Il borgomastro di Saardam \u00e8 un melodramma giocoso in due atti di Gaetano Donizetti. La sua prima esecuzione venne data al Teatro Nuovo (Napoli) il 19 agosto 1827. La compagnia di canto della prima mondiale comprendeva la prima donna Caroline Unger, per la quale era stato composto il ruolo della protagonista. Ella ottenne un grande successo alla prima, circondata da un cast di primo ordine, che comprendeva il basso Carlo Casaccia. La partitura contiene molti rossinismi e Donizetti dimostra un approccio veramente geniale alla scrittura dell'opera. Il libretto, di Domenico Gilardoni, si basa sulla commedia del 1818 \"Le bourgmestre de Sardam, ou Les deux Pierres\" di M\u00e9l\u00e9sville, Jean-Toussaint Merle e Eug\u00e8ne de Cantiran Boirie. Albert Lortzing utilizz\u00f2 la stessa storia per la sua opera \"Zar und Zimmermann\" nel 1837.\nTrama.\nLuogo: Sardaam, Paesi Bassi\nEpoca: Fine del XVII secolo\nAtto primo.\nNell'officina navale di Sardaam, nei Paesi Bassi, Pietro il Grande - in viaggio in incognito per fare esperienze - finge di essere un falegname (col nome di Pietro Mikailoff). Tra gli operai c'\u00e8 anche Pietro Flimann, anch'egli russo ma disertore, innamorato di Marietta, cui il Borgomastro Wambett fa da tutore. Giunge Leforte, generale e confidente dello zar (anch'egli in incognito), che annuncia l'arrivo al cantiere del Borgomastro. Flimann rivela a Mikailoff la sua condizione di disertore e il suo amore per la ragazza che giunge in quel momento insieme alle mogli dei carpentieri per portare il pranzo. Marietta rivela a Flimann il suo amore per lui. Giunge il Borgomastro in cerca di uno straniero di nome Pietro, ma sulle prime decide di lasciare andare i due russi; arriva quindi anche Carlotta, figlia di Wambett insieme ad uno straniero di nome Al\u00ec, in missione diplomatica, anche lui in cerca di un uomo di nome Pietro. In una taverna, i due Pietro (Mikailoff e Flimann) discutono d'amore quando entrano il Borgomastro ed Al\u00ec che alla fine pensano che lo Zar sia Flimann.\nAtto secondo.\nRitenuto Zar, Flimann svela a Marietta l'equivoco. Intanto Leforte annuncia a Mikailoff l'urgenza di tornare in Russia per sedare una rivolta, usando una nave che presto sar\u00e0 in rada. Wambett - che da tutore vorrebbe diventare marito di Marietta - inizia a corteggiarla nonostante i dinieghi di lei. Flimann \u00e8 sconfortato quando, rientrati Leforte e Mikailoff, viene svelata, tra lo stupore generale, la vera identit\u00e0 dello Zar; questi perdona pubblicamente Flimann per la sua diserzione, lo nomina ammiraglio della sua flotta, titolo utile a sposare Marietta, e lo unisce in matrimonio con l'amata. Tutti, tranne Wambett, festeggiano, mentre Marietta si lancia in un canto di felicit\u00e0 riconoscente."}
{"id": "3982740", "revid": "287204", "url": "https://it.wikipedia.org/wiki?curid=3982740", "title": "Coppa dell'Imperatore 1989", "text": "La \u00e8 stata la sessantanovesima edizione della coppa nazionale giapponese di calcio.\nFormula.\nViene adottato il formato introdotto nella stagione 1972.\nPartecipano i dodici club iscritti alla prima divisione della Japan Soccer League, pi\u00f9 altre diciotto squadre scelte secondo criteri geografici.\nSquadre partecipanti.\nJapan Soccer League\nSquadre regionali"}
{"id": "3982747", "revid": "896686", "url": "https://it.wikipedia.org/wiki?curid=3982747", "title": "The Sky Is Yours", "text": "The Sky Is Yours \u00e8 un singolo del gruppo musicale Sonohra pubblicato il 26 marzo 2012. Del singolo \u00e8 stato fornito il download gratuito per tutti gli iscritti alla newsletter del duo.. \"The Sky Is Yours\" \u00e8 la versione in inglese del brano inedito \"Il cielo \u00e8 tuo\" anch'esso incluso nell'album \"La storia parte da qui\". L'autore del testo in lingua inglese \u00e8 Alex Giarbini, un amico e collaboratore di Luca e Diego Fainello, il quale ha firmato altri tre brani del nuovo disco.\nVideo.\nIl videoclip di \"The Sky Is Yours\", pubblicato il 22 marzo, \u00e8 stato girato come protesta contro gli abusi sessuali sui minori. Nel video, tutto in bianco e nero, viene mostrato il duo mentre esegue la canzone ed ogni tanto, appare una bambina sola in una stanza, simbolo di tutte le vittime degli abusi e violenze sessuali."}
{"id": "3982748", "revid": "1494169", "url": "https://it.wikipedia.org/wiki?curid=3982748", "title": "Orestano", "text": ""}
{"id": "3982751", "revid": "339392", "url": "https://it.wikipedia.org/wiki?curid=3982751", "title": "Italo (NTV)", "text": ""}
{"id": "3982752", "revid": "1494169", "url": "https://it.wikipedia.org/wiki?curid=3982752", "title": "Sharrock", "text": ""}
{"id": "3982757", "revid": "767487", "url": "https://it.wikipedia.org/wiki?curid=3982757", "title": "The Host (film 2006)", "text": "The Host () \u00e8 un film del 2006, diretto da Bong Joon-ho.\nTrama.\nCorea del Sud, 2000. In un obitorio un anatomopatologo americano ordina al suo assistente coreano di gettare nello scarico del lavandino il contenuto di oltre 200 bottiglie di formaldeide, ritenendole ormai scadute e inutilizzabili. Seppur con una certa riluttanza, l'assistente esegue gli ordini e centinaia di litri di formaldeide finiscono nel fiume Han.\nAnni dopo alcuni passanti, incuriositi, notano all'interno del fiume una strana creatura anfibia. Subito dopo l'avvistamento, si scatena il caos: la creatura, di considerevoli dimensioni, esce dalle acque e aggredisce i passanti, per poi dileguarsi nelle acque del fiume, lasciandosi dietro di s\u00e9 una scia di vittime. La notizia fa rapidamente il giro della Corea e viene immediatamente dichiarato lo stato di allerta, con l'esercito che si stabilisce in citt\u00e0 per monitorare la situazione.\nLo stato di salute di un uomo ferito dopo essere stato in contatto diretto con il mostro fa dedurre che questo sia portatore di un virus altamente contagioso e pericoloso; tutti i sopravvissuti all'attacco vengono perci\u00f2 prelevati e isolati dal resto della popolazione, in attesa di ulteriori analisi e per evitarne il contagio. Tra di loro c'\u00e8 la famiglia Park: il padre Hie-bong e i tre figli adulti Nam-il, Nam-joo e Gang-du, straziato per aver perso la mano della figlia Hyun-seo, poi trascinata via dal mostro.\nMa proprio Gang-du, un fannullone mai cresciuto che aiuta il padre nella gestione di un chiosco in riva al fiume, riceve una breve telefonata dalla figlia, gi\u00e0 data ufficialmente per morta. Nonostante la poca considerazione di cui gode da sempre, l'uomo riesce a convincere i familiari che Hyun-seo \u00e8 viva e attende di essere salvata all'interno di una fognatura. Evasa dalla quarantena e raggirato l'esercito che la presidiava, la famiglia Park si mette alla ricerca della piccola, effettivamente intrappolata in un rifugio in cui il mostro accumula le vittime delle sue scorribande.\nDurante le ricerche, la creatura uccide il padre di Gang-du e quest'ultimo viene catturato dai militari e portato in un'infermeria di fortuna, dove \u00e8 sottoposto ad ogni sorta di esame. A salvarlo, momentaneamente, \u00e8 un medico americano, che sembra essere compassionevole nei confronti di Gang-du e della sua storia, ma che poi, confidandosi con un aiutante, rivela che non esiste alcun virus e ordina di prelevare un campione di cervello del protagonista. Una volta eseguita la procedura, approfittando di un momento di distrazione, Gang-du prende in ostaggio un'infermiera e fugge.\nIntanto un bambino, solo al mondo, viene gettato dal mostro nella fognatura a cielo aperto in cui \u00e8 intrappolata anche Hyun-seo. La ragazzina si prende cura del piccolo e intanto escogita un modo per fuggire, utilizzando i vestiti delle vittime morte l\u00ec presenti. Il coraggioso piano non va a buon fine ed entrambi vengono inghiottiti dalla creatura. Intanto i fratelli di Gang-du si dirigono sotto il ponte principale della citt\u00e0, avendo rintracciato tramite un amico di Nam-il la posizione di Hyun-seo sulla base della telefonata effettuata da questa. I tre fratelli sono quindi ricongiunti e insieme cacciano e abbattono la creatura, con l'apporto decisivo di Nam-joo, campionessa di tiro con l'arco. Gang-du riesce a estrarre i corpi dei due giovani, scoprendo purtroppo che Hyun-seo \u00e8 morta.\nSuccessivamente un Gang-du pi\u00f9 maturo cena insieme al bambino sopravvissuto, all'interno del proprio chiosco, mentre ascolta distrattamente un notiziario che narra gli eventi accaduti.\nDistribuzione.\nCon un totale di oltre 13 milioni di biglietti venduti, \"The Host\" stabil\u00ec un nuovo record di incassi in Corea del Sud.\nIn Italia \u00e8 andato in onda il 13 giugno 2013 su Rai Movie."}
{"id": "3982758", "revid": "182412", "url": "https://it.wikipedia.org/wiki?curid=3982758", "title": "Trofeo Vincenzo Spagnolo", "text": ""}
{"id": "3982763", "revid": "123164146", "url": "https://it.wikipedia.org/wiki?curid=3982763", "title": "Campionato asiatico e oceaniano di pallavolo maschile 1999", "text": "Il X campionato asiatico e oceaniano di pallavolo maschile si \u00e8 svolto dal 2 al 9 settembre 1999 a Tehran, in Iran. Al torneo hanno partecipato 14 squadre nazionali asiatiche ed oceaniane e la vittoria finale \u00e8 andata per la terza volta, la seconda consecutiva, alla Cina.\nSedi delle partite.\nI due impianti che hanno ospitato le partite sono:\nGironi.\nDopo la prima fase, le prime due classificate del girone A e C hanno acceduto al girone E, mentre le prime due classificate del girone B e D hanno acceduto al girone F, conservando il risultato dello scontro diretto; analogamente la terza classificata del girone A e la terza e la quarta classificata del girone C hanno acceduto al girone G, mentre la terza classificata del girone B e la terza e la quarta classificata del girone D hanno acceduto al girone H, conservando il risultato dello scontro diretto. Al termine della seconda fase, le prime due classificate dei gironi E e F hanno acceduto al girone per il primo posto, conservando il risultato dello scontro diretto, mentre le ultime due classificate dei gironi E e F hanno acceduto al girone per il quinto posto, conservando il risultato dello scontro diretto; le prime due classificate del girone G e H hanno acceduto al girone per il nono posto, conservando il risultato dello scontro diretto, mentre l'ultima classifica del girone G e H ha acceduto al girone per il tredicesimo posto.\nPodio.\nCampione.\nCina(Terzo titolo)\nSecondo posto.\nAustralia\nTerzo posto.\nCorea del Sud"}
{"id": "3982770", "revid": "275619", "url": "https://it.wikipedia.org/wiki?curid=3982770", "title": "Team 7", "text": ""}
{"id": "3982772", "revid": "745179", "url": "https://it.wikipedia.org/wiki?curid=3982772", "title": "Retorica latina", "text": ""}
{"id": "3982775", "revid": "1305772", "url": "https://it.wikipedia.org/wiki?curid=3982775", "title": "2. divisjon 2009", "text": "L'edizione 2009 della 2. divisjon ha visto le vittorie finali di Str\u00f8mmen, Follo, Sandnes Ulf e Ranheim."}
{"id": "3982776", "revid": "110157", "url": "https://it.wikipedia.org/wiki?curid=3982776", "title": "H (singolo)", "text": "H \u00e8 il ventisettesimo singolo della cantante giapponese Ayumi Hamasaki pubblicato il 24 luglio 2002. Il singolo include tre \"lati A\", ed \u00e8 stato il pi\u00f9 venduto del 2002 in Giappone, oltre che l'unico ad aver superato il milione di copie vendute. Per festeggiare l'evento, il singolo \u00e8 stato ripubblicato in versione digitale speciale il 7 novembre 2002."}
{"id": "3982779", "revid": "599013", "url": "https://it.wikipedia.org/wiki?curid=3982779", "title": "Danilo Finazzi", "text": "Biografia.\nCentrale di 201 centimetri, cresce nelle giovanili dell'Olimpia Pallavolo, con cui disputa cinque campionati di serie B1 dal 1995 al 2000. Passa poi alla Pallavolo Crema, sempre in B1, mentre nel 2001-2002 gioca in A2 con la Gabeca Brescia. Nel 2002 rientra a Crema e vi resta fino al 2010, con una parentesi a Bergamo nel 2006-2007.\nL'esordio in serie A1 avviene nel 2010, dopo il passaggio all'Umbria Volley San Giustino."}
{"id": "3982784", "revid": "110157", "url": "https://it.wikipedia.org/wiki?curid=3982784", "title": "Free &amp; Easy", "text": "Free &amp; Easy \u00e8 un brano musicale scritto da Ayumi Hamasaki e Dai Nagao per l'album della Hamasaki \"Rainbow\", da cui \u00e8 stato estratto come ventiseiesimo singolo nella carriera della Hamasaki il 24 aprile 2002. Il singolo \u00e8 stato pubblicato allegato ad un photobook, \"Hamasaki Republic\"; il libro, la copertina del disco, ed il video musicale ritraggono Ayumi Hamasaki nei panni di una \"Giovanna d'Arco del ventunesimo secolo\".\nTracce.\nTesti e musiche di Ayumi Hamasaki e D.A.I."}
{"id": "3982786", "revid": "107673751", "url": "https://it.wikipedia.org/wiki?curid=3982786", "title": "Antonio Persio", "text": "Biografia.\nFiglio dello scultore Altobello Persio e fratello di Ascanio, linguista, Domizio e Giulio, rispettivamente pittore e scultore, comp\u00ec i primi studi a Matera dove prese gli ordini minori.\nTrasferitosi a Napoli dove divenne sacerdote, conobbe Bernardino Telesio di cui divent\u00f2 discepolo, e scrisse diverse opere a difesa e chiarimento del pensiero del suo maestro. Dopo la morte dello stesso Telesio, fece pubblicare alcuni suoi scritti minori intitolandoli \"Varii de rebus naturalibus libelli\".\nNel 1572 si trasfer\u00ec a Venezia, e nel 1576 divent\u00f2 parroco a Padova e pubblic\u00f2 il \"Trattato dell'ingegno dell'huomo\", in cui riprendeva la teoria telesiana dello \"spiritus\", principio spirituale, movimento, vita, intelligenza.\nNel 1590 si trasfer\u00ec a Roma, dove mor\u00ec nel 1612; qui conobbe anche Tommaso Campanella e Galileo Galilei e pubblic\u00f2 un trattato di carattere medico, \"Del bever caldo\", in cui riprendeva diverse idee gi\u00e0 trattate in precedenza riguardo allo spirito e ai consigli per la sua conservazione.\nOpere.\n... illustratus,\" Venezia, Francesco De Franceschi, Gaspare Bindoni, Nicol\u00f2 Bevilacqua, Damiano Zenaro, 1574.\""}
{"id": "3982788", "revid": "339392", "url": "https://it.wikipedia.org/wiki?curid=3982788", "title": "Gemachim", "text": ""}
{"id": "3982800", "revid": "409613", "url": "https://it.wikipedia.org/wiki?curid=3982800", "title": "Elenco dei reggimenti di artiglieria dell'Esercito Italiano", "text": ""}
{"id": "3982802", "revid": "122246", "url": "https://it.wikipedia.org/wiki?curid=3982802", "title": "Tine Urnaut", "text": "Gioca nel ruolo di schiacciatore e opposto nella .\nCarriera.\nLa carriera di Tine Urnaut, figlio del pallavolista della nazionale jugoslava e allenatore Adolf Urnaut e fratellastro dei pallavolisti Andrej e Matjaz, comincia nel 2006 quando fa il suo esordio nel massimo campionato sloveno con l'Odbojkarski Klub ACH Volley, dove resta per due stagioni, vincendo due campionati, due Coppe di Slovenia, due Middle European League e un'affermazione a livello europeo, ossia la Top Teams Cup 2006-07. Negli stessi anni ottiene anche le prime convocazioni nella nazionale slovena.\nNella stagione 2008-09 passa alla squadra greca dell'Olympiakos dove vince sia il campionato sia la coppa nazionale. La stagione successiva si trasferisce in Italia, ingaggiato dalla Pallavolo Piacenza, club con il quale si aggiudica la Supercoppa italiana.\nNella stagione 2010-11 viene acquistato dallo ZAKSA K\u0119dzierzyn-Ko\u017ale, squadra militante nel massimo campionato polacco; nel 2011 vince la sua prima medaglia con la nazionale, ossia il bronzo all'European League.\nNella stagione 2011-12 viene ingaggiato dall'Umbria Volley di San Giustino, nella Serie A1 italiana, mentre la stagione successiva passa al Callipo Sport Vibo Valentia. Nel campionato 2013-14 va a giocare nella Voleybol 1. Ligi turca con l'Arkas Spor Kul\u00fcb\u00fc, per poi tornare nella Serie A1 italiana per il campionato 2014-15, con la Top Volley di Latina; nel 2015 con la nazionale vince la medaglia d'oro all'European League e quella d'argento al campionato europeo.\nAnche nella stagione 2015-16 resta nella stessa divisione, vestendo per\u00f2 la maglia della Trentino Volley di Trento; al termine dell'annata si reca in Qatar, dove partecipa alla Coppa dell'Emiro con l'Al-Rayyan Sports Club. Nella stagione successiva rientra al club trentino, per poi passare al Modena Volley per il campionato 2017-18, sempre in Serie A1, conquistando la Supercoppa italiana 2018.\nNel 2018 fa una breve esperienza in Qatar, nell'; con la nazionale, nel 2019, conquista la medaglia d'oro alla Volleyball Challenger Cup e quella d'argento al campionato europeo.\nPer il campionato 2019-20 si accasa allo , nella Chinese Volleyball Super League. Nella stagione 2020-21, a competizioni gi\u00e0 iniziate, ritorna in Italia, venendo tesserato dalla , con cui vince la Challenge Cup; con la nazionale conquista nuovamente l'argento al campionato europeo 2021."}
{"id": "3982809", "revid": "380453", "url": "https://it.wikipedia.org/wiki?curid=3982809", "title": "Riley McKibbin", "text": "Gioca nel ruolo di palleggiatore nell'.\nCarriera.\nPallavolo.\nLa carriera di Riley McKibbin, fratello maggiore dell'ex pallavolista e giocatore di beach volley Maddison McKibbin, inizia nei tornei scolastici hawaiani con la Punahou School. Dopo il diploma gioca nella squadra della University of Southern California: milita quindi nella NCAA Division I dal 2008 al 2011, raggiungendo due volte le \"final 4\" e disputando la finale nazionale al suo primo anno.\nNella stagione 2011-12 si trasferisce in Italia, giocando nella Serie A1, ingaggiato dall'Umbria Volley di San Giustino, citt\u00e0 dove resta anche nella stagione successiva con la nuova societ\u00e0 Altotevere Volley.\nNella stagione 2013-14 va a giocare in Grecia, con la squadra del PAOK; resta nella Volley League greca anche nella stagione seguente, vestendo per\u00f2 la maglia del Lamia, dove tuttavia resta per meno di un mese: torna infatti a giocare nella Serie A1 italiana col Porto Robur Costa di Ravenna per il resto della stagione, al termine della quale abbandona la pallavolo indoor.\nTorna a giocare a pallavolo per disputare la prima edizione della NVA con l', venendo premiato come miglior palleggiatore dell'NVA Showcase 2017.\nBeach volley.\nDopo aver lasciato la pallavolo, gioca nel circuito AVP in coppia col fratello Maddison."}
{"id": "3982813", "revid": "174925", "url": "https://it.wikipedia.org/wiki?curid=3982813", "title": "Chevra Kadisha", "text": "Chevra kadisha (Khevra kadishah) (aramaico: \u05d7\u05d1\u05e8\u05d0 \u05e7\u05d3\u05d9\u05e9\u05d0, \u1e24ebh'ra Qaddisha \"societ\u00e0 santa\") \u00e8 un'organizzazione ebraica di uomini e donne che si prendono cura della preparazione e sepoltura di salme ebree secondo la propria tradizione, proteggendone il corpo da una qualsiasi dissacrazione, volontaria o meno, fino all'interramento. Due dei principali requisiti funebri sono la dimostrazione di rispetto appropriato per la salma e il rituale di purificazione del corpo e vestizione per l'inumazione. Tale organizzazione \u00e8 usualmente nota in inglese come \"burial society\" e in italiano come \"societ\u00e0 di sepoltura\".\nDescrizione.\nIl compito della \"Chevra kadisha\" \u00e8 considerato lodevole e non viene quindi retribuito in quanto prendersi cura del morto \u00e8 un favore che il destinatario non pu\u00f2 restituire, il che rende l'operato privo di secondi fini. Tale lavoro \u00e8 quindi definito come \"chesed shel emet\" (una buona azione vera), parafrasato dalla Genesi (dove Giacobbe chiede a suo figlio Giuseppe, \"usa con me bont\u00e0 e fedelt\u00e0: non seppellirmi in Egitto!\" e Giuseppe promette a suo padre di seppellirlo nella Terra di Israele).\nAl centro delle funzioni della societ\u00e0 sta il rito della \"tahara\" o purificazione. In primo luogo il corpo \u00e8 accuratamente pulito da sporcizia, da fluidi e solidi, e quant'altro possa trovarsi sulla pelle; quindi viene ritualmente purificato mediante immersione dalla testa in gi\u00f9, in tutto il corpo, anche sotto un flusso di acqua corrente. \"Tahara\" pu\u00f2 riferirsi sia all'intero processo sia alla purificazione rituale. Una volta che il corpo \u00e8 purificato la salma viene vestita in \"tachrichim\" (sudari) bianchi in puro cotone, composti da dieci pezzi per gli uomini e dodici per le donne, che sono identici per qualsiasi ebreo e richiamano simbolicamente i capi indossati dal Kohen Gadol (Sommo Sacerdote). Gli uomini possono anche essere vestiti con il \"kittel\". Una volta che la salma \u00e8 vestita il feretro viene chiuso. Tuttavia, quando si \u00e8 sepolti in Israele, non viene usata la bara.\nLa societ\u00e0 provvede anche a fare attendere i \"shomrim\", o \"sorveglianti\", per proteggere il corpo da furti, roditori o dissacrazione prima dell'inumazione. In alcune comunit\u00e0 la veglia viene fatta da persone imparentate col defunto oppure a pagamento da \"shomrim\" ingaggiati dall'organizzazione di onoranze funebri. In passato il pericolo di furto del corpo era molto alto; oggigiorno la veglia invece \u00e8 diventata un modo per onorare il morto.\nUn compito specifico della \"Chevra kadisha\" \u00e8 quello di provvedere alla sepoltura dei morti che non hanno parenti. Questi sono definiti \"meit mitzvah\" (salma mitzvah) in quanto curarsi di un \"meit mitzvah\" supera qualsiasi altro comandamento positivo \"(mitzvat aseh)\" della Torah.\nMolte societ\u00e0 di sepoltura programmano uno o due giorni all'anno di digiuno, organizzando regolari sessioni di studio per rimanere aggiornate coi relativi articoli della Legge ebraica. Inoltre la maggior parte delle societ\u00e0 di sepoltura forniscono supporto alle famiglie durante la \"shiv'ah\" (tradizionale settimana di lutto), procurando servizi di preghiera, pasti e altro."}
{"id": "3982818", "revid": "717966", "url": "https://it.wikipedia.org/wiki?curid=3982818", "title": "Khevra kadishah", "text": ""}
{"id": "3982821", "revid": "729019", "url": "https://it.wikipedia.org/wiki?curid=3982821", "title": "Stazione di Porto di Vasto", "text": "La stazione di Porto di Vasto \u00e8 una stazione ferroviaria, posta sulla ferrovia Adriatica, a servizio della zona nord della citt\u00e0 di Vasto.\nStoria.\nIl 19 febbraio 1997 venne attivato il nuovo fabbricato viaggiatori."}
{"id": "3982823", "revid": "122246", "url": "https://it.wikipedia.org/wiki?curid=3982823", "title": "Sebasti\u00e1n Creus", "text": "Ha giocato nel ruolo di centrale nel Club Atl\u00e9tico Boca Juniors fino al 2013.\nCarriera.\nEsordisce in Argentina nel River Plate con cui vince un campionato argentino.\nNella stagione 2002-2003 si trasferisce in Spagna, giocando con la Numancia per quattro stagioni. Nella stagione 2006-2007 si trasferisce in Italia, alla Mater Castellana. La stagione seguente passa alla Volley Forl\u00ec con cui ottiene la promozione in Serie A1. Ritornato la stagione successiva alla Mater Castellana, si trasferisce alla Zinella Bologna nella stagione 2009-2010.&lt;br&gt;Nella stagione 2010-2011 esordisce in Serie A1 giocando per la Pallavolo Modena per poi trasferirsi, l'anno successivo, all'UV San Giustino.\nNella stagione 2012-2013 viene ingaggiato dal GS Robur Costa Ravenna, ma gi\u00e0 a dicembre passa al Volejbol'nyj klub Lokomotiv Novosibirsk, squadra della Superliga russa con la quale termina la stagione. Nella stagione successiva torna in Argentina per giocare col Club Atl\u00e9tico Boca Juniors."}
{"id": "3982828", "revid": "287204", "url": "https://it.wikipedia.org/wiki?curid=3982828", "title": "SR-Bank Arena", "text": "Il Viking Stadion \u00e8 lo stadio del Viking dal 2004. Si trova a J\u00e5tt\u00e5v\u00e5gen, a Stavanger, ed ha una capacit\u00e0 di 16.300 spettatori. Fu inaugurato a maggio 2004 e cost\u00f2 160.000.000 di corone. Di quella cifra, 50.000.000 furono versati dalle casse del municipio, che don\u00f2 anche il terreno dove sarebbe stato costruito l'impianto. Sostitu\u00ec lo Stavanger Stadion come stadio del Viking. All'incontro di inaugurazione, furono presenti alcune personalit\u00e0 di spicco, quali \u00c5ge Hareide (all'epoca commissario tecnico della ), il cantante Kjartan Salvesen e l'imprenditore Kjell Inge R\u00f8kke.\nLo stadio ospit\u00f2 diversi eventi musicali al suo interno, come concerti di artisti internazionali quali Bryan Adams, R.E.M., Roger Waters e Bob Dylan. Nel 2006, fu aumentata la capacit\u00e0 dell'impianto, che pass\u00f2 dagli originali 15.000 posti a 16.300. Esiste la volont\u00e0 di aumentare ulteriormente la capacit\u00e0 dello stadio, portandola a 22.000 spettatori. Ospit\u00f2 quattro incontri della : il 31 maggio 2006 contro la , il 6 settembre 2006 contro la , il 10 giugno 2009 contro la e il 10 novembre 2011 contro il ."}
{"id": "3982831", "revid": "729019", "url": "https://it.wikipedia.org/wiki?curid=3982831", "title": "Stazione di Casalbordino-Pollutri", "text": "La stazione di Casalbordino-Pollutri \u00e8 una fermata ferroviaria, posta sulla ferrovia Adriatica, a servizio dei comuni di Casalbordino e Pollutri.\nStoria.\nLa stazione venne attivata il 25 aprile 1864, come parte della tratta da Ortona a Foggia.\nIn seguito al completamento del raddoppio da Ortona a Casalbordino, avvenuto il 27 novembre 2005, venne trasformata in fermata."}
{"id": "3982834", "revid": "380453", "url": "https://it.wikipedia.org/wiki?curid=3982834", "title": "Linus Tholse", "text": "Gioca nel ruolo di schiacciatore nel Falkenbergs VBK.\nBiografia.\nFiglio del centrale Peter Tholse, \u00e8 cresciuto in Svezia nel Falkenbergs VBK. Si \u00e8 trasferito in Belgio nella stagione 2010-11 per vestire la maglia dello Schuvoc Halen. Nel 2011-12 ha militato nell'Umbria Volley San Giustino, per poi fare ritorno al Falkenbergs.\nCon la maglia della nazionale svedese ha disputato il Campionato europeo 2011."}
{"id": "3982837", "revid": "287204", "url": "https://it.wikipedia.org/wiki?curid=3982837", "title": "Sebastian Creus", "text": ""}
{"id": "3982845", "revid": "110157", "url": "https://it.wikipedia.org/wiki?curid=3982845", "title": "Il gioved\u00ec grasso", "text": "Il gioved\u00ec grasso \u00e8 una farsa in un atto di Gaetano Donizetti, su libretto di Domenico Gilardoni. Il libretto venne adattato dalle commedie francesi \"Il signor di Pourceaugnac\" di Moli\u00e8re e \"Le nouveau Pourceaugnac\" di Charles-Gaspard Delestre-Poirson e Eug\u00e8ne Scribe. L'opera \u00e8 costituita da parti parlate e recitativi, ed il ruolo del buffo parla in lingua napoletana. L'opera ebbe la sua prima esecuzione al Teatro del Fondo di Napoli il 26 febbraio 1829.\nTrama.\nGli amanti Nina e Teodoro sono disperati poich\u00e9 Nina \u00e8 promessa ad Ernesto, un ragazzo semplice del villaggio. Sigismondo, che \u00e8 geloso della propria moglie, per via di alcuni sospetti falsi, e ritiene che Ernesto sia un pazzo, \u00e8 loro amico e decide di aiutarli. Sapendo che Ernesto arriver\u00e0 esattamente quando il padre di Nina, il Colonnello, sar\u00e0 a Parigi, offre a tutti di vestirsi come nel \"Gioved\u00ec Grasso\": Egli sar\u00e0 un amico immaginario del passato di Ernesto e Camilla sar\u00e0 una ex amante tradita da Ernesto. Stefanina che non ha familiarit\u00e0 con Ernesto, \u00e8 colei che apre la porta ad Ernesto e gli dice innocentemente ci\u00f2 che si sta tramando alle sue spalle. Ernesto decide di reagire, si riferisce a Sigismondo come suo amico ed a Camilla come la sua ex amante tradita, confermando cos\u00ec i sospetti presunti di Sigismondo. Egli invia anche una lettera urgente al colonnello chiedendogli di tornare a casa il pi\u00f9 presto possibile. Solo quando il colonnello \u00e8 tornato Ernesto confessa a tutti che lui, il ragazzo semplice del villaggio, \u00e8 colui che li aveva ingannati lasciando che gli amanti si sposassero."}
{"id": "3982850", "revid": "416175", "url": "https://it.wikipedia.org/wiki?curid=3982850", "title": "Stazione di Fossacesia-Torino di Sangro", "text": "La stazione di Fossacesia-Torino di Sangro \u00e8 una stazione ferroviaria, posta sulle linee Adriatica e Sangritana, a servizio dei comuni di Fossacesia e Torino di Sangro.\nStoria.\nLa stazione di Fossacesia-Torino di Sangro venne attivata il 27 novembre 2005, sul tratto in variante a doppio binario della ferrovia Adriatica. Il nuovo impianto sostitu\u00ec le due vecchie stazioni di Fossacesia e di Torino di Sangro-Paglieta, poste sul vecchio tracciato costiero a binario unico.\nL'edificio della stazione storica di Fossacesia si trova tuttora presso la frazione Marina, all'imbocco di via Lungomare dalla strada statale 16 Adriatica. Nel 2019 \u00e8 stata riconvertita a Infopoint con noleggio biciclette, dal momento che si trova sulla pista ciclopedonale Adriatica, ricavata nel 2018-19 sul vecchio tracciato costiero dei binari.\nStrutture e impianti.\nLa stazione di Fossacesia-Torino di Sangro \u00e8 di dimensioni ridotte, dotata di un edificio prefabbricato principale per il coordinamento dei treni, di banchine con pensiline estese, di un ampio parcheggio esterno e di un grande fascio binari merci di innesto della linea Sangritana (attualmente solo traffico merci).\nMovimento.\nLa stazione di Fossacesia-Torino di Sangro, situata in zona Fossacesia Marina all'uscita della strada provinciale Pedemontana, si trova sul nuovo tracciato in variante realizzato nell'entroterra parallelamente a quello storico a ridosso della costa fossacesiana.\nIn direzione nord il percorso si snoda attraverso la galleria \"San Giovanni\" lunga 9.311 m, raggiungendo la nuova stazione di San Vito-Lanciano, dove \u00e8 possibile prendere il treno della Sangritana per Lanciano, per poi proseguire in direzione Pescara e Ancona.\nIn direzione sud, la stazione di Fossacesia-Torino di Sangro include anche la vecchia stazione di Torino di Sangro-Paglieta, in localit\u00e0 Borgata Marina, soppressa anch'essa a seguito del raddoppio in variante. Il percorso si snoda attraverso la galleria \"Diavolo\" lunga 5.269 m, uscendo in localit\u00e0 Palude ed attraversando tutta la campagna torinese in contrada Le Morge. Dalla foce dell'Osento entra poi nel territorio comunale di Casalbordino, in localit\u00e0 Termini."}
{"id": "3982851", "revid": "125447134", "url": "https://it.wikipedia.org/wiki?curid=3982851", "title": "Francesca Montinaro", "text": "Biografia.\nSi laurea all'Accademia di Belle Arti di Roma nel 1988 e inizia ben presto a ottenere successo per le sue creazioni visive. Dagli anni ottanta in poi collabora con tutti i maggiori network televisivi italiani, quali Rai, Mediaset, LA7, All Music, curando l'immagine delle trasmissioni pi\u00f9 innovative, dai talk-show all'informazione. Ha insegnato allo IED di Roma e dal 2010 \u00e8 stata docente all'Accademia di Belle Arti di Roma e all'Accademia di Belle Arti di Carrara.\nLavora per lo pi\u00f9 come scenografa nella televisione italiana, di cui ha curato importanti progetti scenici fondati sul soggetto di \"luogo emozionale\", di cui ne \u00e8 esempio il fondale logoro del palco del Festival di Sanremo 2013 che ha intrapreso un cambio di direzione rispetto alle scenografie precedenti, esibendo un fondale strappato ispirato alle opere di Alberto Burri e Lucio Fontana. Basate sulla stessa filosofia sono \"il filtro immateriale\" di \"Vieni via con me\" per Fabio Fazio e Roberto Saviano su Rai 3, \"la foresta vergine\" de \"Le invasioni barbariche\" di Daria Bignardi, \"l'incombenza\" di \"Piazzapulita\" di Corrado Formigli su LA7 e \"il laboratorio\" de \"Il brutto anatroccolo\" su Italia 1. Nell'ambito dell'arte contemporanea, lavora sui temi della manipolazione e del consenso, ideando delle installazioni interattive che non rappresentano un'esperienza, ma costringono l'osservatore a viverla. Nel 2011 ha esposto alla 54\u00aa Biennale di Venezia - Padiglione Italia a Torino."}
{"id": "3982860", "revid": "1534511", "url": "https://it.wikipedia.org/wiki?curid=3982860", "title": "Regolarizzazione", "text": ""}
{"id": "3982861", "revid": "838137", "url": "https://it.wikipedia.org/wiki?curid=3982861", "title": "Soggetti federali della Russia per popolazione", "text": "Questa \u00e8 una lista degli 83 soggetti federali della Russia in ordine di popolazione secondo il censimento 2002 e 2010. Il totale di tutti i soggetti federali non include i cittadini residenti all'estero al momento del censimento.\nEvoluzione della popolazione.\nEvoluzione demografica dei soggetti federali e dei circondari federali:"}
{"id": "3982864", "revid": "119724068", "url": "https://it.wikipedia.org/wiki?curid=3982864", "title": "Libbiano (Pomarance)", "text": "Libbiano \u00e8 una frazione del comune italiano di Pomarance, nella provincia di Pisa, in Toscana.\nNel corso del Novecento la frazione ha subito un evidente calo demografico e al censimento del 2011 si contavano 17 residenti.\nGeografia fisica.\nIl borgo \u00e8 situato sulle Colline metallifere in mezzo alla Riserva naturale di Monterufoli-Caselli.\nClima.\nDati:https://www.sir.toscana.it/\nMonumenti e luoghi d'interesse.\nA Libbiano sono presenti due chiese di ridotte dimensioni, in funzione solo la chiesa dei Santi Simone e Giuda, ed un cimitero.\nCultura.\nEventi.\nDi recente, nella frazione ha luogo, la seconda domenica di agosto, un evento gastronomico denominato \"Cena Itinerante\", giunto nel 2015 alla sua quindicesima edizione, che attira fino ad un migliaio di avventori."}
{"id": "3982875", "revid": "1638611", "url": "https://it.wikipedia.org/wiki?curid=3982875", "title": "Andragora", "text": "Biografia.\nAndragora era satrapo della satrapia di Partahia, una delle suddivisioni dell'Impero seleucide, sotto i sovrani Antioco I Sotere e Antioco II Teo.\nTra il 246 e il 241 a.C., il sovrano seleucide Seleuco II Callinico fu impegnato in Occidente nella terza guerra siriaca contro Tolomeo III Evergete; approfittando della sua debolezza e della sua lontananza, due governatori seleucidi di province orientali secedettero in rapida successione e forse in accordo tra loro: Andragora, che divenne re dei Parti, e Diodoto I, che fond\u00f2 il Regno greco-battriano. Andragora coni\u00f2 monete recanti il suo nome e la sua effigie recante il diadema reale.\nAndragora govern\u00f2 per pochi anni; nel 238 a.C. i Parni, una trib\u00f9 nomade proveniente dalle steppe, sconfissero e uccisero Andragora sotto la guida di Arsace I, conquistando la regione che avrebbe dato il nome al loro futuro impero: l'impero partico."}
{"id": "3982877", "revid": "295921", "url": "https://it.wikipedia.org/wiki?curid=3982877", "title": "One Shot '80 Volume 10 (Dance Italia)", "text": "One Shot '80 Volume 10 (Dance Italia) \u00e8 la decima raccolta di canzoni degli anni '80, pubblicata in Italia dalla Universal su CD (catalogo 314 5 60827 2) e cassetta nel 2000, appartenente alla serie \"One Shot '80\" della collana \"One Shot\".\nRaggiunge la posizione numero 17 nella classifica degli album in Italia, risultando il 159\u00b0 pi\u00f9 venduto durante il 2000.\nIl disco.\nSecondo volume in due CD dedicato esclusivamente alla musica dance prodotta in Italia, il primo nella serie era stato il quinto.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3982879", "revid": "123639449", "url": "https://it.wikipedia.org/wiki?curid=3982879", "title": "Verein f\u00fcr Leibes\u00fcbungen Wolfsburg 2003-2004", "text": "Questa pagina raccoglie i dati riguardanti il V.f.L. Wolfsburg nelle competizioni ufficiali della stagione 2003-2004.\nStagione.\nLa stagione 2003-2004 per il Wolfsburg si apre con un mercato estivo molto promettente: dal River Plate arrivano nelle file dei biancoverdi due giovani talenti, il centrocampista Andr\u00e9s D'Alessandro e l'attaccante Juan Carlos Menseguez, segu\u00ecti dall'approdo in prestito dell'attaccante brasiliano Fernando Baiano e da altri promettenti giovani, che fanno sperare ai tifosi di poter puntare ad un posto nella parte alta della Bundesliga. Nonostante una mercato estivo di grandi spese e un'estate che fa promettere grandi successi (la squadra sfiora l'accesso alla Coppa UEFA arrivando in finale della Coppa Intertoto, dove viene sconfitto dal ), il Wolfsburg non riesce ad ottenere l'accesso a nessuna coppa europea concludendo il campionato al 10\u00ba posto, venendo inoltre eliminato al secondo turno della Coppa di Germania dal Werder Brema (che riuscir\u00e0 a vincere il trofeo)."}
{"id": "3982886", "revid": "155634", "url": "https://it.wikipedia.org/wiki?curid=3982886", "title": "Kypello Kyprou 1994-1995", "text": "La Kypello Kyprou 1994-1995 fu la 53\u00aa edizione della coppa nazionale cipriota. Vide la vittoria finale dell'APOEL Nicosia, che vinse il suo quattordicesimo titolo.\nFormula.\nNon \u00e8 nota la formula completa del torneo e i relativi risultati; quarti e semifinali furono giocate su gare di andata e ritorno, mentre la finale fu disputata il 27 maggio 1995 in partita unica."}
{"id": "3982892", "revid": "767487", "url": "https://it.wikipedia.org/wiki?curid=3982892", "title": "Traveling", "text": "Traveling \u00e8 un brano musicale della cantante giapponese Utada Hikaru, pubblicato come suo nono singolo giapponese (l'undicesimo in totale), il 28 novembre 2001. Il singolo ha raggiunto la prima posizione della classifica Oricon dei singoli pi\u00f9 venduti in Giappone vendendo 277.100 copie nella prima settimana e 856.000 copie in totale, e rimanendo in classifica per ventuno settimane. Il video musicale prodotto per \"Traveling\" \u00e8 stato diretto da Kazuaki Kiriya, all'epoca marito della Utada."}
{"id": "3982894", "revid": "767487", "url": "https://it.wikipedia.org/wiki?curid=3982894", "title": "Santo Perrotta", "text": "Carriera.\nDebutta in Serie D con il Cosenza nel 1977 e dopo un anno al Trebisacce torna al Cosenza dove vince il campionato di Serie C2 1979-1980.\nL'anno seguente passa alla Sambenedettese con cui vince il campionato di Serie C1 1980-1981 e disputa le successive tre stagioni in Serie B per un totale di 74 presenze e 9 gol.\nGioca gli ultimi anni di carriera in Serie C con Salernitana, Mantova, Livorno e Spezia."}
{"id": "3982895", "revid": "132266", "url": "https://it.wikipedia.org/wiki?curid=3982895", "title": "Preda bellica", "text": ""}
{"id": "3982899", "revid": "1442080", "url": "https://it.wikipedia.org/wiki?curid=3982899", "title": "Open di Zurigo 1986 - Doppio", "text": "Il doppio del torneo di tennis Open di Zurigo 1986, facente parte del Virginia Slims World Championship Series 1986, ha avuto come vincitrici Steffi Graf e Gabriela Sabatini che hanno battuto in finale Lori McNeil e Alycia Moulton 1-6, 6-4, 6-4."}
{"id": "3982900", "revid": "155634", "url": "https://it.wikipedia.org/wiki?curid=3982900", "title": "Robby Kelley", "text": "Biografia.\nRobby Kelley, originario di Starksboro, proviene da una famiglia di grandi tradizioni nello sci alpino: figlio di Lindy Cochran, \u00e8 nipote di Mickey Cochran il quale, dopo aver allenato personalmente i quattro figli che sarebbero entrati nella nazionale statunitense (oltre a Lindy, Barbara, Marilyn e Bob), nel 1974 sarebbe divenuto allenatore della stessa squadra nazionale. Anche la generazione di Robby avrebbe fornito diversi elementi alla nazionale statunitense, come i suoi fratelli Jessica e Tim e i suoi cugini Roger Brown, Jimmy Cochran e Ryan Cochran-Siegle.\nStagioni 2006-2012.\nRobby Kelley ha fatto il suo esordio in gare FIS il 17 dicembre 2005, disputando uno slalom speciale a Sugarloaf/Sunday River e giungendo 45\u00ba. Nella medesima specialit\u00e0 il 2 dicembre 2008 a Loveland ha esordito in Nor-Am Cup, piazzandosi 40\u00ba.\nIl 13 dicembre 2011 ha conquistato la sua prima vittoria, nonch\u00e9 primo podio, in Nor-Am Cup, nello slalom gigante tenutosi sulle nevi di Panorama in Canada. Nella stessa stagione ha esordito in Coppa Europa, il 15 gennaio a M\u00e9ribel (38\u00ba in slalom gigante). A fine stagione in Nor-Am Cup \u00e8 risultato 17\u00ba nella classifica generale e vincitore di quella di slalom gigante.\nStagioni 2013-2019.\nIn Coppa del Mondo ha esordito il 28 dicembre 2012 nello slalom gigante di S\u00f6lden, senza qualificarsi per la seconda manche, e ha conquistato i primi punti il 12 gennaio successivo, classificandosi 23\u00ba nel prestigioso slalom gigante della Chuenisb\u00e4rgli di Adelboden: tale risultato sarebbe rimasto il migliore ottenuto da Kelley nel massimo circuito internazionale.\nAi Mondiali di Schladming 2013, sua prima presenza iridata, si \u00e8 piazzato 26\u00ba nello slalom gigante; quattro anni dopo, ai Mondiali di Sankt Moritz 2017 (suo congedo iridato), si \u00e8 classificato 39\u00ba nello slalom speciale. Ha disputato la sua ultima gara in Coppa del Mondo il 18 novembre 2018, lo slalom speciale di Levi che non ha completato; si \u00e8 ritirato al termine di quella stessa stagione 2018-2019 e la sua ultima gara in carriera \u00e8 stata uno slalom gigante FIS disputato a Burke Mountain il 6 aprile, non compeltato da Kelley.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nGS = slalom gigante\nAustralia New Zealand Cup.\nAustralia New Zealand Cup - vittorie.\nLegenda:\nSL = slalom speciale"}
{"id": "3982904", "revid": "1442080", "url": "https://it.wikipedia.org/wiki?curid=3982904", "title": "Taiwan Open 1986 - Doppio", "text": "Il doppio del torneo di tennis Taiwan Open 1986, facente parte del Virginia Slims World Championship Series 1986, ha avuto come vincitrici Lea Antonoplis e Barbara Gerken che hanno battuto in finale Gigi Fern\u00e1ndez e Susan Leo 6\u20131, 6\u20132."}
{"id": "3982907", "revid": "71433", "url": "https://it.wikipedia.org/wiki?curid=3982907", "title": "Final Distance", "text": "Final Distance \u00e8 un brano musicale della cantante giapponese Utada Hikaru, pubblicato come suo ottavo singolo giapponese (il decimo in totale), ed il primo dall'album \"Deep River\". \"Final Distance\" \u00e8 il primo brano per il quale Kazuaki Kiriya, ex marito della cantante, cura la regia del video musicale. Il singolo \u00e8 arrivato alla seconda posizione della classifica Oricon dei singoli pi\u00f9 venduti in Giappone, vendendo 225.860 nella sua prima settimana."}
{"id": "3982911", "revid": "599013", "url": "https://it.wikipedia.org/wiki?curid=3982911", "title": "Japan Open Tennis Championships 1986 - Doppio femminile", "text": "Il doppio femminile del torneo di tennis Japan Open Tennis Championships 1986, facente parte del Virginia Slims World Championship Series 1986, ha avuto come vincitrici Sandy Collins e Sharon Walsh che hanno battuto in finale Susan Mascarin e Betsy Nagelsen 6-1, 6-2."}
{"id": "3982913", "revid": "254059", "url": "https://it.wikipedia.org/wiki?curid=3982913", "title": "Palazzo Ducale (Nocera Inferiore)", "text": "Il palazzo ducale di Nocera dei Pagani, fu realizzato intorno al 1530 da Ferdinando I Carafa, feudatario e secondo duca di Nocera, che decise di dotarsi di un palazzo al centro della citt\u00e0, abbandonando il castello del Parco.\nL'edificio sorgeva a ridosso dell'antico rione Borgo (attuale via Solimena) di Nocera Inferiore.\nDopo il suo abbandono, fu raso al suolo e trasformato in Caserma di Cavalleria per volere del re di Napoli, nel 1751. Fu cos\u00ec realizzata l'attuale caserma Tofano. Intento del re fu di liberare i nocerini dall'incombenza di dover ospitare i militari nelle proprie case.\nStoria.\nNel 1521 Tiberio Carafa acquista Nocera dei Pagani per 50.000 ducati. Dopo un breve soggiorno nel castello Ferdinando I, figlio del primo duca di Nocera Tiberio Carafa, decise di dotarsi di un vero palazzo, realizzandolo nel popoloso quartiere del \"Borgo\", collocato lungo il versante meridionale della Collina di Sant'Andrea.\nIl duca adorn\u00f2 il suo palazzo di un celebre \"giardino di delizie\" (di cui resta traccia nell'attuale villa comunale).\nAlla morte di Ferdinando, il 25 maggio 1558, divenne duca il figlio, Alfonso Carafa, sposato con Giovanna Castriota Scanderbeg. Alla sua morte il palazzo pass\u00f2 nelle mani del figlio, Ferdinando II Carafa. Sposato con Anna Clarice Carafa, mor\u00ec l'11 settembre 1593 lasciando in eredit\u00e0 titolo e palazzo al figlio, Francesco Maria Carafa, che mor\u00ec il 12 luglio 1642. Gli successe Francesco Maria Domenico, ultimo dei Carafa a tenere Nocera. Mor\u00ec nel 1647.\nNelle sue sale fu a lungo ospite del duca Alfonso Carafa il filosofo calabrese Bernardino Telesio (dal 1544 al 1550 e vi stette ancora dal 1565) che fu precettore del figlio Ferdinando II. Questa circostanza permise al filosofo cosentino di trovare il raccoglimento necessario per la sua opera maggiore: il \"De rerum natura iuxta propria principia\" (\"Intorno alla natura delle cose secondo i loro principi\"), che il filosofo dedic\u00f2 al figlio di Alfonso, Ferrante.\nDurante la reggenza dell'ultimo duca della dinastia Carafa il palazzo fu saccheggiato dai cittadini nell'ambito dei moti antispagnoli della prima met\u00e0 del seicento.\nIl palazzo ducale pass\u00f2, nel 1656 alla famiglia iberica dei Marchesi di Castelrodrigo, che lo tennero per circa cinquant'anni. Pass\u00f2 ai Pio di Savoia. Da ricordare come proprietari donna Eleonora de Moura e Giliberto II Pio di Savoia.\nUltimo proprietario fu, nel XVIII secolo, Carlo III di Borbone. Questi, entrato a Napoli il 10 maggio 1734 (dopo aver sconfitto l'esercito Austriaco del Traun) e proclamatosi il 15 giugno dello stesso anno Re delle Due Sicilie, acquist\u00f2 il palazzo ducale decidendo di modificarlo.\nLa struttura.\nSecondo la testimonianza del vescovo Simone Lunadoro, vescovo della diocesi di Nocera dei Pagani (dal 17 giugno 1602 al 1610), il palazzo sorgeva in prossimit\u00e0 di una piazza pubblica.\nEra mirabile per lo sfarzo degli appartamenti, tanto che il duca Ferrante \"vi ricev\u00e9 il Conte di Miranda Vice Re di Napoli accompagnato da molti Principi grandi, con molta splendidezza\".\nVi si godeva la vista della collina del Parco e del suo giardino.\nIl \"giardino di delizie\".\nLo stesso Lunadoro procede ad una minuziosa descrizione del giardino: \"ripieno di Cedri, Limoni, Aranci, Mortelle, et altre nobilissime piante\".\nI giochi d'acqua del parco erano alimentati da uno dei due ruscelli che attraversavano la citt\u00e0. Le fontane erano piene di pesci e ornate di \"statue leggiadramente intagliate in marmo, da mano di molto eccellente Scultore\".\nEra presente anche una grotta sotterranea \"tutta con statue, pitture, grotteschi, e fiorami ornata in mille modi\".\nI residui di questo giardino formano l'attuale villa comunale della citt\u00e0 di Nocera Inferiore."}
{"id": "3982914", "revid": "155634", "url": "https://it.wikipedia.org/wiki?curid=3982914", "title": "Kypello Kyprou 1995-1996", "text": "La Kypello Kyprou 1995-1996 fu la 54\u00aa edizione della coppa nazionale cipriota. Vide la vittoria finale dell'APOEL Nicosia, che vinse il suo quindicesimo titolo.\nFormula.\nPrevedeva solo 3 turni: quarti e semifinali con gare di andata e ritorno e finale (disputata il 29 maggio 1996) in partita unica."}
{"id": "3982917", "revid": "767487", "url": "https://it.wikipedia.org/wiki?curid=3982917", "title": "Alcide Bezzati", "text": "Carriera.\nGioca con il Padova nella Divisione Nazionale (la massima serie dell'epoca) nella stagione 1926-1927 e in Serie B nella stagione 1930-1931 disputando in totale 14 partite. Debutta il 2 gennaio 1927 nella partita Doria-Padova (1-0). Gioca la sua ultima partita con i biancoscudati il 21 giugno 1931 in Padova-Lecce (1-0).\nHa disputato la stagione 1931-32 in Prima Divisione a Rovigo.\nMilit\u00f2 poi nella Bagnolese e nel Bolzano."}
{"id": "3982918", "revid": "1442080", "url": "https://it.wikipedia.org/wiki?curid=3982918", "title": "Porsche Tennis Grand Prix 1986 - Doppio", "text": "Il doppio del torneo di tennis Porsche Tennis Grand Prix 1986, facente parte del Virginia Slims World Championship Series 1986, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Zina Garrison e Gabriela Sabatini 7\u20136(5), 6\u20134."}
{"id": "3982919", "revid": "94647", "url": "https://it.wikipedia.org/wiki?curid=3982919", "title": "Matrimonio combinato", "text": ""}
{"id": "3982921", "revid": "1442080", "url": "https://it.wikipedia.org/wiki?curid=3982921", "title": "Brighton International 1986 - Doppio", "text": "Il doppio del torneo di tennis Brighton International 1986, facente parte del Virginia Slims World Championship Series 1986, ha avuto come vincitrici Steffi Graf e Helena Sukov\u00e1 che hanno battuto in finale Tine Scheuer-Larsen e Catherine Tanvier 6-4, 6-4."}
{"id": "3982922", "revid": "1305772", "url": "https://it.wikipedia.org/wiki?curid=3982922", "title": "Wiener Hofburg Orchester", "text": "La Wiener Hofburg Orchester (: \"L'orchestra dell'Hofburg Vienna\") e una orchestra austriaca con sede a la citt\u00e0 di Vienna.\nL'orchestra \u00e8 stata fondata dal direttore d'orchestra Gert Hofbauer nel 1971 e si compone di 36 musicisti professionisti da tutte le importanti orchestre di Vienna e cantanti solisti internazionali: Andrea Olah (Soprano), Kayo Takemura (Soprano), Ella Tyran (Soprano), Elena Suvorova (Mezzosoprano), Oskar Hillebrandt (Baritono), Georg Lehner (Baritono), Peter Edelmann (Baritono) e Bohan Choe (Tenor). L'orchestra organizza concerti nelle sale di Hofburg e la Konzerthaus di Vienna.\nL'obiettivo dell'orchestra \u00e8 \"quello di conservare la musica del valzer e dell'operetta viennesi e farla conoscere a tutto il mondo\". Cos\u00ec il programma dell'orchestra \u00e8 composto di valzer viennese e melodie operette di Johann Strauss, Franz Leh\u00e1r e Emmerich K\u00e1lm\u00e1n insieme con arie e duetti d'opera di Wolfgang Amadeus Mozart.\nLa stagione concertistica dell'orchestra dura da maggio alla met\u00e0 di ottobre e dalla met\u00e0 di ottobre alla fine di dicembre. Ogni anno l'orchestra si esibisce concerti tradizionali di San Silvestro e Capodanno il 31 dicembre e il 1\u00ba gennaio nelle sale delle feste dell'Hofburg di Vienna."}
{"id": "3982928", "revid": "1127199", "url": "https://it.wikipedia.org/wiki?curid=3982928", "title": "Monte San Silvestro", "text": "Il monte di San Silvestro \u00e8 un monte della Provincia di Avellino situato tra i comuni di Summonte e Sant'Angelo a Scala. Il monte \u00e8 alto 912\u00a0m. Presso il monte sorge uno dei 30 sentieri escursionistici del Parco regionale del Partenio.\nIl monte.\nIl monte \u00e8 caratterizzato da temperature molto basse e, nei periodi primaverili, gi\u00e0 verso i 500 metri \u00e8 possibile il verificarsi di precipitazioni a carattere nevoso. Nel periodo estivo \u00e8 possibile trovare fauna tipica del Parco Regionale del Partenio quali vipere, tassi, lepri e, pi\u00f9 raramente, volpi, anche se i boschi di San Silvestro sono di estensione troppo limitata per essere un habitat ideale. Il monte \u00e8 dedicato a San Silvestro papa poich\u00e9 Sant'Angelo a Scala \u00e8 il suo luogo di nascita.\nIl percorso.\nNel Parco regionale del Partenio sono presenti 30 percorsi escursionistici. Il sentiero n. 205 tocca anche il monte di San Silvestro ed \u00e8 lungo 6\u00a0km. Il percorso intero richiede circa 4 ore e si imbocca a partire dalla strada statale n.374, a circa 1\u00a0km dal paese.\nIl sentiero raggiunge una cappella, dedicata a San Silvestro, situata sull'esatta sommit\u00e0 del monte. Al suo interno si trova una campana in bronzo che deve essere suonata da tutti gli escursionisti che riescono ad arrivare alla fine del percorso. \nAl suo fianco sorge la grotta di San Silvestro, dove sgorga una piccola sorgente; le sue acque sono credute miracolose per le malattie della pelle. \nGi\u00e0 in tempi medioevali i devoti pellegrini affetti da malattie della pelle scalavano il monte per raggiungere la grotta.\nIl sentiero prosegue, con una difficolt\u00e0 escursionistica di livello E (escursionisti) ed in seguito raggiunge il livello EE (escursionisti esperti). Pi\u00f9 che di un percorso si tratta infatti di una scalata che attraversa burroni e salite molto impegnative. Il percorso n. 205 termina presso la localit\u00e0 Ruderi dell'Incoronata."}
{"id": "3982929", "revid": "599013", "url": "https://it.wikipedia.org/wiki?curid=3982929", "title": "Singapore Open 1986 - Doppio", "text": "Il doppio del torneo di tennis Singapore Open 1986, facente parte del Virginia Slims World Championship Series 1986, ha avuto come vincitrici Anna Maria Fern\u00e1ndez e Julie Richardson che hanno battuto in finale Sandy Collins e Sharon Walsh 6\u20133, 6\u20132."}
{"id": "3982931", "revid": "130040", "url": "https://it.wikipedia.org/wiki?curid=3982931", "title": "Centullo V di B\u00e9arn", "text": "Origine.\nSecondo il \"Cartulaire du prieur\u00e9 de Saint Mont (ordre de Cluny)\", Centullo era figlio del visconte di B\u00e9arn, Gastone III e di Ad\u00e9la\u00efs di Lomagne, sorellastra del conte d'Armagnac e duca di Guascogna, Bernardo II e figlia, secondo la \"La Vasconie. Tables G\u00e9n\u00e9alogiques\" di Arnaud II, visconte di Lomagne e d'Auvillars, e d'Adala\u00efs di Poitiers.\n&lt;br&gt;Gastone III di B\u00e9arn, sempre secondo il \"Cartulaire du prieur\u00e9 de Saint Mont (ordre de Cluny)\", era figlio del visconte di B\u00e9arn, Centullo IV \"il Vecchio\", e di Angela d'Oleron, come conferma la \"La Vasconie. Tables G\u00e9n\u00e9alogiques\".\nBiografia.\nSuo padre che era visconte assieme al nonno di Centullo, Centullo IV \"il Vecchio\", mor\u00ec verso il 1054.\nCentullo viene citato in documento, nel 1055, assieme allo zio, Bernardo II di Guascogna, detto \"Tumapaler\".\nCentullo divenne visconte di Bearn, nel 1058, quando suo nonno, Centullo IV venne ucciso in battaglia, come riporta il \"Recueil des historiens des Gaules et de la France. Tome 14\".\nCentullo V rafforz\u00f2 l'autonomia dei visconti di B\u00e9arn di fronte ai duchi d'Aquitania, dei quali era teoricamente vassallo. Questi ultimi il primo ottobre 1086 gli accordarono la viscontea di Dax, i paesi d'Orthe e di Salies e soprattutto lo affrancarono del tutto dal vassallaggio, come conferma la \"La Vasconie. Tables G\u00e9n\u00e9alogiques\". Alcune delle sue azioni sono rimarchevoli:\nFu un gran sostenitore della riforma gregoriana della Chiesa cattolica ed intrattenne eccellenti relazioni con la Santa Sede.\nInizi\u00f2 la costruzione della chiesa di \"Sainte-Foy de Morla\u00e0s\", primo esempio di architettura romanica nel B\u00e9arn.\nPapa Gregorio VII lo defin\u00ec \u00ab\"\u2026amator justitiae, defensor pauperum, propagator pacis\"\u00bb, cio\u00e8 \u00ab\u2026sostenitore della giustizia, difensore dei poveri e propagatore di pace.\u00bb\nNel 1079 prese parte all'assedio di Saragozza, tenuta da Rodrigo D\u00edaz de Bivar, detto \"El Cid\", allora a servizio dei musulmani. Rientrato nei suoi stati e divenuto, per matrimonio, anche conte de Bigorre, ripopol\u00f2 la citt\u00e0 di Oloron, dotandola di Fori nel 1080.\nDopo la separazione dalla prima moglie Gisla, Centullo V fece una donazione all'abbazia di Cluny, come riportato nel documento n\u00b0 I del \"Cartulaire de Sainte Foi de Morlaas\".\nIl primo aprile 1080, Centullo, assieme alla seconda moglie, Beatrice, e alla suocera, Stefania, fece una donazione all'Abbazia di San Vittore di Marsiglia, come da documento n\u00b0 483 del \"Cartoulaire de l'abbaye de Saint-Victor de Marseille tome I\"; questa donazione viene riportata anche dalla \"Donatio monasterii\" del \"Veterum scriptorum et monumentorum historicorum, dogmaticorum, Volume 1\".\nSuo cognato, il Conte di Bigorre, Raimondo II, fratellastro della seconda moglie, Beatrice, mor\u00ec nel 1080; e ancora secondo la \"La Vasconie. Tables G\u00e9n\u00e9alogiques\"; Beatrice gli succedette, come Beatrice I, assieme a Centulo (Centullo I).\nGrazie alla sua politica di alleanze acquis\u00ec il controllo dei suoi vicini ad oriente, Montaner e Bigorre, ed a costituire una solida alleanza a sud con l'Aragona.\nIn compenso dovette lottare militarmente contro i suoi vicini ad ovest e nel 1082 combatt\u00e9 contro il visconte di Dax, invadendo la viscontea con un poderoso esercito, subendo per\u00f2 una umiliante sconfitta, come riportato nel \"En guerra con bajonavarros y suletinos\".\nNel 1086, sottoscrisse una donazione fatta dal re d'Aragona, Sancho Ram\u00edrez.\nNel 1090 Centullo ripart\u00ec per l'Aragona alla testa delle truppe del B\u00e9arn per partecipare alla presa di Huesca, arruolato dal re Sancho Ramirez, mentre attraversava la valle di Tena, nell'Alto G\u00e1llego, pernottando presso Garcia Aznarez, fu da quest'ultimo assassinato a tradimento.\n&lt;br&gt;Il documento n\u00b0 II del \"Honores y tenencias en Arag\u00f3n\", riporta la sentenza del re Sancho, che condanna Garcia Aznarez e i suoi accoliti (in contumacia, in quanto fuggiti in Al Andalus), per l'omicidio di Centullo.\nNella viscontea di B\u00e9arn, gli succedette il figlio di primo letto, Gastone, come Gastone IV.\nNella contea di Bigorre continu\u00f2 a governare la moglie, Beatrice, che l'anno successivo, assieme al figlio, Bernardo, conferm\u00f2 le donazioni fatte all'Abbazia di San Vittore di Marsiglia, come conferma la \"Carta Beatrici comitissae\" del \"Veterum scriptorum et monumentorum historicorum, dogmaticorum, Volume 1\" ed il documento n\u00b0 818 del \"Cartoulaire de l'abbaye de Saint-Victor de Marseille tome II\".\nMatrimoni e discendenza.\nCentullo, come conferma la \"La Vasconie. Tables G\u00e9n\u00e9alogiques\", spos\u00f2 verso il 1060 la cugina Gisla o Gisela, probabilmente figlia di Bernardo II di Guascogna, conte d'Armagnac; siccome la Chiesa cattolica non ammetteva i matrimoni fra consanguinei, Centullo venne invitato a separarsi dalla moglie sia dal vescovo di Oloron, Amat, che dal cardinale, Bernard de Millau, abate dell'Abbazia di San Vittore (Marsiglia), ed infine il papa Gregorio VII, nel 1074, gli scrisse una lettera per indurlo a seguire i dettami della chiesa; Centullo segu\u00ec le indicazioni del papa e in segno di penitenza Centullo fond\u00f2 allora il monastero di Santa Fe de Morl\u00e1as, dipendente dall'abbazia di Cluny come riportato nel \"Incorporaci\u00f3n del vizcondado de Olor\u00f3n\".\n&lt;br&gt;Dal matrimonio con Gisela erano gi\u00e0 nati due figli:\nDopo essersi separato da Gisla, nel 1077, Centullo spos\u00f2 Beatrice, che, secondo la \"Histoire g\u00e9n\u00e9rale de Languedoc, tomus II, Genealogie des comtes de Carcassonne, de Razes et de Foix\" era figlia del Conte di Bigorre, Bernardo II e della sua seconda moglie, Stefania o Dolce (?- dopo il 1096, anno in cui Stefania fece una donazione per l'anima del figlio Bertrando), che secondo lo storico Szabolcs de Vajay era viscontessa di Marsiglia, figlia del visconte di Marsiglia, Guglielmo II. \nDa Beatrice, Centulo ebbe due figli:"}
{"id": "3982935", "revid": "767487", "url": "https://it.wikipedia.org/wiki?curid=3982935", "title": "Cratere Nardo", "text": "Nardo \u00e8 un cratere di Marte, creatosi in seguito a un impatto e con diametro approssimativamente di 25\u00a0km di larghezza.\n\u00c8 localizzato a 27\u00b0 sud e 327\u00b0 est. Prende il nome da Nard\u00f2 una cittadina italiana della provincia di Lecce, e il suo nome \u00e8 stato approvato dall'Unione Astronomica Internazionale nel 1976."}
{"id": "3982936", "revid": "1442080", "url": "https://it.wikipedia.org/wiki?curid=3982936", "title": "Virginia Slims of Indianapolis 1986 - Doppio", "text": "Il doppio del torneo di tennis Virginia Slims of Indianapolis 1986, facente parte del Virginia Slims World Championship Series 1986, ha avuto come vincitrici Zina Garrison e Lori McNeil che hanno battuto in finale Candy Reynolds e Anne Smith che si sono ritirate sul punteggio di 4\u20135 ritiro."}
{"id": "3982940", "revid": "1442080", "url": "https://it.wikipedia.org/wiki?curid=3982940", "title": "Virginia Slims of Arkansas 1986 - Doppio", "text": "Il doppio del torneo di tennis Virginia Slims of Arkansas 1986, facente parte del Virginia Slims World Championship Series 1986, ha avuto come vincitrici Svetlana \u010cerneva e Larisa Neiland che hanno battuto in finale Iva Buda\u0159ov\u00e1 e Beth Herr 6-2, 1-6, 6-1."}
{"id": "3982942", "revid": "717966", "url": "https://it.wikipedia.org/wiki?curid=3982942", "title": "Chevra kadisha", "text": ""}
{"id": "3982945", "revid": "1442080", "url": "https://it.wikipedia.org/wiki?curid=3982945", "title": "Puerto Rico Open 1986 - Doppio", "text": "Il doppio del torneo di tennis Puerto Rico Open 1986, facente parte del Virginia Slims World Championship Series 1986, ha avuto come vincitrici Lori McNeil e Mercedes Paz che hanno battuto in finale Gigi Fern\u00e1ndez e Robin White 6\u20132, 3\u20136, 6\u20134."}
{"id": "3982949", "revid": "767487", "url": "https://it.wikipedia.org/wiki?curid=3982949", "title": "Exodus (Utada Hikaru)", "text": " \u00e8 il secondo album in lingua inglese della cantante giapponese Utada, il primo pubblicato a livello internazionale con il suo vero nome. L'album \u00e8 stato pubblicato l'8 settembre 2004 dalla Island Records in Giappone, ed il 5 ottobre 2004 nel resto del mondo. L'album \u00e8 stato ripubblicato dalla Mercury Records nel Regno Unito oltre un anno dopo, il 25 settembre 2005. \"Exodus\" ha ricevuto generalmente recensioni favorevoli dalla critica musicale. \"Exodus\" \u00e8 stato ripubblicato il 20 settembre 2006 in Giappone per la Def Jam, in edizione limitata. In tutte le sue versioni, l'album ha venduto 1.5 milioni di copie in tutto il mondo. \"Easy Breezy\", \"Devil Inside\" ed \"Exodus '04\" sono i tre singoli pubblicati in America, mentre per il mercato britannico \u00e8 stato aggiunto anche \"You Make Me Want to Be a Man\"."}
{"id": "3982950", "revid": "599013", "url": "https://it.wikipedia.org/wiki?curid=3982950", "title": "Ameritech Cup 1986 - Doppio", "text": "Il doppio del torneo di tennis Ameritech Cup 1986, facente parte del Virginia Slims World Championship Series 1986, ha avuto come vincitrici Claudia Kohde Kilsch e Helena Sukov\u00e1 che hanno battuto in finale Steffi Graf e Gabriela Sabatini 6\u20137, 7\u20136, 6\u20133."}
{"id": "3982953", "revid": "253269", "url": "https://it.wikipedia.org/wiki?curid=3982953", "title": "Virginia McKenna", "text": "Biografia.\nVirginia McKenna fu allieva della Central School of Speech and Drama di Londra e nel 1949 fece il suo debutto teatrale al West End con la pi\u00e8ce \"A Penny for a Song\". Successivamente apparve a fianco di John Gielgud nella tragicommedia shakespeariana \"Il racconto d'inverno\", nel ruolo di Perdita. Nel 1952 esord\u00ec sugli schermi cinematografici in \"Father's Doing Fine\" (1952) e per alcuni anni interpret\u00f2 personaggi di giovani donne senza scostarsi troppo dall'impostazione vagamente retorica prevalente in quel momento. Continu\u00f2 al tempo stesso a dedicarsi al teatro, e nella stagione 1954-1955 fece parte della prestigiosa compagnia dell'Old Vic.\nDivorziata dall'attore Denholm Elliott dopo un matrimonio durato pochi mesi, dalla met\u00e0 degli anni cinquanta la McKenna inizi\u00f2 ad ottenere parti meno convenzionali e pi\u00f9 interessanti, come quella di Jean Paget, una dattilografa inglese che viene fatta prigioniera dai giapponesi in Malaysia, al tempo della seconda guerra mondiale, nel film bellico \"La mia vita comincia in Malesia\" (1956), accanto a Peter Finch. Il ruolo di Jean Paget consent\u00ec alla McKenna di guadagnare un premio BAFTA alla migliore attrice protagonista nel 1956, cui fece seguito un'altra notevole performance nei panni di Henrietta nel dramma storico \"Il grande amore di Elisabetta Barrett\" (1957), nel quale ritrov\u00f2 come partner John Gielgud. L'anno successivo fu nuovamente candidata ai BAFTA per il film di spionaggio \"Scuola di spie\" (1958), nel quale interpret\u00f2 Violette Szabo, agente segreto SOE durante l'ultimo conflitto mondiale, quindi partecip\u00f2 all'avventuroso \"I giganti del mare\" (1959), nel quale ebbe come partner Gary Cooper e Charlton Heston.\nRisposatasi nel 1957 con l'attore Bill Travers (dal quale avr\u00e0 quattro figli), la McKenna si ritir\u00f2 per un certo periodo dalle scene per dedicarsi alla famiglia. Il suo rientro avvenne nel 1966 con \"Nata libera\" (1966), il film d'avventura ambientato in Africa nel quale interpret\u00f2 il ruolo di Joy Adamson, al fianco del marito Bill Travers nei panni del naturalista e ambientalista George Adamson. La pellicola le valse la candidatura al Golden Globe per la migliore attrice in un film drammatico. La vicenda della leonessa Elsa e l'esperienza maturata nella realizzazione del film e dalla collaborazione con gli Adamson influenzarono la McKenna e Travers, portandoli ad avvicinarsi ai temi della salvaguardia della natura in Africa. La coppia continu\u00f2 nei decenni successivi a impegnarsi in attivit\u00e0 di protezione degli animali selvatici africani e di salvaguardia del loro habitat naturale, fondando nel 1984 l'organizzazione Zoo Check e dando vita nel 1991 alla Born Free Foundation.\nLa McKenna continu\u00f2 a recitare, comparendo in film quali \"Waterloo\" (1970), nel ruolo della Duchessa di Richmond, e \"Holocaust 2000\" (1977), al fianco di Kirk Douglas, e lavorando regolarmente per la televisione britannica. Da ricordare la sua apparizione sul palcoscenico nella commedia musicale \"The King and I\", accanto a Yul Brynner, che nel 1979 le valse il premio Laurence Olivier Awards quale migliore attrice di musical, e il breve ma incisivo ruolo della madre malata di James Hammerton (John Hannah) in \"Sliding Doors\" (1998), con Gwyneth Paltrow.\nI meriti artistici e l'intenso impegno profuso nella salvaguardia della natura e in favore dei diritti degli animali valsero nel 2004 all'attrice la nomina a Ufficiale dell'Ordine dell'Impero Britannico. Vedova dal 1994 di Bill Travers, continu\u00f2 la sua attivit\u00e0 sulle scene teatrali e televisive, e nel 2009 pubblic\u00f2 la propria autobiografia intitolata \"The Life in My Years\"."}
{"id": "3982957", "revid": "1305772", "url": "https://it.wikipedia.org/wiki?curid=3982957", "title": "Salut champion", "text": "Salut champion \u00e8 una serie televisiva francese in 13 episodi trasmessi per la prima volta nel corso di una sola stagione nel 1981.\n\u00c8 una serie d'avventura incentrata sulle vicende professionali di un gruppo di cronisti francesi, composto da Vincent Navailles, Juliette Majoureau e \"Syndicat\", che seguono varie discipline sportive per conto dell'agenzia di stamapa sportiva ANI.\nProduzione.\nLa serie, ideata da Denis LaLanne (giornalista de \"L'\u00c9quipe\"), fu prodotta da TF1 e T\u00e9l\u00e9cip. Le musiche furono composte da Christian Gaubert.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Francia dal 10 aprile 1981 al 21 maggio 1981 sulla rete televisiva TF1. In Italia \u00e8 stata trasmessa con il titolo \"Salut champion\"."}
{"id": "3982958", "revid": "1310927", "url": "https://it.wikipedia.org/wiki?curid=3982958", "title": "Stanislav Kostov", "text": "Carriera.\nClub.\nInizia la sua carriera nel 2006 quando viene acquistato dal Pirin Blagoevgrad dove, in quattro anni, fa tutta la trafila fino alla prima squadra: l'esordio arriva il 7 agosto in occasione del match di campionato con lo Sliven. L'11 settembre realizza la sua prima rete in carriera ai danni del Lokomotiv Sofia: in quell'occasione subisce anche la sua prima ammonizione, in carriera.\nDurante la sessione invernale del calciomercato 2011 viene acquistato dal CKSA Sofia, dove debutta il 20 aprile in occasione della partita di coppa con il Liteks Love\u010d. Il 28 maggio realizza la sua prima rete in campionato, con la maglia dei \"Soldati\", in occasione del match di campionato con l'Akademik Sofija. Per la stagione 2017-2018 gioca fino a gennaio con la maglia del OFK Pirin Blagoevgrad per poi passare al Levski Sofia dove mette a segno 2 goal.\nNazionale.\nDal 2010 al 2012 ha militato con la Nazionale bulgara Under-21."}
{"id": "3982964", "revid": "938", "url": "https://it.wikipedia.org/wiki?curid=3982964", "title": "Lingue oceaniche", "text": "Le lingue oceaniche (o \"gruppo oceanico\") sono un insieme omogeneo di quasi 500 lingue derivate da una lingua comune, il proto-oceanico, parlate sulle isole dell'oceano Pacifico.\nQuesto gruppo linguistico comprende l'insieme delle lingue parlate sulle isole del Pacifico, ad eccezione delle lingue aborigene australiane, di Palau e della maggior parte delle lingue di Papua.\nDistribuzione geografica.\nBench\u00e9 coprano un'area particolarmente vasta, le lingue oceaniche sono parlate da circa due milioni di persone. Una delle pi\u00f9 parlate \u00e8 il samoano (circa 370.000 parlanti), poi il figiano orientale con pi\u00f9 di 450.000 parlanti, includendo tutte le varianti. La lingua gilbertese, il tongano, la lingua m\u0101ori, il figiano orientale ed il kuanua parlato dai Tolai di Papua superano ciascuna i 100.000 parlanti; il tahitiano \u00e8 parlato come prima lingua da circa 50.000 persone.\nClassificazione.\nIl gruppo oceanico, che venne individuato come tale da Sidney Herbert Ray nel 1896, forma un sottogruppo delle lingue maleo-polinesiache, che sono un ramo della famiglia delle lingue austronesiane.\nGrazie alle ricerche di molti linguisti, in particolare del tedesco Otto Dempwolff (1871-1938), si \u00e8 potuto dimostrare l'esistenza di un antenato comune al gruppo di lingue oceaniche: il proto-oceanico (abbreviato POc). Questa lingua sarebbe stata parlata dagli antenati delle popolazioni austronesiane dell'Oceania prima della loro dispersione, che avvenne probabilmente verso il 2.000 a.C., a partire dall'arcipelago delle Bismarck, ad est di Papua-Nuova Guinea, diffusione associata alla civilt\u00e0 Lapita. Gli archeologi ed i linguisti sono d'accordo nel considerare queste popolazioni coincidenti con quelle che svilupparono e diffusero la ceramica e la civilizzazione Lapita.\nLynch \"et al.\" (2011).\nSecondo Lynch \"et al.\", le lingue oceaniche sono cos\u00ec internamente suddivise:\nEthnologue (2015).\nSecondo Ethnologue, all'interno della famiglia austronesiana, il sottogruppo oceanico si situa nel gruppo delle lingue maleo-polinesiache centro-orientali del ramo delle lingue maleo-polinesiache. Il sottogruppo oceanico \u00e8 cos\u00ec ripartito:"}
{"id": "3982965", "revid": "547034", "url": "https://it.wikipedia.org/wiki?curid=3982965", "title": "Frank R. Strayer", "text": "Biografia.\nEssenzialmente regista cinematografico, Frank R. Strayer fu anche occasionalmente produttore, aiuto regista, sceneggiatore e attore. Lavor\u00f2 nel cinema dagli anni venti fino ai primi anni cinquanta. \nDopo essersi diplomato alla Pennsylvania Military Academy, durante la prima guerra mondiale si arruol\u00f2 nella Marina Militare. Dopo la guerra, trov\u00f2 lavoro come aiuto regista alla Metro, la compagnia che in seguito sarebbe confluita nella MGM. Vi gir\u00f2 anche alcuni film da attore. Negli anni venti, pass\u00f2 alla Columbia Pictures dove sarebbe diventato un regista di successo."}
{"id": "3982969", "revid": "72396", "url": "https://it.wikipedia.org/wiki?curid=3982969", "title": "ITF Women's Circuit 2007", "text": "L'ITF Women's Circuit 2007 \u00e8 stata una serie di tornei gestita dall'organo internazionale del tennis, l'ITF. Lo scopo di questi tornei \u00e8 quello di permettere, in particolare alle giovani tenniste, di migliorare la loro classifica per giocare in tornei pi\u00f9 importanti. L'ITF Women's Circuit comprende tornei che hanno montepremi che vanno dai 10.000 ai 100.000 dollari."}
{"id": "3982982", "revid": "481666", "url": "https://it.wikipedia.org/wiki?curid=3982982", "title": "Frank Strayer", "text": ""}
{"id": "3982985", "revid": "767487", "url": "https://it.wikipedia.org/wiki?curid=3982985", "title": "Amore liquido", "text": "Amore liquido \u00e8 un film del 2009 diretto da Marco Luca Cattaneo e distribuito in Italia nel 2012."}
{"id": "3982988", "revid": "1543377", "url": "https://it.wikipedia.org/wiki?curid=3982988", "title": "Tableau encyclop\u00e9dique et m\u00e9thodique", "text": "Tableau encyclop\u00e9dique et m\u00e9thodique des trois r\u00e8gnes de la nature (\"Tabella enciclopedica e metodica dei tre regni della natura\") \u00e8 una vasta enciclopedia pubblicata nel XVIII secolo, in lingua francese, basata inizialmente sul lavoro di appassionati naturalisti come Jean-Guillaume Brugui\u00e8re e Christian Hee Hwass.\n\"Tableau encyclop\u00e9dique et m\u00e9thodique des trois r\u00e8gnes de la nature\" era una enciclopedia illustrata di piante, di animali e di minerali, che si distingue per l'incorporazione delle prime descrizioni scientifiche delle diverse specie, e per le sue belle incisioni colorate. Essa viene pubblicata a Parigi da Charles-Joseph Panckoucke, a partire dal 1788. Anche se molti volumi possono essere considerati parte della pi\u00f9 grande \"Encyclop\u00e9die M\u00e9thodique\", essi sono stati intitolati ed editi separatamente.\nSingole stampe di questo lavoro possono oggi valere centinaia di euro."}
{"id": "3982989", "revid": "3082", "url": "https://it.wikipedia.org/wiki?curid=3982989", "title": "Giustino (storico)", "text": ""}
{"id": "3982994", "revid": "6923", "url": "https://it.wikipedia.org/wiki?curid=3982994", "title": "Giardini Marqueyssac", "text": "I giardini Marqueyssac si trovano a V\u00e9zac, nel dipartimento francese della Dordogna (regione dell'Aquitania).\nIl castello di Marqueyssac \u00e8 un sito privato che proviene da una storia familiare risalente al XVII secolo, mentre i giardini Marqueyssac sono un esempio di giardino romantico del XIX secolo.\nLa tenuta si estende su 22 ettari e include viottole fiancheggiate da bossi secolari, giardini con rocce, cascate e teatri nel verde.\nL'aspetto del giardino con i suoi sentieri sinuosi \u00e8 tipico dello sviluppo del gusto della Francia sotto Napoleone III.\nI messaggi ben illustrati forniscono concise informazioni sulle principali specie animali e vegetali che si incontrano.\nOgni anno vengono organizzate sul sito diverse manifestazioni: \u201cLa grande caccia alle uova pasquali\u201d il pomeriggio della domenica e del luned\u00ec di Pasqua, la \u201cFesta dei giardini\u201d ogni prima domenica del mese di giugno, e infine le \u201cSoir\u00e9es aux chandelles\u201d (serate al lume di candela) tutti i gioved\u00ec sera di luglio e agosto, in cui i giardini saranno illuminati da duemila candele.\nCostruito su uno sperone roccioso, il parco si affaccia sulla valle: dal belvedere della Dordogna, 130 metri sopra il fiume omonimo, si estende un panorama sul P\u00e9rigord, i suoi castelli e borghi come Beynac-et-Cazenac, Fayrac, il castello di Castelnaud, Roque-Gageac Domme."}
{"id": "3982996", "revid": "48778921", "url": "https://it.wikipedia.org/wiki?curid=3982996", "title": "Proto-oceanico", "text": ""}
{"id": "3983003", "revid": "228587", "url": "https://it.wikipedia.org/wiki?curid=3983003", "title": "Punch-Out!!", "text": ""}
{"id": "3983006", "revid": "767487", "url": "https://it.wikipedia.org/wiki?curid=3983006", "title": "Fastest - Il pi\u00f9 veloce", "text": "Fastest - Il pi\u00f9 veloce \u00e8 un film documentario del 2011 diretto da Mark Neale, girato fra il 2010 e il 2011 in occasione del Motomondiale. Il film \u00e8 narrato dall'attore scozzese Ewan McGregor.\nTrama.\nIl docufilm si concentra sulla storia recente della Moto GP ed in particolare sulla figura di Valentino Rossi e di alcuni fra i suoi pi\u00f9 famosi avversari degli anni trascorsi nella classe regina, attraverso interviste agli stessi piloti, ma anche a membri dei loro team e ad importanti figure costantemente presenti nel paddock. Vengono riproposte, in poco meno di due ore di film, le migliori battaglie che si sono viste in pista negli ultimi dieci anni circa, con particolare attenzione rivolta a quelle che hanno visto protagonista Rossi, insieme a Jorge Lorenzo, Max Biaggi, Casey Stoner e Sete Gibernau.\nNon mancano comunque le interviste ad altri piloti (fra cui Marco Simoncelli, Daniel Pedrosa, Nicky Hayden ed altri), le considerazioni degli appassionati di questo sport, i commenti tecnici, nonch\u00e9 considerazioni riguardanti la sicurezza in pista, gli incidenti e le condizioni fisiche e psichiche dei piloti che ne sono sfortunati protagonisti e devono fare lunghi e faticosi percorsi di riabilitazione per tornare al vertice della propria forma fisica."}
{"id": "3983016", "revid": "717966", "url": "https://it.wikipedia.org/wiki?curid=3983016", "title": "Societ\u00e0 di sepoltura", "text": ""}
{"id": "3983023", "revid": "253269", "url": "https://it.wikipedia.org/wiki?curid=3983023", "title": "Clarissa Selwynne", "text": "Biografia.\nNata a Londra, lavor\u00f2 negli Stati Uniti e pi\u00f9 raramente nel Regno Unito. Attrice caratterista, nella sua carriera cinematografica si contano quasi un centinaio di film interpretati dal 1913, il suo debutto sullo schermo, fino al 1937, anno della sua ultima apparizione in un piccolo ruolo in \"Call It a Day\", film della WB diretto da Archie Mayo.\nClarissa Selwynne mor\u00ec a Los Angeles il 13 giugno 1948 all'et\u00e0 di 62 anni."}
{"id": "3983025", "revid": "253269", "url": "https://it.wikipedia.org/wiki?curid=3983025", "title": "Scienza e fantasia", "text": "Scienza e fantasia (\"Science Fiction Theatre\") \u00e8 una serie televisiva statunitense di fantascienza in 78 episodi trasmessi per la prima volta nel corso di 2 stagioni dal 1955 al 1957. La serie fu trasmessa in patria in un secondo ciclo ancora in syndication con il titolo di \"Beyond the Limits\".\nDescrizione.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie di genere fantascientifico, si rifanno a varie teorie scientifiche o pseudo-scientifiche (la produzione si avvalse della collaborazione di diversi scienziati) e vengono presentati da Truman Bradley (che saluta gli spettatori anche alla fine di ogni episodio). Ogni episodio viene aperto da Bradley con la rappresentazione scenica di un esperimento legato al soggetto dell'episodio che poi segue.\nLa serie si concentra su temi come il volo spaziale, i robot, la telepatia, i dischi volanti e l'arrivo degli extraterrestri. La serie tratta anche i viaggi nel tempo (nel secondo episodio della prima stagione una giovane coppia scopre che i loro vicini possiedono strani ed avanzati oggetti ed elettrodomestici tecnologici e che sono arrivati dal futuro per sfuggire a un governo oppressivo) o il tema della manipolazione del tempo (nel 38\u00ba episodio della prima stagione un gruppo di scienziati durante un conclave scopre che i loro materiali stanno svanendo e che il tempo stesso si ferma a loro insaputa a causa di una spia che poi tentano di catturare).\nGuest star.\nTra le guest star: Jan Shepard, Brad Jackson (I), Robert Carson, Walter Kingsford, Marshall Thompson, Sydney Smith, Charles Smith, Robert Shield, Carl \"Alfalfa\" Switzer, DeForest Kelley, William Lundigan, Ellen Drew, Basil Ruysdael, Tom Drake, Mark Lowell, Don DeFore, Warren Stevens, Marie Windsor, Peggy O'Connor, John Howard, Vera Miles, Clarence Lung, Stanley Andrews, Hal K. Dawson, Richard Arlen, Jess Barker, Carlyle Mitchell, Jonathon Hale, Hal Forest, Irving Mitchell.\nProduzione.\nLa serie fu prodotta da Ivan Tors Productions; \u00e8 la prima serie prodotta da Ivan Tors. Le musiche furono composte da Ray Bloch e David Rose. La prima stagione fu girata a colori, ma per tagliare i costi la seconda stagione fu girata in bianco e nero.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 5 aprile 1955 al 16 aprile 1957 in syndication. In Italia furono trasmessi 26 episodi con il titolo \"Scienza e fantasia\". Il primo episodio trasmesso in Italia fu \"L'onda Omicron\" (The Missing Waveband), gioved\u00ec 11 settembre 1958."}
{"id": "3983028", "revid": "46931", "url": "https://it.wikipedia.org/wiki?curid=3983028", "title": "Science Fiction Theatre", "text": ""}
{"id": "3983029", "revid": "339392", "url": "https://it.wikipedia.org/wiki?curid=3983029", "title": "Beau Brummell (film 1924)", "text": ""}
{"id": "3983036", "revid": "375960", "url": "https://it.wikipedia.org/wiki?curid=3983036", "title": "Coltellinaio", "text": ""}
{"id": "3983041", "revid": "729019", "url": "https://it.wikipedia.org/wiki?curid=3983041", "title": "\u0160ia\u0161kotan", "text": "\u0160ia\u0161kotan (in russo \u0428\u0438\u0430\u0448\u043a\u043e\u0442\u0430\u043d; in giapponese \u6368\u5b50\u53e4\u4e39\u5cf6, Shasukotan-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata tra il Mare di Ochotsk e l'Oceano Pacifico settentrionale. Amministrativamente fa parte del Severo-Kuril'skij rajon dell'oblast' di Sachalin, nel Circondario federale dell'Estremo Oriente. Il suo nome viene dalla lingua ainu e significa \"villaggio del \"kombu\"\". L'isola \u00e8 disabitata.\nGeografia.\n\u0160ia\u0161kotan si trova nella parte settentrionale delle isole Curili, 29\u00a0km a sud-ovest di Charimkotan, da cui \u00e8 separata dallo stretto di Severgin (\u043f\u0440\u043e\u043b\u0438\u0432 \u0421\u0435\u0432\u0435\u0440\u0433\u0438\u043d\u0430). Mentre a nord-ovest, a 8\u00a0km, si trova l'isola di \u0116karma, al di l\u00e0 dello stretto omonimo (\u043f\u0440\u043e\u043b\u0438\u0432 \u042d\u043a\u0430\u0440\u043c\u0430). Nello stretto di Krusenstern (\u043f\u0440\u043e\u043b\u0438\u0432 \u041a\u0440\u0443\u0437\u0435\u043d\u0448\u0442\u0435\u0440\u043d\u0430), circa 21\u00a0km a sud-ovest, si trova il gruppo degli scogli Lovu\u0161ki (\u0441\u043a\u0430\u043b\u044b \u041b\u043e\u0432\u0443\u0448\u043a\u0438; in italiano \"scogli trappole\"), ().\n\u0160ia\u0161kotan ha la forma di un otto: \u00e8 composta da due isole vulcaniche unite tra loro dall'istmo Makarova (\u043f\u0435\u0440\u0435\u0448\u0435\u0439\u043a\u043e\u043c \u041c\u0430\u043a\u0430\u0440\u043e\u0432\u0430), largo 1\u00a0km, che \u00e8 l'unico punto possibile di approdo. L'isola ha una lunghezza totale di 25\u00a0km ed \u00e8 larga 9\u00a0km nel punto massimo. La sua superficie \u00e8 di 122\u00a0km\u00b2.\nFlora e fauna.\nL'isola ha molti torrenti e piccoli fiumi, che formano in alcuni punti delle cascate, e nevai. \u00c8 presente una vegetazione erbacea e macchie di ontani, l\"'Empetrum\" e il mirtillo rosso. Le coste sono ricche di \"Laminaria\", una specie delle alghe brune.\nSull'isola ci sono volpi e piccoli roditori e sulle coste colonie di leoni marini di Steller e foche dagli anelli.\nStoria.\nAl momento del contatto con gli europei, l'isola era abitata dagli Ainu che vivevano di caccia e pesca. \u0160ia\u0161kotan appare su una mappa ufficiale dei territori del clan Matsumae, un dominio feudale del periodo Edo in Giappone (1644), domini confermati ufficialmente dallo shogunato Tokugawa nel 1715. \nSuccessivamente la sovranit\u00e0 pass\u00f2 all'Impero russo, in base ai termini del Trattato di Shimoda nel 1855.\nDurante l'eruzione del 1872, le autorit\u00e0 russe registrarono 13 decessi, e quando l'isola \u00e8 stata restituita all'Impero del Giappone, secondo il Trattato di San Pietroburgo (1875), insieme al resto delle isole Curili, non vi erano rimasti abitanti. Amministrativamente l'isola faceva parte della sottoprefettura di Nemuro, nella prefettura di Hokkaid\u014d.\nDopo la seconda guerra mondiale, l'isola pass\u00f2 sotto il controllo dell'Unione Sovietica e attualmente fa parte della Federazione Russa."}
{"id": "3983046", "revid": "1451528", "url": "https://it.wikipedia.org/wiki?curid=3983046", "title": "Longbeach (sigarette)", "text": "Longbeach \u00e8 una marca di sigarette australiane prodotte dalla Philip Morris International.\nLe Longbeach sono vendute in pacchetti da 20, 25, 30 e 40 sigarette e la quantit\u00e0 di catrame va da 1 a 16\u00a0mg a differenza del tipo. Longbeach \u00e8 anche un marchio di tabacco da rollare e viene venduto nelle confezioni da 30 e 50 grammi, anch'esse con una quantit\u00e0 di catrame che va da 1 a 16\u00a0mg a differenza del tipo.\nI tipi venduti in Australia sono:\nFilter (16\u00a0mg di catrame), Original (12\u00a0mg di catrame), Rich (8\u00a0mg di catrame), Smooth (6\u00a0mg di catrame), Fine (4\u00a0mg di catrame), Finesse (2\u00a0mg di catrame) e Select (1\u00a0mg di catrame). Le sigarette alla menta sono commercializzate nelle varianti Menthol (8\u00a0mg di catrame) e Menthol Fresh (2\u00a0mg di catrame)."}
{"id": "3983048", "revid": "106456", "url": "https://it.wikipedia.org/wiki?curid=3983048", "title": "Encyclop\u00e9die M\u00e9thodique", "text": "L'Encyclop\u00e9die m\u00e9thodique, (L'Enciclopedia Metodica), nome completo Encyclop\u00e9die methodique, ou par ordre de matieres, chiamata anche Encyclop\u00e9die \"Panckoucke\", \u00e8 una enciclopedia pubblicata nel XVIII secolo, in lingua francese. \u00c8 un'opera monumentale che si basa sull\"'Encyclop\u00e9die ou Dictionnaire raisonn\u00e9 des sciences, des arts et des m\u00e9tiers\" di Diderot e d\u2019Alembert con l'obiettivo di migliorarla e di completarla.\n\u00c8 stata lanciata in sottoscrizione nel 1782 dal \"libraio-filosofo\" Charles-Joseph Panckoucke, con sede a Parigi, dove aveva creato con successo il primo impero giornalistico del tempo. La sua uscita si distribuisce su mezzo secolo, dal 1782 al 1832. Dopo la morte di Charles Joseph Panckoucke avvenuta nel 1798, la pubblicazione fu assicurata da suo genero e socio Henri Agasse (1752-1813) e poi da sua figlia Th\u00e9r\u00e8se-Charlotte Agasse, vedova di quest'ultimo.\nQuesta impresa colossale, a cui hanno partecipato pi\u00f9 di mille autori, raggiunge una serie di 210 volumi (157 di testo su due colonne e 53 di tavole), su quindici metri lineari.\nI collaboratori erano esperti che avevano una certa libert\u00e0 di scrivere, al di l\u00e0 dell'ordinamento generale della precedente \"Encyclop\u00e9die ou Dictionnaire raisonn\u00e9 des sciences, des arts et des m\u00e9tiers\".\nIl titolo completo \u00e8: \"L'Encyclop\u00e9die m\u00e9thodique ou par ordre de mati\u00e8res par une soci\u00e9t\u00e9 de gens de lettres, de savants et d'artistes; pr\u00e9c\u00e9d\u00e9e d'un Vocabulaire universel, servant de Table pour tout l'Ouvrage, orn\u00e9e des Portraits de MM. Diderot et d'Alembert, premiers \u00c9diteurs de l'Encyclop\u00e9die\" (L'Enciclopedia metodica o per ordine di materie per un pubblico di letterati, studiosi e artisti, preceduta da un vocabolario universale, che serve da indice per tutto il lavoro, ornati con i ritratti dei signori Diderot e d'Alembert, i primi redattori della Enciclopedia).\nTraduzioni.\nDieci volumi di una traduzione in spagnolo con un volume di illustrazioni (plates) sono stati pubblicati a Madrid nel 1806:\nUna edizione in francese \u00e8 stata stampata a Padova, con placcature di metallo, molto finemente incisa.\nDettagli dell'enciclopedia.\nLa suddivisione adottata:\nI pi\u00f9 grandi dizionari sono stati:\nAccoglienza.\nL'Inquisizione spagnola cerc\u00f2 di impedire la traduzione e la commercializzazione della Enciclopedia francese, le critiche vertevano sulla visione del mondo protestante dei Panckoucke ed in particolare sulla voce \"Spagna\"."}
{"id": "3983056", "revid": "767487", "url": "https://it.wikipedia.org/wiki?curid=3983056", "title": "La danzatrice degli dei", "text": "La danzatrice degli dei (\"The Devil Dancer\") \u00e8 un film muto del 1927 diretto da Fred Niblo.\nTrama.\nTakla \u00e8 una ragazza bianca senza famiglia che vive segregata in un monastero sull'Himalaya. Qui, arriva un giorno un avventuroso inglese, Althestan, che si innamora di lei. La sorella di Althestan, contraria a quel legame, organizza il rapimento di Takla. Ma l'innamorato inglese alla fine riuscir\u00e0 a ritrovarla in una compagnia di attori di strada musulmani.\nProduzione.\nIl film fu prodotto dalla Samuel Goldwyn Company.\nDistribuzione.\nDistribuito dall'United Artists, il film usc\u00ec nelle sale cinematografiche statunitensi il 3 novembre 1927. Alla prima di Los Angeles, la proiezione fu accompagnata dalle musiche originali di R.H. Bassett (non accreditato). Il film ebbe una distribuzione internazionale: usc\u00ec in Finlandia il 26 marzo 1928, mentre in Portogallo, con il titolo \"A Dan\u00e7arina dos Deuses\", usc\u00ec l'11 marzo 1930. La distribuzione spagnola lo titol\u00f2 \"La danzarina sagrada\", quella svedese \"Dj\u00e4vulsdanserskan\"."}
{"id": "3983057", "revid": "298229", "url": "https://it.wikipedia.org/wiki?curid=3983057", "title": "Meiju Li", "text": ""}
{"id": "3983061", "revid": "690868", "url": "https://it.wikipedia.org/wiki?curid=3983061", "title": "Hibiscus abelmoschus", "text": ""}
{"id": "3983062", "revid": "690868", "url": "https://it.wikipedia.org/wiki?curid=3983062", "title": "Abramis argyreus", "text": ""}
{"id": "3983063", "revid": "690868", "url": "https://it.wikipedia.org/wiki?curid=3983063", "title": "Abramis media", "text": ""}
{"id": "3983065", "revid": "690868", "url": "https://it.wikipedia.org/wiki?curid=3983065", "title": "Abramis microlepidotus", "text": ""}
{"id": "3983066", "revid": "339392", "url": "https://it.wikipedia.org/wiki?curid=3983066", "title": "Ahriman (Prince of Persia)", "text": ""}
{"id": "3983067", "revid": "690868", "url": "https://it.wikipedia.org/wiki?curid=3983067", "title": "Cyprinus brama", "text": ""}
{"id": "3983069", "revid": "690868", "url": "https://it.wikipedia.org/wiki?curid=3983069", "title": "Acacia arabica", "text": ""}
{"id": "3983070", "revid": "599013", "url": "https://it.wikipedia.org/wiki?curid=3983070", "title": "D\u00edos los Cr\u00eda...", "text": ""}
{"id": "3983071", "revid": "690868", "url": "https://it.wikipedia.org/wiki?curid=3983071", "title": "Acacia abyssinica", "text": ""}
{"id": "3983073", "revid": "690868", "url": "https://it.wikipedia.org/wiki?curid=3983073", "title": "Acacia glaucophylla", "text": ""}
{"id": "3983074", "revid": "1573940", "url": "https://it.wikipedia.org/wiki?curid=3983074", "title": "Paramelomys gressitti", "text": "Paramelomys gressitti () \u00e8 un roditore della famiglia dei Muridi endemico della Nuova Guinea.\nDescrizione.\nDimensioni.\nRoditore di piccole dimensioni, con la lunghezza della testa e del corpo tra 135 e 162\u00a0mm e la lunghezza del piede tra 30 e 34\u00a0mm.\nAspetto.\nLa pelliccia \u00e8 soffice, densa e lanosa. Le parti superiori sono bruno-grigiastre con dei riflessi rossastri, i fianchi sono pi\u00f9 chiari, le guance sono giallo-brunastre, mentre le parti ventrali sono giallo-brunastre, con la base dei peli grigia. Il dorso delle zampe \u00e8 chiaro. La coda \u00e8 pi\u00f9 corta della testa e del corpo. scura sopra, pi\u00f9 chiara sotto ed \u00e8 rivestita da anelli di scaglie, ognuna corredata da 3 peli.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa in due regioni montane della Provincia di Morobe, nella Papua Nuova Guinea.\nVive nelle foreste tropicali umide medio-montane tra 2.300 e 2.400 metri di altitudine.\nStato di conservazione.\nLa IUCN Red List, considerato l'areale limitato e il continuo declino nell'estensione e nella qualit\u00e0 del proprio habitat, classifica \"P.gressitti\" come specie in pericolo (EN)."}
{"id": "3983075", "revid": "690868", "url": "https://it.wikipedia.org/wiki?curid=3983075", "title": "Acacia gummifera", "text": ""}
{"id": "3983077", "revid": "690868", "url": "https://it.wikipedia.org/wiki?curid=3983077", "title": "Acacia scorpioides", "text": ""}
{"id": "3983078", "revid": "1573940", "url": "https://it.wikipedia.org/wiki?curid=3983078", "title": "Paramelomys lorentzii", "text": "Il ratto dalla coda a mosaico di Lorentz (Paramelomys lorentzii ) \u00e8 un roditore della famiglia dei Muridi endemico della Nuova Guinea.\nDescrizione.\nRoditore di medie dimensioni, con la lunghezza della testa e del corpo tra 135 e 195\u00a0mm, la lunghezza della coda tra 102 e 135\u00a0mm, la lunghezza del piede tra 26 e 39\u00a0mm, la lunghezza delle orecchie tra 13 e 18\u00a0mm.\nLa pelliccia \u00e8 corta e liscia. Le parti superiori sono bruno-grigiastre. Le guance sono giallo-brunastre o grigie. Sono presenti degli anelli scuri intorno agli occhi. Le parti ventrali sono bianche, con la base dei peli grigia. I fianchi sono pi\u00f9 chiari. La linea di demarcazione \u00e8 netta. Il dorso delle zampe \u00e8 chiaro. La coda \u00e8 pi\u00f9 corta della testa e del corpo. scura sopra, pi\u00f9 chiara sotto. Sono presenti 9-13 anelli di scaglie per centimetro, corredata ciascuna da 3 peli.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 diffusa nella parte centro-meridionale della Nuova Guinea.\nVive nelle foreste di pianura ed a galleria fino a 1.500 metri di altitudine.\nStato di conservazione.\nLa IUCN Red List, considerato il vasto areale e la popolazione numerosa, classifica \"P.lorentzii\" come specie a rischio minimo (LC)."}
{"id": "3983079", "revid": "690868", "url": "https://it.wikipedia.org/wiki?curid=3983079", "title": "Acacia vera", "text": ""}
{"id": "3983082", "revid": "690868", "url": "https://it.wikipedia.org/wiki?curid=3983082", "title": "Acacia verek", "text": ""}
{"id": "3983084", "revid": "690868", "url": "https://it.wikipedia.org/wiki?curid=3983084", "title": "Mimosa arabica", "text": ""}
{"id": "3983085", "revid": "690868", "url": "https://it.wikipedia.org/wiki?curid=3983085", "title": "Mimosa nilotica", "text": ""}
