{"id": "3991458", "revid": "253269", "url": "https://it.wikipedia.org/wiki?curid=3991458", "title": "Gilbert Gottfried", "text": "Biografia.\nNasce a Brooklyn, borough di New York, il 5 giugno del 1955 da una famiglia ebraica, ultimogenito di tre figli. All'et\u00e0 di quindici anni, Gottfried cominci\u00f2 a fare il comico stand-up a New York e, dopo pochi anni, divenne piuttosto noto. Nel 1980 il popolare NBC programma \"Saturday Night Live\" venne riorganizzato con un nuovo staff e nuovi comici; i produttori avevano notato Gottfried e lo assunsero come membro regolare del cast. Durante la stagione 1980-1981, il personaggio di Gottfried negli sketch del SNL era molto diverso dalla sua caratterizzazione successiva: infatti durante lo show Gottfried ancora non parlava con la sua tipica voce stridula e sgradevole, n\u00e9 teneva gli occhi sempre socchiusi.\nDurante il programma ebbe relativamente poco spazio, e venne utilizzato solo in alcune scenette. Gottfried ricorda che il punto pi\u00f9 basso per lui fu dover interpretare un cadavere in uno sketch su un organista ingaggiato per suonare durante un funerale. Nonostante questo, riusc\u00ec ad avere un personaggio ricorrente (Leo Waxman, marito di Denny Dillon) e fece anche le imitazioni di due personaggi famosi: David A. Stockman e il controverso regista Roman Polanski. Anche se non regolarmente, apparve in seguito nella serie TV del 1992 \"The Amazing Live Sea Monkeys\" e prest\u00f2 la sua voce al dentista folle \"Dr. Bender\" e a suo figlio Wendell nello show \"Due fantagenitori\", e fu anche la voce di Jerry della Elf Belly Button su \"Ren and Stimpy\". Quando gli venne chiesto come si era preparato per il doppiaggio di Iago in \"Aladdin\", disse: \"Ho fatto come De Niro: mi sono trasferito in Sud America e ho vissuto per un po' tra gli alberi\". Nel 1994 diede voce al maggiolino Porfirio nel film di Don Bluth \"Thumbelina - Pollicina\".\nVita privata.\nDopo dieci anni di fidanzamento ha sposato la produttrice Dara Kravitz nel 2007. I due hanno avuto due figli: Lily Aster (2007) e Max Aaron (2009).\nDoppiatori italiani.\nDa doppiatore \u00e8 sostituito da:"}
{"id": "3991467", "revid": "287204", "url": "https://it.wikipedia.org/wiki?curid=3991467", "title": "Nick Harkaway", "text": "Autore de \"Il mondo dopo la fine del mondo\" (2008) e \"Angelmaker\" (2012), romanzi appartenenti orientativamente al genere della fantascienza. \u00c8 il figlio dello scrittore John le Carr\u00e9.\nBiografia.\nNato Nicholas Cornwell in Cornovaglia nel 1972, \u00e8 il quarto figlio del celebre scrittore John le Carr\u00e9. Ha studiato filosofia, sociologia e politica al Clare College di Cambridge. Ha lavorato nell'industria cinematografica e nella pubblicit\u00e0 prima di approdare al suo primo vero romanzo \"Il mondo dopo la fine del mondo\" (\"The Gone-Away World\") nel 2008. Degni di nota sono anche i lavori effettuati con la BBC per la quale lavora a dei piccoli racconti (\"The All and Nothing Days\" e \"Under Milky Way\") che nel 2009 vengono mandati in onda sul canale BBC Radio 3, nella trasmissione radiofonica \"The Verb\".\nLa seconda opera di Harkaway, \"Angelmaker\", \u00e8 stato pubblicato in Inghilterra il 12 febbraio 2012, mentre negli Stati Uniti \u00e8 stato pubblicato il 20 marzo 2012.\nVive a Londra con sua moglie e la figlia."}
{"id": "3991490", "revid": "228587", "url": "https://it.wikipedia.org/wiki?curid=3991490", "title": "Pelham Racquet Club Women's $25K Pro Circuit Challenger 2012", "text": "Il Pelham Racquet Club Women's $25K Pro Circuit Challenger 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Pelham (Alabama) negli Stati Uniti dal 9 al 15 aprile 2012 su campi in terra battuta e aveva un montepremi di $25,000.\nVincitori.\nSingolare.\n Heidi El Tabakh ha battuto in finale Edina Gallovits-Hall 3\u20136, 6\u20132, 6\u20134\nDoppio.\n Julie Coin / Marie-\u00c8ve Pelletier hanno battuto in finale Elena Bovina / Ekaterina By\u010dkova 7\u20135, 6\u20134"}
{"id": "3991509", "revid": "767487", "url": "https://it.wikipedia.org/wiki?curid=3991509", "title": "ITF Women's Circuit Wenshan 2012", "text": "L'ITF Women's Circuit Wenshan 2012 \u00e8 stato un torneo professionistico di tennis femminile giocato sul cemento. \u00c8 stata la 2\u00aa edizione del torneo, che fa parte dell'ITF Women's Circuit nell'ambito dell'ITF Women's Circuit 2012. Si \u00e8 giocato a Wenshan City in Cina dal 9 al 15 aprile 2012.\nPartecipanti.\nAltre partecipanti.\nGiocatrici che hanno ricevuto una wild card:\nGiocatrici che sono passate dalle qualificazioni:\nCampionesse.\nSingolare.\n Hsieh Su-wei ha battuto in finale Zheng Saisai, 6\u20133, 6\u20133\nDoppio.\n Hsieh Shu-ying / Hsieh Su-wei hanno battuto in finale Liu Wanting / Xu Yifan, 6\u20133, 6\u20132"}
{"id": "3991511", "revid": "110157", "url": "https://it.wikipedia.org/wiki?curid=3991511", "title": "ITF Women's Circuit Wenshan", "text": "L'ITF Women's Circuit Wenshan \u00e8 un torneo di tennis che si gioca sul cemento. Il torneo si gioca a Wenshan City in Cina dal 2011."}
{"id": "3991520", "revid": "738436", "url": "https://it.wikipedia.org/wiki?curid=3991520", "title": "Bar Mizvah", "text": ""}
{"id": "3991525", "revid": "438678", "url": "https://it.wikipedia.org/wiki?curid=3991525", "title": "La storia di Ruth, donna americana", "text": "La storia di Ruth, donna americana (\"Citizen Ruth\") \u00e8 un film del 1996 diretto da Alexander Payne.\nTrama.\nRuth Stoops trentenne senza fissa dimora, passa le giornate inalando solventi e vernici. In arresto e incinta per la quinta volta, dopo altre quattro gravidanze interrotte, le viene imposto l'aborto dal giudice che la dichiara incapace del ruolo genitoriale. Interviene Gail Stoney, moglie del presidente di un comitato anti-abortista, che la sostiene dopo averla fatta per\u00f2 entrare nella loro associazione. Intervengono successivamente anche i sostenitori del libero arbitrio e cos\u00ec Ruth si trova inconsapevolmente al centro di un acceso dibattito. Gli anti-abortisti le offrono 15.000 dollari per, a loro dire, sostenerla e far s\u00ec che il bambino cresca in un ambiente salubre. La stessa cifra le viene offerta anche dalla fazione opposta, affinch\u00e9 la sua possa essere una scelta libera da pressioni esterne. La mattina dell'aborto chirurgico Ruth scopre di averne avuto uno spontaneo, ma nonostante ci\u00f2 si reca ugualmente alla clinica per recuperare la sacca coi soldi che le erano stati promessi dai sostenitori della libera scelta, non menzionando a nessuno l'evento di quella mattina."}
{"id": "3991526", "revid": "1543377", "url": "https://it.wikipedia.org/wiki?curid=3991526", "title": "Don Lancaster", "text": "\u00c8 autore di numerosi libri ed articoli di elettronica ed \u00e8 considerato un pioniere dell'informatica per il suo progetto TV Typewriter, un dispositivo elettronico capace di generare un segnale video digitale riproducibile su un comune televisore domestico, che ha gettato le basi per la rivoluzione informatica che ha portato alla nascita di numerosi micro e personal computer.\nLa tastiera dei primi Apple I \u00e8 un progetto sviluppato da Don Lancaster."}
{"id": "3991531", "revid": "486946", "url": "https://it.wikipedia.org/wiki?curid=3991531", "title": "Principio primo", "text": ""}
{"id": "3991534", "revid": "767487", "url": "https://it.wikipedia.org/wiki?curid=3991534", "title": "Esben Rashid", "text": "Carriera.\nClub.\nRashid milit\u00f2 nel Nesodden, prima di trasferirsi nel 2012 al KFUM Oslo. L'8 marzo 2014, venne ingaggiato dallo Str\u00f8mmen. Esord\u00ec in squadra in data 27 aprile, subentrando a Mahmoud El Haj nel 2-2 casalingo contro il B\u00e6rum. Nell'estate 2014, pass\u00f2 all'Oppsal. Nel 2015 si trasfer\u00ec al Rilindja.\nNazionale.\nGioca anche per la Nazionale di calcio a 5 della Norvegia, per cui conta 6 presenze."}
{"id": "3991537", "revid": "22475", "url": "https://it.wikipedia.org/wiki?curid=3991537", "title": "Suggestione", "text": "La suggestione (dal latino \"suggestio -onis\", propr. \u00absuggerimento\u00bb, da \"sugger\u0115re,\" suggerire, il cui participio passato \u00e8 \"suggestus\") \u00e8 una forma di comunicazione mediante la quale in un individuo - senza ch'egli avverta imposizione n\u00e9 comando alcuno, in assenza di razionale e libera scelta oltre che di consapevolezza - viene indotta una convinzione, un pensiero o una condizione esistenziale senza che egli possa opporvisi n\u00e9 avverta la ragione di farlo neppure su altrui pressione. \nLe forme della suggestione.\nLa suggestione quindi \u00e8 un fenomeno che incide dall'esterno sulla coscienza individuale. Quando la suggestione proviene dalla stessa interiorit\u00e0 del soggetto si parla di autosuggestione. L'allucinazione \u00e8 un fenomeno di suggestione in cui l'individuo scambia per reale un oggetto inesistente. \nAutosuggestione.\nIl fenomeno suggestivo dell'autosuggestione si origina quando all'interno della coscienza individuale si avverte un contrasto tra i contenuti di due condizioni psichiche ed avviene che il soggetto non riuscendo pi\u00f9 a controllare l'opposta dualit\u00e0 lascia che un contenuto s'imponga sull'altro. L'autosuggestione \u00e8 facilitata da comportamenti e opinioni gi\u00e0 preventivamente acquisiti come pu\u00f2 avvenire in un soggetto che convinto di avere una determinata malattia ne sviluppa realmente i sintomi per convalidare la sua convinzione.\nAllucinazione.\nL'allucinazione \u00e8 una falsa percezione in assenza di uno stimolo esterno reale. \u00c8 spesso definita in psicopatologia \"percezione senza oggetto\" tale che il soggetto si autosuggestiona convincendosi della realt\u00e0 della sua presenza. Nei casi in cui due o pi\u00f9 persone condividono la stessa esperienza illusoria si parla di \"allucinazione collettiva\".\nSuggestione ipnotica.\nTale processo - che pu\u00f2 provocare modificazioni consistenti, permanenti oppure transitorie, sia nei processi psichici che nel comportamento - \u00e8 usato anche nella pratica dell'ipnosi (suggestione ipnotica e post-ipnotica). \nLa suggestione mediatica.\nIl linguaggio.\nLa suggestione indotta dalla comunicazione \u00e8 presente nella storia della filosofia con il movimento della sofistica che utilizza la parola per convincere l'interlocutore, attratto dal discorso, ad aderire ad una tesi senza chiedersi se sia vera o falsa: \nQuesta capacit\u00e0 di suggestionare \u00e8 stata considerata da Max Weber associata al carisma inteso come presunto possesso da parte di un individuo di particolari doti che lo rendono superiore agli altri che suggestionati lo riconoscono come leader. \nI mass media.\nNel corso degli anni \u00e8 stata prodotta un'enorme quantit\u00e0 di studi e ricerche sugli effetti causati dai mezzi di comunicazione di massa e ancora oggi gli esperti si dividono, secondo una famosa definizione di Umberto Eco, fra \"apocalittici\" e \"integrati\" (cio\u00e8 tra chi attribuisce ai media una portata sostanzialmente suggestiva distruttiva rispetto alla socializzazione ordinaria e chi \u00e8 propenso, piuttosto, a considerare gli esiti positivi e controllabili della socializzazione tramite media).\nInoltre, i \"mass media\", per la loro stessa struttura comunicativa, modificano profondamente la nostra percezione della realt\u00e0 e della cultura, secondo il principio di Marshall McLuhan per cui \"il medium \u00e8 il messaggio\" . Infine, poich\u00e9 un aspetto molto importante della comunicazione di massa \u00e8 la produzione in serie di messaggi come \"merce\", diventa molto importante lo studio delle strategie con cui vengono prodotti e diffusi i messaggi, specialmente quando lo scopo di questi messaggi \u00e8 quello di suggestionare cio\u00e8 influenzare le idee ed i comportamenti dei destinatari, come accade nella comunicazione politica o nella pubblicit\u00e0."}
{"id": "3991540", "revid": "36426", "url": "https://it.wikipedia.org/wiki?curid=3991540", "title": "Crocifissione di San Pietro di Bologna", "text": "La Crocifissione di San Pietro di Bologna \u00e8 un gruppo scultoreo policromo in legno di cedro, databile al 1170-1180 circa e conservato sull'altare maggiore della cattedrale di San Pietro a Bologna.\nDescrizione e stile.\nL'opera, un pregevole esempio di scultura romanica, \u00e8 composta da tre figure: il Cristo crocifisso, la Madonna e san Giovanni. Le figure sono dotate di una plasticit\u00e0 robusta, esaltata dalla semplificazione delle forme in masse geometriche, con andamenti ritmici dei panneggi o delle anatomie. Cristo, nella posizione \"triumphans\", domina il supplizio la croce rivolgendosi, con tanto di corona in testa, al fedele con aria di regale superiorit\u00e0.\nNelle figure dei dolenti colpisce l'apparente assenza di emozioni data dai volti impassibili: in questa fase del medioevo infatti era ancora viva la convenzione di non rappresentare esibitamente sentimenti quali il lutto, all'insegna del contegno che sottolinea la certezza della resurrezione. Sant'Ambrogio ad esempio scriveva come nel Vangelo \u00abMaria stava eretta presso la croce del figlio e la Vergine contemplava il martirio del suo unigenito [...] non vi leggo che piangesse\u00bb. La lettura dei gesti permette per\u00f2 di accertare il dolore della Vergine, che si stringe il polso sinistro con la mano destra, un'espressione del dolore impotente. Giovanni invece ha il ruolo di coinvolgere il fedele alzando una mano, il cosiddetto gesto del parlante, lo stesso facevano gli antichi oratori per attirare l'attenzione prima di arringare in pubblico, e che si ritrova nelle statue etrusco-romane dell'\"adlocutio\"."}
{"id": "3991544", "revid": "125600", "url": "https://it.wikipedia.org/wiki?curid=3991544", "title": "HC Bondeno", "text": ""}
{"id": "3991545", "revid": "164044", "url": "https://it.wikipedia.org/wiki?curid=3991545", "title": "Bjarne Berntsen", "text": "Carriera.\nGiocatore.\nClub.\nBerntsen gioc\u00f2 per il Viking dal 1977 al 1982, collezionando complessivamente 259 presenze e 38 reti (incluse le amichevoli). Vinse due campionati (quello del 1979 e quello del 1982), oltre alla Coppa di Norvegia 1979.\nNazionale.\nConta 33 presenze per la . Esord\u00ec il 9 agosto 1978, in occasione del pareggio per 1-1 contro la . Il 23 settembre 1981 gioc\u00f2 la 25\u00aa partita in Nazionale e per questo ricevette il Gullklokka: si tratt\u00f2 della sconfitta per 2-1 contro la .\nAllenatore.\nBerntsen divent\u00f2 allenatore del Bryne nel 1986 e svolse questo compito fino al 1988. Alla guida di questo club, vinse la Coppa di Norvegia 1987. Dal 1992 al 1995, ricopr\u00ec il medesimo incarico al Viking, per poi tornarvi ancora nel 2004.\nNel 2005, fu nominato commissario tecnico della Nazionale di calcio femminile della Norvegia. La prima manifestazione ufficiale a cui partecip\u00f2 in questa nuova veste fu il campionato europeo 2005. Guid\u00f2 poi la selezione scandinava ad un quarto posto finale nel campionato mondiale 2007. Dopo il campionato europeo 2009, lasci\u00f2 l'incarico.\nL'11 febbraio 2010 torn\u00f2 ancora al Viking, stavolta con una veste da dirigente. Due anni pi\u00f9 tardi, lasci\u00f2 questa posizione poich\u00e9 nominato vicepresidente della \"Norges Fotballforbund\".\nIl 19 dicembre 2017 \u00e8 stato nominato nuovo allenatore del Viking, a partire dal 1\u00ba gennaio 2018. Ha lasciato la squadra al termine del campionato 2020.\nIl 12 agosto 2021 \u00e8 stato nominato nuovo tecnico del Sandnes Ulf, con un contratto valido fino al 31 dicembre 2023."}
{"id": "3991551", "revid": "767487", "url": "https://it.wikipedia.org/wiki?curid=3991551", "title": "Casarola (Monchio delle Corti)", "text": "Casarola \u00e8 una frazione di circa 80 abitanti del comune di Monchio delle Corti, in provincia di Parma.\nStoria.\nIn questo paese dell'alta val Bratica nacque il padre del poeta Attilio Bertolucci, che conobbe Casarola per la prima volta negli anni '20, quando raggiunse a piedi attraverso una mulattiera la casa paterna dopo avere preso un tram a vapore per Langhirano e poi una corriera fino a Monchio. \nCasarola diventa nel 1943 per un breve periodo l'abitazione di Attilio che, nel frattempo, si era sposato con Ninetta Giovanardi ed aveva avuto i due figli Bernardo e Giuseppe. Gli eventi della guerra spingono la famiglia Bertolucci ad allontanarsi dalla citt\u00e0 per trovare rifugio a Casarola, sebbene la casa fosse abbandonata da tempo. Ma le divisioni delle SS raggiungono anche quel posto sperduto dell'Appennino parmense, con un rastrellamento feroce che Bertolucci descrive mescolando particolari realistici ad osservazioni pi\u00f9 profonde nel romanzo in versi \"La camera da letto\".\nDa quando il poeta nel 1951 si trasferisce a Roma, Casarola, dopo ampi lavori di ristrutturazione, diventa meta estiva e far\u00e0 da sfondo alla prima pellicola di Bernardo, girata con una cinepresa a 16 millimetri nel 1956.\nIl 4 agosto 2007 a Casarola \u00e8 stata inaugurata la Casa delle ciliegie, un centro polivalente all'interno del Parco dei Cento Laghi che rappresenta un luogo privilegiato per lo studio e la memoria di Attilio Bertolucci. Ogni anno in occasione del Festival della Poesia di Parma vengono organizzate in questa sede giornate dedicate alla poesia di Bertolucci. Nel 2011, in occasione del centenario della nascita del poeta, sono state presentate le Pagine di pietra: un percorso in diciannove tappe che parte dalla casa di Attilio, oggi visitabile, per arrivare al cimitero del paese seguendo un itinerario scandito da altrettante lastre in pietra che, sui muri delle case, come in un libro aperto, riportano versi scelti delle sue poesie."}
{"id": "3991553", "revid": "1543377", "url": "https://it.wikipedia.org/wiki?curid=3991553", "title": "Maxwell Render", "text": "Maxwell Render \u00e8 un pacchetto software sviluppato per produrre immagini fotorealistiche partendo da modelli 3D realizzati al computer. \u00c8 stato introdotto per la prima volta sul mercato nel dicembre 2004 (dopo due anni di sviluppo interno) ed utilizza un algoritmo di global illumination (G.I.) basato su una variante metropolis light transport.\nIntroduzione.\nMaxwell Render \u00e8 stato il primo prodotto software disponibile ad utilizzare la tecnica unbiased rendering; i suoi algoritmi di global illumination sono collegati direttamente ad un simulatore di una fotocamera, un sistema che permette di inquadrare la scena come se si disponesse di una fotocamera virtuale; in questo modo l'esperienza dell'operatore viene resa pi\u00f9 agevole dal fatto che non \u00e8 necessario regolare in modo arbitrario i parametri di illuminazione, cosa che di solito \u00e8 necessario fare con i sistemi di rendering di tipo scanline e raytracing. Maxwell Render \u00e8 stato sviluppato dalla Next Limit Technologies, una societ\u00e0 di Madrid fondata nel 1998 dagli ingegneri Victor Gonzalez ed Ignacio Vargas.\nStoria.\nLa prima versione alpha \u00e8 stata pubblicata il 4 dicembre 2004; la prima release candidate il 2 dicembre 2005. La versione pi\u00f9 recente include il Maxwell Studio ed il Material Editor.\nLa successione delle release:\nLa versione attuale \u00e8 la 4, che tra le altre novit\u00e0 implementa anche il calcolo tramite GPU"}
{"id": "3991555", "revid": "23", "url": "https://it.wikipedia.org/wiki?curid=3991555", "title": "Bindheimite", "text": ""}
{"id": "3991556", "revid": "33689", "url": "https://it.wikipedia.org/wiki?curid=3991556", "title": "Synertek SYM-1", "text": "Il Synertek SYM-1 \u00e8 un microcomputer prodotto da Synertek nel 1978, basato sul microprocessore MOS 6502. Originariamente denominato VIM-1 (\"Versatile Input Monitor\"), il nome fu cambiato a met\u00e0 del 1978 in SYM-1 su pressione di MOS Technology.\nCaratteristiche tecniche.\nIl SYM-1 derivava dal microcomputer \"JOLT\", un'altra scheda di sviluppo basata sul 6502, progettato da Manny Lemas e Ray Holt, che lo avevano commercializzato tramite la societ\u00e0 da loro fondata \"Microcomputer Associates\", che in seguito era stata assorbita da Synertek.\nIl SYM-1 era una copia del MOS KIM-1, un popolare microcomputer di sviluppo su singola scheda prodotto da MOS Technology basato anch'esso sul processore 6502, rispetto al quale presentava alcune migliorie, come la presenza di una vera porta seriale RS-232 e la possibilit\u00e0 di funzionare con una singola alimentazione a 5 volt. Integrava inoltre in ROM un vero e proprio monitor in linguaggio macchina, scritto da Manny Lemas, e le routine per gestire le linee di input/output del SYM-1. Metteva a disposizione inoltre 3 zoccoli di espansione per altrettanti chip ROM/EPROM programmabili con altro software. La memoria RAM di base era 1 kB espandibile a 4 mediante l'uso di un'apposita scheda. Il SYM-1 integrava anche un'interfaccia per accedere ad un registratore a cassette alla velocit\u00e0 di 185 byte/secondo, una velocit\u00e0 notevole se paragonata agli 8 byte/secondo permessi dall'interfaccia del KIM-1. Infine aveva integrati dei circuiti buffer per poter gestire dispositivi esterni che operavano a tensioni elevate.\nUna caratteristica peculiare del SYM-1 era la possibilit\u00e0 di collegare un oscilloscopio per poter gestire, via software, un'immagine a 32 caratteri di testo.\nSynertek vendeva delle ROM da installare sul SYM-1 contenenti diversi software, tra cui un interprete BASIC e un editor/assembler denominato RAE (da Resident Assembler/Editor). Synertek contatt\u00f2 anche una societ\u00e0 denominata \"Eastern House Software\" per ottenere una versione compatibile con il 6502 del loro Macro Assembler/Editor (MAE), da distribuire su un chip ROM da 8 kB. Il MAE era un assemblatore molto diffuso, venendo distribuito per diverse piattaforme, fra cui il KIM-1 ed altri computer basati sul 6502 di Commodore, Atari ed Apple. Sia il MAE che il RAE erano stati scritti dallo stesso programmatore, Carl Moser, che aveva creato anche un cross-assembler per Motorola 6800 e Intel 8085, a cui Synertek pens\u00f2 anche per una possibile integrazione nel RAE.\nUna delle caratteristiche del SYM-1 era quella di utilizzare una tabella di vettori per indirizzare le routine di sistema allocata nella parte bassa della memoria accessibile dal 6502, che comprendeva anche i vettori per gli interrupt di servizio. Gli utenti potevano richiamare le routine di sistema usando i vettori di questa tabella oppure sostituirle con le proprie semplicemente modificando gli indirizzi dei vettori nelle ROM/EPROM che contenevano il loro software e che installavano nella macchina. Ogni programma vedeva la propria tabella di vettori permettendo agli altri software installati sul SYM-1 di continuare a funzionare correttamente. Questa modalit\u00e0 operativa fu in seguito usata anche dal BBC Micro di Acorn Computers."}
{"id": "3991557", "revid": "2091899", "url": "https://it.wikipedia.org/wiki?curid=3991557", "title": "Curculio (Plauto)", "text": "Curculio \u00e8 una commedia scritta dall'autore latino Tito Maccio Plauto nel primo decennio del II sec. a.C.\nIl titolo italiano di questa commedia \u00e8 Gorgoglione, dal nome di un vorace parassita del grano.\nPersonaggi.\nIn genere nelle commedie di Plauto troviamo uno stesso schema di fondo che comprende personaggi molto simili tra loro, con caratteristiche analoghe a livello psicologico.\nTra questi nel Curculio emergono:\nNel \"Curculio\" non \u00e8 presente la figura del \"senex libidinosus\" che rappresenta uno degli antagonisti al compimento del progetto dell\"'adulescens\".\nTrama.\nUn giovane ragazzo di nome Fedromo si innamora di una cortigiana di nome Planesio. Questa ragazza \u00e8 per\u00f2 gi\u00e0 promessa a un soldato, Terapontigono, dal suo lenone Cappadoce. Il ragazzo cerca di riscattarla con l'aiuto di Gorgoglione, un astuto parassita, che avrebbe dovuto portargli il denaro necessario, ma che si riveler\u00e0 molto pi\u00f9 utile. Terapontigono aveva gi\u00e0 affidato la somma di denaro con cui avrebbe dovuto pagare la ragazza al banchiere Licone, che avrebbe riconsegnato tale denaro a chi si sarebbe presentato con una lettera sigillata e con l'anello del soldato stesso. Gorgoglione, travestito da soldato, riesce a vincere a dadi l'anello e, dopo aver falsificato la lettera, riscatta Planesio e la consegna a Fedromo. Il soldato adirato cerca di riottenere la ragazza, ma nessuno \u00e8 disposto ad ascoltarlo. Planesio riconosce per\u00f2 nell'anello del soldato quello che suo padre era solito portare e cos\u00ec facendo scopre che Terapontigono \u00e8 suo fratello. A questo punto Fedromo pu\u00f2 sposare l'amata Planesio, con il consenso del soldato.\nAtto 1 (vv. 1-215).\nPersonaggi\nPalinuro e Fedromo si trovano davanti a un portone, che Fedromo bagna con del vino per attirare l'attenzione della custode Leonessa.\nNon appena questa esce, Fedromo cerca di farla ubriacare per poter incontrare la sua amata Planesio. Lo schiavo Palinuro \u00e8 per\u00f2 contrario a questo atteggiamento del padrone e per questo dissenso viene ripetutamente percosso.\nAlla fine dell'atto Fedromo lascia la ragazza promettendole che sarebbe tornato a liberarla.\nAtto 2 (vv. 216-370).\nPersonaggi\nIl lenone Cappadoce e Palinuro si incontrano e, dopo varie imprecazioni, lo schiavo cerca aiuto nel cuoco di Fedromo per interpretare un sogno del lenone stesso. Dopo alcuni accesi scambi di parole, da lontano giunge Gorgoglione, affaticato dopo il lungo viaggio in Caria, per portare notizie a Fedromo del denaro che sarebbe servito per riscattare Planesio. Dopo aver pranzato insieme il parassita spiega al suo padrone che non \u00e8 riuscito a trovare la somma necessaria, ma che in compenso \u00e8 riuscito a sottrarre al soldato Terapontigono l'anello, che sarebbe servito per ricevere dal banchiere i soldi utili per il riscatto di Planesio.\nAtto 3 (vv. 371-462).\nPersonaggi \nDopo aver preparato la finta lettera, Gorgoglione fingendosi uno schiavo del soldato Terapontigono, di nome Summano, giunge dal banchiere per ritirare i soldi. Quest'ultimo cade nel tranello dell'abile parassita, che con il denaro ottenuto si reca da Cappadoce per ritirare Planesio.\nAtto 4 (vv. 463-590).\nPersonaggi\nTutta la prima scena \u00e8 occupata dalla figura del costumista che, dopo essersi lamentato con gli spettatori poich\u00e9 temeva di non riottenere i costumi precedentemente affidati a Fedromo, mostra a tale pubblico i luoghi dove si possono incontrare uomini di ogni sorta. La scena si focalizza poi su Gorgoglione che si reca dal lenone per il ritiro di Planesio, cosa che avverr\u00e0 con successo.\nNel frattempo Terapontigono giunge dal banchiere per riscattare la somma di denaro dovutagli, ma scopre che essa \u00e8 gi\u00e0 stata ritirata da una persona che si spacciava per un suo schiavo.\nAllora il povero soldato si reca da Cappadoce per cercare di trattare con lui la restituzione della ragazza e scopre che \u00e8 stato proprio Gorgoglione colui che si \u00e8 fatto beffe di lui, sottraendogli l'anello.\nAtto 5 (vv. 591-733).\nPersonaggi\nGorgoglione, dopo varie lamentele contro la curiosit\u00e0 di Planesio riguardo all'anello, incontra Terapontigono che, irato per la beffa subita, vuole la ragazza.\nFedromo fa da mediatore e permette a Planesio di esaminare meglio l'anello appartenuto al soldato, ma che ora Gorgoglione stava indossando. In questo anello riconosce quello del padre e capisce quindi che Terapontigono \u00e8 suo fratello.\nIl soldato, felice per il ritrovamento della sorella, permette che questa sposi il giovane Fedromo.\nArgumentum.\n\u00c8 un breve riassunto, scritto in versi latini, che precede la commedia. Le lettere iniziali di ogni verso formano la parola \"Curculio\", appunto il titolo dello scritto. Tale riassunto non \u00e8 stato inserito da Plauto nelle sue commedie, ma da storici successivi che le hanno revisionate.\nAmbientazione.\nQuesta commedia \u00e8 ambientata nella citt\u00e0 di Epidauro, nel Peloponneso. Nella commedia si trovano inoltre alcuni riferimenti alla citt\u00e0 di Caria, nella quale Gorgoglione si reca per recuperare i soldi del suo amato padrone (cosa che in realt\u00e0 non gli riesce).\nEspedienti comici.\nAnche in questa commedia come in molte opere plautine \u00e8 presente la caratteristica beffa, ovvero un atteggiamento che tende ad aggirare un iniziale problema, suscitando ilarit\u00e0 da parte del pubblico. In questa commedia il qui pro quo consiste nello scambio di persona, derivante dal travestimento di Gorgoglione in un presunto servo di Terapontigono, di nome Summano, per imbrogliare cos\u00ec il banchiere Licone ed ottenere il denaro necessario al riscatto della ragazza.\nRottura dell'illusione scenica.\nLa rottura dell'illusione scenica \u00e8 appunto una rottura del legame che intercorre tra il pubblico e gli attori in una rappresentazione teatrale e che rende gli spettatori partecipi di una finzione comune del teatro, che diverte entrambe le parti. Un particolare tipo di questa rottura \u00e8 il metateatro, il \"teatro nel teatro\", cio\u00e8 un teatro in cui gli attori parlano di esso dentro la commedia. \nAlcuni esempi di rottura dell'illusione scenica nella commedia si hanno negli atti IV e V:\nRapporti con i modelli greci.\nPlauto, spesso e volentieri, ha ripreso e riadattato commedie greche, aggiungendo, ove ritenesse necessario, nuove scene e nuovi personaggi, conservando per\u00f2 l'ambientazione in Grecia. Le sue commedie sono, quindi, dette palliate, ovvero si svolgono ad Atene.\nCos\u00ec facendo l'autore poteva attribuire espressioni e comportamenti deplorevoli ai Greci, cos\u00ec da salvare la faccia ai suoi concittadini Romani. Inoltre Plauto nelle sue commedie si faceva gioco delle usanze greche e non perdeva occasione di schernirle: per esempio nella terza scena del secondo atto del \"Curculio\", Gorgoglione nella sua corsa frenetica verso il padrone insulta quei Greci che ostacolavano il suo cammino, poich\u00e9 questi si trovavano di fatto in mezzo alla strada."}
{"id": "3991560", "revid": "122871", "url": "https://it.wikipedia.org/wiki?curid=3991560", "title": "SYM-1", "text": ""}
{"id": "3991562", "revid": "1305772", "url": "https://it.wikipedia.org/wiki?curid=3991562", "title": "2. divisjon 2008", "text": "L'edizione 2008 della 2. divisjon ha visto le vittorie finali di Mj\u00f8ndalen, Skeid, Stavanger e Tromsdalen."}
{"id": "3991568", "revid": "110157", "url": "https://it.wikipedia.org/wiki?curid=3991568", "title": "Torneo di pallacanestro maschile NCAA Division I 1985", "text": "Il Torneo di pallacanestro maschile NCAA Division I 1985 si disput\u00f2 dal 14 marzo al 1\u00ba aprile 1985. Si tratt\u00f2 della 47\u00aa edizione del torneo.\nVinsero il titolo i Villanova Wildcats allenati da Rollie Massimino, al primo successo della loro storia. Ed Pinckney venne eletto Most Outstanding Player."}
{"id": "3991576", "revid": "1494169", "url": "https://it.wikipedia.org/wiki?curid=3991576", "title": "Castello Passerin d'Entr\u00e8ves", "text": ""}
{"id": "3991580", "revid": "73843", "url": "https://it.wikipedia.org/wiki?curid=3991580", "title": "Codice civile italiano", "text": ""}
{"id": "3991592", "revid": "1318658", "url": "https://it.wikipedia.org/wiki?curid=3991592", "title": "Rudens", "text": "Rudens (\"La gomena\") \u00e8 una commedia di Tito Maccio Plauto scritta tra la fine del III e l'inizio del II secolo a.C.. Risulta tra le pi\u00f9 innovative dell'epoca in quanto ambientata, non come di consueto, in una citt\u00e0, ma su una spiaggia. Per la stesura Plauto si \u00e8 ispirato al modello greco, offertogli da Difilo, e a sua volta ha ispirato altri importanti autori successivi, come Shakespeare ne \"La tempesta\", Ariosto nella \"Cassaria\" e Ruzzante nella \"Piovana\".\nPrologo.\nArturo, stella del Grande Carro, ha il compito di scendere sulla terra e di riferire a Giove i comportamenti degli umani. A Giove in seguito spetter\u00e0 di segnare su dei registri i buoni e i malvagi, punendo questi ultimi. La stella cos\u00ec incomincia a esporre l'argomento della commedia:\nDemone, esiliato da Atene, giunge a Cirene, citt\u00e0 nella quale era stata condotta sua figlia, Palestra, rapita in giovane et\u00e0 e venduta a un lenone. Un giovane vede la fanciulla e se ne innamora a tal punto da promettere al lenone un'ingente somma di denaro in cambio della sua libert\u00e0. Ma il lenone, non rispettando il patto, fugge con una nave portando con s\u00e9 la fanciulla e la sua compagna Ampelisca e, in balia di una tempesta, naufraga insieme alle due fanciulle proprio sulla spiaggia da cui era partito.\nTrama.\nPrimo Atto.\nPlesidippo, recatosi al santuario di Venere per incontrarsi con il lenone, si imbatte in Demone e Sceparnione, suo servo. Il giovane tuttavia, domandando loro informazioni riguardo all'arrivo dell'uomo e delle due fanciulle, ottiene una risposta negativa e subito si rende conto dell'inganno. Nel frattempo Sceparnione si accorge della presenza di alcuni uomini naufragati sulla spiaggia, di conseguenza Plesidippo decide di recarsi sul luogo. \nLe due ragazze, Palestra e Ampelisca, dopo essersi ricongiunte sulla spiaggia, in seguito al naufragio si recano in cerca di aiuto al santuario, dove incontrano la sacerdotessa Ptolemocrazia che offre loro protezione.\nSecondo Atto.\nTracalione, alla ricerca del padrone Plesidippo, chiede invano a un gruppo di pescatori l\u00ec vicino notizie su di lui, decidendo dunque di recarsi da Ptolemocrazia. Durante il suo tragitto incontra Ampelisca che, inviata alla ricerca di acqua e argilla dalla sacerdotessa per eseguire un sacrificio, lo porta a conoscenza del naufragio e dell'imbroglio teso al suo padrone. Inoltre dal dialogo fra i due emerge che Palestra, ospitata nel santuario, sia sconvolta dalla perdita della cassetta che le avrebbe permesso di riconoscere i suoi genitori.\nNel frattempo, sulla spiaggia, Carmide e Labrace intraprendono un'accesa discussione nel corso della quale il lenone viene rimproverato dal suo ospite per avergli fatto perdere tutti i suoi averi. Lasciando da parte le divergenze, decidono di intraprendere la ricerca delle due fanciulle, venendo cos\u00ec a sapere da Sceparnione che si trovano presso il tempio di Venere.\nTerzo Atto.\nTracalione, in cerca di aiuto per la sacerdotessa e le sue ospiti, assalite nel tempio dal lenone che le aveva raggiunte, incontra Demone e lo supplica di aiutarle. Prontamente questo si reca sul luogo con alcuni suoi servi e ordina loro di catturare il lenone. Mentre Palestra e Ampelisca fuggono sconvolte dal tempio, Tracalione offre loro protezione e il lenone viene condotto da Demone. Si apre cos\u00ec un dibattito in cui ciascuno rivendica le fanciulle. Durante la controversia Tracalione svela le origini ateniesi di Palestra cos\u00ec che Demone \u00e8 ancora pi\u00f9 motivato a difenderla, essendo quest'ultima sua concittadina e riportandogli alla mente la figlia perduta. Tracalione decide di andare a chiamare Plesidippo, mentre Demone lascia di guardia gli schiavi cos\u00ec che controllino le fanciulle. Plesidippo, arrivato al tempio, decide di condurre Labrace in tribunale e quest'ultimo, spaventato, chiede aiuto al suo ospite Carmide che lo nega. Intanto le ragazze vengono condotte dagli schiavi nella casa di Demone.\nQuarto Atto.\nGripo, intento nella pesca, scopre di aver raccolto con le proprie reti un bauletto dall'ignoto contenuto. Tuttavia Tracalione intravede la scena e minaccia il pescatore di svelare il furto, salvo ottenere da lui un'ingente ricompensa. Non giungendo a un equo accordo, decidono di lasciare il giudizio a un terzo, scelto da Tracalione ignaro che questo fosse il padrone del suo contendente. Giunti a casa di Demone, tra i tre si scatena un acceso dibattito che si conclude con il riconoscimento degli oggetti presenti nel bauletto da parte di Palestra, che Demone scopre essere sua figlia. Nonostante Gripo rivendichi il contenuto del baule, il padrone saggiamente non gli concede nulla e ordina a Tracalione di andare alla ricerca del giovane Plesidippo per concedergli in sposa la figlia. Il servo consegna il messaggio al padrone e insieme si recano da Demone.\nQuinto Atto.\nLabrace, dopo essere stato condannato dal tribunale per avere estorto un bene, si reca al tempio di Venere in cerca di Ampelisca, dove sente Gripo parlare di un baule. Avvicinatosi al pescatore che pretende una ricompensa per il baule pari a un talento, costringe il lenone a un giuramento. Raggiunto l'accordo, si recano da Demone, che restituisce il baule al legittimo proprietario e Gripo rivendica la somma di denaro che gli spetta. Il lenone rinnega il patto ma Demone interviene in difesa del proprio servo, riuscendo a ottenere il talento, grazie al quale Ampelisca e Gripo ottengono la libert\u00e0. La commedia si conclude con una cena a casa di Demone.\nArgumentum.\nL\"'argumentum\" \u00e8 un breve riassunto introduttivo che caratterizza le opere plautine, eccetto \"Bacchides\", \"Captivi\" e \"Vidularia\". Esso \u00e8 posto prima del prologo ed \u00e8 strutturato in versi secondo il modello dell'acrostico, tramite il quale \u00e8 possibile leggere il titolo della commedia.\nAmbientazione.\nLa commedia \u00e8 ambientata nella citt\u00e0 di Cirene, e in particolare sulla spiaggia , presso il tempio della sacerdotessa di Venere e nella casa di Demone. Ai tempi dell'autore Cirene era una colonia greca che si affacciava sul Mar Mediterraneo, attualmente il suo centro si trova nella Libia orientale, presso la citt\u00e0 di Shahhat; \u00e8 inoltre un bene protetto dall'UNESCO.\nEspedienti comici.\nNella commedia troviamo varie componenti che generano comicit\u00e0. \nMetateatro.\nCome in molte commedie plautine anche in Rudens ci si imbatte in elementi riguardanti il metateatro.\nAgnizione.\nLe commedie plautine sono state oggetto di studio e catalogate in pi\u00f9 gruppi, Rudens rientra nella categoria dell'agnizione, nella quale, al termine della commedia, si ha un improvviso e imprevedibile riconoscimento di uno dei personaggi. In particolare qui si scopre che Palestra \u00e8 la figlia di Demone, rapita in giovane et\u00e0."}
{"id": "3991599", "revid": "436907", "url": "https://it.wikipedia.org/wiki?curid=3991599", "title": "Radio Jesto libero Vol. 1", "text": "Radio Jesto libero Vol. 1 \u00e8 il primo mixtape del rapper italiano Jesto, pubblicato nel 2006 dalla ALTOent."}
{"id": "3991601", "revid": "124785164", "url": "https://it.wikipedia.org/wiki?curid=3991601", "title": "Persa", "text": "Persa (in italiano \"Il Persiano\") \u00e8 una commedia di Tito Maccio Plauto.\nIl titolo della commedia deriva da una truffa messa in atto da Tossilo per affrancare l'amata Lemniselene: con l'aiuto dell'amico Sagaristione egli riesce a pagare il riscatto per l'amante, che viene recuperato dalla finta vendita della figlia del parassita, che successivamente reclama la fanciulla ai danni del lenone. In questo raggiro Sagaristione si veste da mercante di schiavi persiano () ed \u00e8 proprio questa caratteristica che d\u00e0 il nome all'intera commedia.\nLa commedia \u00e8 quasi completamente incentrata su schiavi: il fatto che il servo coincida con il giovane innamorato e apra la commedia con un monologo personale tipico dell\"'adulescens\" \u00e8 una novit\u00e0 nella commedia antica, riscontrabile solamente nello \"Heros\" di Menandro. Questa cosa doveva provocare divertimento agli occhi degli antichi Romani, che non ritenevano uno schiavo da commedia in grado di sviluppare delicate relazioni amorose cos\u00ec come un giovane libero. Altro motivo di ilarit\u00e0 doveva essere il linguaggio sottile e raffinato con cui lo schiavo parlava della sua storia. Per di pi\u00f9 doveva suonare divertente che uno schiavo potesse ordire un complesso inganno e raggirare abilmente il lenone, e addirittura comportarsi da \"patronus\" con Lemniselene, che tra l'altro \u00e8 una liberta non sua, ma di Dordalo. La commedia, secondo alcuni studiosi, non possiede una trama di grande interesse e nemmeno trasmette alti valori morali, essendo finalizzata al puro divertimento: questo \u00e8 il motivo per cui non \u00e8 stata replicata e non ha goduto di particolare fama.\nIl \"Persa\", secondo alcuni filologi, \u00e8 il risultato dell'unione da parte di Plauto di due commedie precedenti, l'una riguardo al furto di denaro da parte di un servo (nel \"Persa\" Sagaristione) e l'una riguardo alla vendita fittizia di una fanciulla libera. Tuttavia, confrontandola con altre commedie plautine di cui si \u00e8 sicuri riguardo alla composizione tratta da pi\u00f9 originali, il \"Persa\" \u00e8 molto breve e le due vicende sono strettamente collegate tra di loro. Anche il banchetto finale non deriverebbe da altre commedie greche, in quanto i personaggi mantengono lo stesso carattere che hanno mostrato negli atti precedenti presentando quindi un'uniformit\u00e0.\nDatazione.\nCome quasi ogni commedia plautina, nonostante ci siano dei problemi riguardo all'identificazione della data di stesura del testo, si ipotizza che ci\u00f2 sia avvenuto intorno al 190 a.C. dal momento che sono presenti molti riferimenti storici inerenti a questo periodo: ne sono un esempio quello del v. 100 al collegio degli \"Epulones\", istituito nel 196 a.C., quello dei vv. 339-40 ai re Filippo II e Attalo I, che si scontrarono nel 197 a.C., e quello dei vv. 433-36, che sembrano alludere ai ludi (giochi) del 197. Inoltre si fa riferimento ad una parodia dell'Antiopa di Pacuvio comparsa nello \"Pseudolus\", altra commedia di plautina scritta nel 191 a.C.: dato che questo poteva essere compreso solo da un pubblico che avesse gi\u00e0 visto quella commedia, si pensa che il \"Persa\" sia stato composto dopo il 191 a.C. In generale, tenendo conto anche del fatto che i numerosi passaggi lirici del \"Persa\" sono tipici delle composizioni teatrali pi\u00f9 tarde, si ritiene che la commedia sia una delle ultime scritte da Plauto.\nBasandosi su un punto in cui i Persiani vengono descritti come conquistatori, alcuni filologi come il Wilamowitz hanno pensato che l'originale greco da cui trasse ispirazione Plauto risalga ad un periodo anteriore all'avvento di Alessandro Magno e appartenga alla commedia di mezzo greca, dal momento che per un greco dell'et\u00e0 ellenistica non era verosimile sentir parlare di una Persia ancora dominatrice, dopo la sua sconfitta da parte di Alessandro Magno. Inoltre l'amore tra servi era un tema molto presente nelle commedie di Aristofane, a differenza della commedia Nuova, e in quest'ultima non si ritrovano personaggi fortemente delineati moralmente, come lo sciocco e ingenuo lenone Dordalo. Tuttavia la \"contaminatio\" tipica di Plauto pu\u00f2 aver modificato l'originale per motivi narrativi, per esempio per delineare nelle menti degli ascoltatori un oriente misterioso e ricco. Anche la caratteristica del parassita-filosofo smentisce il Wilamowitz, in quanto caratteristica della commedia Nuova.\nPersonaggi.\nAlcuni studiosi ritengono che l'aspetto pi\u00f9 importante nel \"Persa\" siano i suoi personaggi. Alcuni hanno fatto notare come in questa commedia non esistano personaggi di alto grado sociale; per contro, essi cercano di atteggiarsi come una personalit\u00e0 di grado pi\u00f9 elevato: Tossilo, per esempio, copre la funzione del giovane innamorato, Saturione quella del vecchio scorbutico, Pegnio talvolta quella di \"servus callidus\" e l'ancella Sofoclidisca diventa una seduttrice.\nTossilo.\nTossilo \u00e8 sia il \"servus callidus\", sia il giovane innamorato della commedia, cosa che suscitava nel pubblico romano divertimento e coinvolgimento. Essendo il padrone lontano, egli si prende tutte le libert\u00e0, prima tra tutte quella di liberare la sua amata sottraendogli del denaro, chiedendolo in prestito all'amico Sagaristione: in ci\u00f2 trasgredisce il comportamento tipico dello schiavo platino. \u00c8 molto astuto, intelligente e furbo e ne \u00e8 la prova la sua capacit\u00e0 di escogitare, dirigere ed attuare egli stesso l'intricato piano per incastrare Dordalo al fine di recuperare i soldi spesi per l'affrancamento di Lemniselene. Inoltre lo schiavo dimostra la sua abilit\u00e0 nel costringere il parassita, facendo leva sulla sua ingordigia, a cedergli la figlia per \"venderla\" al lenone. Tossilo parla sempre adottando un linguaggio molto colto ed elegante, alludendo spesso al mito. Altre volte, come nel monologo iniziale dell'ultimo atto, il servo usa metafore militari espresse con ablativi assoluti.\nAlcuni studiosi hanno identificato Tossilo come la controfigura di Plauto stesso: come il secondo scrisse la commedia, Tossilo mette in piedi la sceneggiata per truffare il lenone allo stesso modo del commediografo. Tuttavia Tossilo fa questo per improvvisazione, riflettendo il teatro romano arcaico (ad esempio le Atellane), mentre Plauto trae spunto dagli elaborati modelli ellenistici.\nLemniselene.\nLemniselene \u00e8 la cortigiana di Dordalo e l'amante di Tossilo; in seguito al pagamento di Tossilo, diventa libera e, seppur svincolata dal suo ex-padrone, al termine della commedia \u00e8 l'unica a difendere Dordalo dalle burle dei convitati al banchetto finale.\nDordalo.\nDordalo \u00e8 il lenone, anche chiamato ruffiano. Compra, vende e affitta fanciulle al fine di prostituirle; \u00e8 anche presuntuoso, diffidente, ignorante e stolto. La sua ignoranza ha culmine con l'acquisto della fanciulla, quando, non accorgendosi dell'inganno, d\u00e0 ascolto alle lusinghe e agli inviti di Tossilo a compiere l'acquisto. Alla fine della commedia \u00e8 invitato a prendere parte al banchetto, ma viene deriso e percosso dagli altri convitati e, non riuscendo a difendersi da solo, riesce ad ottenere qualche piccola tregua solo per mezzo di Lemniselene.\nSagaristione.\nSagaristione \u00e8 uno schiavo, amico di Tossilo, e il classico aiutante del protagonista nella commedia plautina. Perci\u00f2 \u00e8 molto affidabile e generoso ed \u00e8 disposto a sottrarre del denaro al proprio padrone per aiutare l'amico. Odia lo schiavetto di Tossilo e farebbe di tutto per insegnargli il rispetto nei confronti dei pi\u00f9 anziani. Sagaristione si mostra abile nella recitazione della falsa vendita della prigioniera, anche se talvolta compie degli errori che rischiano di mandare a monte il piano: in questo personaggio l'attore romano, che gi\u00e0 doveva calarsi nello spirito greco, doveva anche trasformarsi una seconda volta in persiano; a differenza della figlia del parassita, per\u00f2, Sagaristione, in questa trasformazione, rimane s\u00e9 stesso.\nSaturione.\nSaturione, chiamato cos\u00ec per evidenziare la sua ingordigia (il nome deriva da \"satur\", cio\u00e8 \"pieno di cibo\"; \u00e8 chiamato anche Panciapiena), \u00e8 il parassita simpatico e lo scroccone, che per cibo non esita a far finta di vendere la propria figlia per la realizzazione del piano di Tossilo. Inoltre collabora in prima persona allo svolgimento di questo, quando si reca a reclamare sua figlia, venduta illecitamente, e minaccia di denunciare il lenone. Nonostante si metta a disposizione di Tossilo, per\u00f2, Saturione, a differenza di altri personaggi analoghi nelle commedie plautine, non \u00e8 stabilmente al servizio di un patrono in particolare. Al contrario, nomina i suoi antenati e la patria potest\u00e0 su sua figlia proprio come fanno, in altre commedie, i vecchi.\nIn un passo in cui Saturione afferma di non avere denaro e di possedere, alla maniera dei cinici, solo un'ampolla, uno strigile, una tazza, un paio di sandali, un pallio e una borsa con pochi soldi, alcuni studiosi vedono un richiamo alla commedia Nuova greca da cui prende ispirazione Plauto. In quella, infatti, filosofi e parassiti erano personaggi molto simili, e nella trasposizione alla commedia latina le due maschere furono unificate, creando il personaggio di un parassita che si atteggia da filosofo e che, con le sue affermazioni da sapiente, crea il pretesto per delle situazioni comiche.\nIn un altro punto Saturione promette alla figlia una ricca dote che consiste in un armadio pieno di libri di battute di spirito: secondo alcuni filologi, questo \u00e8 un altro richiamo alla figura del parassita-filosofo. Infatti questi libri sarebbero alla base della \"professione\" del parassita, che, esibendo la sua sagacia e simpatia, si accaparra gli inviti a pranzo. L'elemento dei libri come unica fortuna del parassita \u00e8 presente anche in altre commedie plautine e viene usato per sottolineare i cattivi costumi dei Greci, cos\u00ec come li pensavano i Romani dell'epoca.\nFiglia di Saturione.\nLa figlia di Saturione \u00e8 una fanciulla saggia, moralista, parla in modo forbito e soprattutto recita la parte dell'araba senza dire troppe bugie. Lei vorrebbe opporsi ai propositi del padre, per salvare la reputazione del padre e di s\u00e9 stessa in vista di un matrimonio futuro. Tuttavia, nella farsa con il lenone, risulta alquanto abile nell'elaborare risposte ambigue per non farsi scoprire dal ruffiano Dordalo. Come con Sagaristione, anche in questo personaggio l'attore romano doveva compiere una doppia trasformazione: quella in un greco prima e quella in persiano poi. Con la figlia del parassita, a differenza di Sagaristione, sono presenti sostanziali differenze tra il ruolo di fanciulla greca e di schiava persiana.\nDato che questa fanciulla rappresenta l'unico caso nella produzione di Plauto di figlia di un parassita e di donna libera che prende parte ad un inganno e che nella sua figura coesistono i valori morali della donna libera e quelli della schiava astuta, alcuni storici ritengono che questo personaggio sia stato ampiamente modificato da Plauto rispetto al modello greco o che costituisca addirittura una invenzione totalmente plautina; probabilmente nell'originale Saturione era un sicofante, e in tal caso si spiegherebbe la presenza di una figlia. Di certo l'autore, con questa combinazione di saggezza e astuzia, ha voluto creare un motivo di comicit\u00e0 che ben \u00e8 esemplificato durante il colloquio con il lenone, quando la fanciulla elenca i mali morali per la citt\u00e0 di Atene e riesce ad eludere le domande di questo senza mai mentire, giocando abilmente con i doppi sensi e con delle battute di spirito celate, cos\u00ec come fa suo padre Saturione. Al di l\u00e0 del fattore comico, tuttavia, che non \u00e8 quello preminente nel personaggio, la fanciulla \u00e8 molto importante all'interno della commedia e di tutta la produzione plautina per la sua complessit\u00e0, il suo pudore e il suo coraggio, in quanto combina la ragazza morale e la serva astuta, cos\u00ec come Tossilo incarna sia il servo che l'innamorato.\nProbabilmente la ragazza indossava in scena un costume tragico, che sottolineava la sua funzione particolare di bilanciatrice del comportamento del padre. Possiamo capirlo da vari elementi, tra cui il passaggio in cui Tossilo, rompendo la finzione scenica, manda Saturione a farsi dare i vestiti esotici per la figlia dagli impresari teatrali: l'allusione non avrebbe avuto senso se in seguito la ragazza fosse entrata in scena con normali vestiti da commedia. In un altro punto Tossilo elogia il bel travestimento della ragazza, sottolineando il fatto che indossa dei sandali (); tuttavia questa parola identifica le calzature tipiche dell'abbigliamento da tragedia. Inoltre la fanciulla usa molte espressioni tratte dalle tragedie di Sofocle o Euripide. Anche la \"storia\" fittizia del rapimento della ragazza ha ispirazioni tragiche.\nSofoclidisca.\nSofoclidisca \u00e8 l'ancella di Lemniselene e serva di Dordalo; \u00e8 alquanto astuta e intraprendente, ma non ha un ruolo rilevante nella commedia. Il suo personaggio acquista un ruolo comico solamente nella discussione con Pegnio, dal quale emerge la sua antipatia per il ragazzo. A differenza delle ancelle nelle altre commedie plautine, qui Sofoclidisca assume anche un ruolo da seduttrice.\nPegnio.\nPegnio, chiamato anche Giocarello, \u00e8 il piccolo \"servus currens\" di Tossilo, impertinente e pestifero; ha un ruolo comico nella commedia essendo sempre il primo a creare le basi per un litigio e torna in scena durante il banchetto finale, dove \u00e8 incaricato di servire il vino e coglie ogni occasione per beffeggiare il lenone; probabilmente questo personaggio non era presente nell'originale greco da cui trasse ispirazione Plauto, o comunque non aveva parti recitate: il commediografo latino quindi potrebbe averlo introdotto solo per creare delle occasioni di divertimento. La sua arguzia lo fa avvicinare anche al personaggio del \"servus callidus\". Nonostante la bassa altezza e l'esile corporatura, \u00e8 molto agile e acrobatico e riesce a sottrarsi ai goffi tentativi di percossa da parte di Dordalo.\nTrama.\nAtto I (vv. 1-167).\nNella prima scena Tossilo intavola il suo monologo affermando la sua difficolt\u00e0, che \u00e8 d'altronde comune a tutti, nell'affrontare l'amore senza denaro.\nNella seconda scena Sagaristione incontra l'amico Tossilo dopo aver messo in scena una serie di battute \"a specchio\": come evidenzia Marshall, prima che i due comincino a parlare direttamente tra di essi c'\u00e8 uno scambio di battute della stessa lunghezza e dello stesso significato pronunciate prima dall'uno e poi dall'altro, a creare un effetto comico. I due iniziano a scambiarsi alcune domande sul loro stato: Sagaristione racconta la sua difficile situazione di schiavo, spesso percosso dal padrone, mentre Tossilo dice di soffrire per il suo difficile amore: deve trovare il modo di riscattare la sua amata, serva di un lenone, ma non ha i soldi per farlo. Il servo inserisce nel suo discorso molte figure retoriche, espressioni dotte e allusioni alla mitologia, creando un effetto comico per il pubblico, che trovava divertente che uno schiavo potesse giungere a simili raffinatezze. Sagaristione sottolinea la stranezza della situazione, cio\u00e8 l'innamoramento di uno schiavo, e inizialmente \u00e8 riluttante a cercare i soldi chiestigli dall'amico per liberare la fanciulla. Alla fine, per\u00f2, dietro molte insistenze e garanzie, accetta di chiedere a qualcuno il denaro per accontentare Tossilo, che gli raccomanda di fare presto.\nNella terza scena viene presentato Saturione, il parassita, che, in un monologo, racconta la storia dei suoi antenati, parassiti come lui, assumendo toni che si avvicinano ad un \"elogium\" di una famiglia nobiliare, anzi addirittura attribuendo alla sua famiglia il cognomen \"Cocciadura\". Dopo aver parlato in modo aulico dei suoi antenati, risalendo fino al quinquisnonno, generazione dopo la quale, nel periodo arcaico, si dissolvevano i vincoli di parentela e si poteva contrarre legalmente matrimonio, Saturione si getta in una denuncia moralizzatrice contro i delatori, individui che denunciavano per professione i cittadini, anche se innocenti, per poi incamerare parte della multa che i condannati dovevano versare.\nNella quarta scena Tossilo attira Saturione, desideroso di cibo gratuito, ingannandolo con la promessa di un pranzo succulento. Il parassita si avvicina pieno di interesse, simboleggiando metaforicamente i clienti che il mattino si recavano ossequiosi dal loro patrono. Segue un elenco di raccomandazioni da parte di Saturione su come preparare alcuni piatti, il che dimostra la perizia culinaria del parassita. Tossilo riesce a trattenere Saturione dalla furia di mangiare, chiedendogli del denaro per riscattare l'amata, ma quello dice di non averlo. Cos\u00ec Tossilo gli chiede di prestargli sua figlia per \"venderla\" al lenone travestendola da persiana e spacciandola per una prigioniera di guerra. Saturione in un primo momento \u00e8 titubante, ma poi, messo alle strette, dice che \u00e8 disposto anche a vendere s\u00e9 stesso, ma con la pancia piena. Tossilo allora istruisce il parassita su come organizzare la messinscena, dicendogli di procurarsi i vestiti orientalizzanti dagli edili: qui la finzione scenica viene rotta, in quanto si fa riferimento agli edili che organizzavano gli spettacoli teatrali.\nAtto II (vv. 168-328).\nLa prima scena inizia con Sofoclidisca, l'ancella di Lemniselene, che rassicura la padrona sulla sua preparazione circa la messinscena per liberarla. Quindi Sofoclidisca si allontana per andare a parlare con Tossilo riguardo al loro piano.\nNella seconda scena si verifica tra Tossilo e il giovane Pegnio quello che era accaduto nella prima tra Lemniselene e la sua ancella: Tossilo fa delle continue raccomandazioni al ragazzo, che controbatte umoristicamente fino a quando Tossilo lo mette a tacere con una battuta oscena che allude all'usanza, impedita invero dalla legge romana, di costringere gli schiavi all'atto sessuale con i padroni. A questa insinuazione Pegnio risponde alludendo a sua volta a questa pratica e condannandola. A quel punto Tossilo rientra, mentre Sofoclidisca, mandata da Lemniselene dall'innamorato, si avvicina e incontra Pegnio, che si sta dirigendo dalla parte opposta. Dopo un momento di battute speculari, in cui la vicenda non procede a vantaggio delle battute comiche e si assiste ad una contesa tra i due su chi sia pi\u00f9 malizioso, inizia un lungo scambio di insulti e battute salaci, che non vogliono confessare la loro destinazione, fin quando entrambi si accorgono delle tavolette, contenenti parole d'amore, che erano stati incaricati di recapitare ai due innamorati. Dopo un'altra sequenza composta da battute e controbattute, con un'allusione a sfondo osceno da parte di Sofoclidisca alla bellezza del giovane schiavo e alla necessit\u00e0 di servirsene per affrancarsi, i due confessano la loro destinazione e l'oggetto che stavano portando.\nNella terza scena Sagaristione, con un'elaborata ed altisonante preghiera, ringrazia Giove per essere riuscito a racimolare i soldi necessari, sottraendoli al padrone che lo aveva mandato ad acquistare dei buoi al mercato. Lo schiavo si dimostra disposto ad essere percosso pur di accontentare l'amico.\nNella quarta scena Sagaristione incontra Pegnio, chiedendogli dove fosse Tossilo: il ragazzo, come al solito, rifiuta di dirlo rispondendo impudentemente e giungendo ad un doppio senso osceno. Gli insulti e le maledizioni reciproche continuano fino a quando Sagaristione, per costringere Pegnio ad andarsene, accenna una maledizione solenne; qui si trattiene, perch\u00e9 nell'antichit\u00e0 si credeva che augurare il male a qualcuno significasse causarglielo.\nNella quinta scena Tossilo incarica Sofoclidisca di dire a Lemniselene che ha gi\u00e0 trovato il modo per raccogliere il denaro. Quindi sopraggiunge Sagaristione, che si atteggia in modo solenne con l'amico, il quale gli chiede cosa sia un certo rigonfiamento che aveva sotto il mantello vicino al collo. Sagaristione finge di avere un ascesso; Tossilo si accorge che si tratta dei soldi ma sta al gioco, iniziando una serie di metafore che identificano i soldi come le due coppie di buoi che avrebbero dovuto essere comprate con quel denaro; inoltre questo gioco (denaro-buoi) \u00e8 dovuto al fatto che in latino \"soldi\" si dice \"pecunia\", che derivava dal termine \"bestiame\".\nAtto III (vv. 329-448).\nNella prima scena Saturione spiega alla figlia la messinscena; questa, tuttavia, si mostra riluttante e desiderosa di mantenere alto il suo onore, pur nella povert\u00e0 in cui vive. In questo modo ella si presenta come saggia e morale, anche se, al momento della compravendita di s\u00e9 stessa, si svela molto abile nel recitare e nell'ingannare il lenone. Saturione cerca di convincere la figlia, timorosa che la sua cattiva fama si diffonda e impedisca il suo matrimonio, ma accetta quando il padre le assicura di possedere una consistente dote per darla in sposa. Questa scena, di per s\u00e9 superflua dal punto di vista narrativo, in quanto si conclude con ci\u00f2 che gi\u00e0 lo spettatore si aspettava, potrebbe assumere valore se la si considera in relazione all'ipotesi che la fanciulla stesse vestendo un costume tragico. In questo modo la scena si configurerebbe come il contrasto tra due generi teatrali, la tragedia e la commedia, e riecheggerebbe la scena dell'Ifigenia in Aulide, celebre tragedia di Euripide, in cui la figlia scongiura il padre di non ucciderla per il buon fine di una guerra. Inoltre la fanciulla allude a possibili conseguenze tragiche della truffa, il che non poteva avvenire nella commedia latina.\nLa seconda scena \u00e8 un breve monologo di Dordalo che si chiede come abbia intenzione di fare Tossilo a racimolare i soldi per riscattare Lemniselene.\nNella terza scena si assiste ad una nutrita gara d'insulti tra Tossilo e Dordalo. Il primo apostrofa il secondo alludendo al sudiciume e all'ingordigia dell'avversario, mentre il secondo insulta lo schiavo sottolineando la sua situazione servile. Durante questo scambio di battute Tossilo \"gioca\" con la borsa contenente i soldi, porgendola al lenone e subito ritraendola. In quest'azione si mette in evidenza l'avidit\u00e0 di Dordalo, che, una volta presi i soldi, si dimostra diffidente. Anche questa scena presenta delle battute speculari, in questo caso costituite dagli insulti.\nAtto IV (vv. 449-752).\nNella prima scena \u00e8 presente un monologo di Tossilo, che si mostra soddisfatto con s\u00e9 stesso per il lavoro ben impostato e che gi\u00e0 pregusta il godimento nel vedere il lenone raggirato. Quindi il servo ordina a Sagaristione di entrare in azione con le vesti da persiano.\nNella seconda scena Tossilo si complimenta con Sagaristione per il suo bel travestimento e d\u00e0 altre indicazioni per il corretto svolgimento del piano.\nLa terza scena inizia con un monologo di Dordalo, che \u00e8 felice per il guadagno procuratogli dalla vendita di Lemniselene. Il lenone ripete continuamente la formula \"ho fiducia\", che nello spettatore, informato dai fatti e del raggiro ordito da Tossilo, provocava divertimento. Tossilo, incontratolo, si assicura che l'amata sia finalmente una cittadina libera; una volta accertatosi di ci\u00f2, propone un buon affare al lenone, in modo che \"si ricordi di lui per tutta la vita\" (ovviamente lo spettatore era a conoscenza del doppio senso di tale frase). Tossilo afferma di aver ricevuto dal suo padrone, in viaggio per affari, delle tavolette in cui si presentava un mercante persiano giunto ad Atene per vendere una prigioniera di guerra al lenone come prostituta. All'inizio Dordalo si mostra riluttante alla proposta, dato che, in quanto \"merce rubata\", la fanciulla avrebbe potuto essere rivendicata legalmente dal padre, qualora fosse giunto fino ad Atene, che avrebbe potuto riaverla danneggiando il lenone. Tossilo per\u00f2 riesce a convincerlo a valutare la bellezza della schiava per decidere se acquistarla o meno.\nNella quarta scena Sagaristione, che recita la parte del persiano, parla con la fanciulla, la finta prigioniera, che dimostra di essere molto istruita (qualit\u00e0 gradita al lenone). Tossilo riesce a persuadere sempre pi\u00f9 Dordalo a comprare la schiava, prefigurandogli gli immensi guadagni futuri derivati da quell'acquisto, mentre Sagaristione gli mette fretta nel concludere l'affare convincendolo definitivamente. Prima di stabilire il prezzo Dordalo, su consiglio di Tossilo, chiede alla ragazza le sue origini e la sua storia, e questa risponde interpretando abilmente la parte, cosa che stupisce lo stesso Tossilo, rompendo palesemente in quest'unico punto la sua funzione di personaggio tragico: la fanciulla dice di chiamarsi Lucride (nome evidentemente legato alla truffa, in quanto significa \"Guadagnella\") e di essere di nobile stirpe. Tossilo vuole che questo colloquio non venga sentito dal finto persiano per far credere al lenone di sapere delle informazioni che avrebbero accresciuto il valore della ragazza senza che il mercante lo sapesse. Con abili giri di parole evita di dire la sua patria natale e il nome di suo padre, affermando solo che era benvoluto da tutti e che avrebbe trovato il modo per riscattarla con denaro; in questo scambio di battute alcuni studiosi hanno colto una disobbedienza da parte della ragazza agli ordini di Tossilo per dare risposte meno sicure ma pi\u00f9 aderenti alla realt\u00e0, in modo da non mentire e attenersi ai suoi valori morali: alcuni studiosi hanno messo in evidenza una seconda interpretazione delle risposte, che hanno senso sia se riferite ad un \"padre\" persiano sia se riferite a Saturione. Vedendola decisa ad ottenere presto la libert\u00e0 con ogni mezzo, anche con la prostituzione, Dordalo si decide a comprarla dopo una breve trattativa con il persiano. A questo punto Sagaristione si fa sfuggire un \"ci sarebbero dieci mine da aggiungere per i vestiti\", rischiando di svelare la farsa e il travestimento, ma la situazione \u00e8 aggiustata da Tossilo, cos\u00ec come lo stesso servo aveva diretto tutta la trattativa proprio come un burattinaio. Alcuni studiosi hanno sottolineato come questa scena sia stata pesantemente rimaneggiata da Plauto rispetto all'originale greco da cui il latino trasse ispirazione: qui ci sono quattro personaggi che parlano simultaneamente, mentre la commedia greca prevedeva un massimo di tre persone contemporaneamente parlanti sulla scena. Probabilmente, quindi, nell'originale la fanciulla non parlava, cosa che logicamente si addiceva ad una prigioniera, ed il colloquio con il lenone fu aggiunto da Plauto stesso per aumentare la comicit\u00e0, dovuta da una parte all'intelligenza di Tossilo e dall'altra all'ignoranza di Dordalo. Un altro particolare da evidenziare \u00e8 il metro usato da Plauto nel discorso della ragazza: ella parla in senari, il metro del parlato nelle commedie, e non in poesia, come avrebbe dovuto fare una fanciulla libera e moralizzante: probabilmente ci\u00f2 \u00e8 funzionale al piano di Tossilo, che aveva bisogno, per la riuscita del piano, di una ragazza con i piedi per terra, non persa in pensieri poetici.\nNella quinta scena Tossilo si complimenta con la ragazza per la perizia nella recitazione; quindi d\u00e0 ordine a Sagaristione di tornare subito di nascosto a casa di Tossilo, una volta ricevuti i soldi, che probabilmente, data l'eccitazione del servo, erano molto di pi\u00f9 di quanti aveva speso per il riscatto di Lemniselene e sarebbero serviti per pagare il banchetto finale.\nNella sesta scena Dordalo consegna il denaro a Sagaristione ma si trattiene due soldi, cio\u00e8 il valore della borsa, mettendo in evidenza la sua avarizia. Quindi il finto persiano afferma di voler cercare suo fratello, schiavo nella citt\u00e0, per riscattarlo: al che Dordalo gli chiede il suo nome e, con astuzia, Sagaristione risponde con un falso nome che racchiude in s\u00e9 tutto il senso della commedia.\nNella settima scena Tossilo si congratula con Dordalo per il buon affare, ed il lenone lo ringrazia per averlo aiutato. Il servo si lascia scappare un \"Aiutarti, io?\", mettendo di nuovo a repentaglio la riuscita dell'imbroglio, ma riesce a non farsi scoprire. Approfittando di un momento in cui il lenone torna in casa, Tossilo richiama Saturione, padre della ragazza, perch\u00e9 venisse a reclamarla; quindi gli d\u00e0 le indicazioni per agire. A questo punto i codici tr\u00e0diti si dividono in due: alcuni inseriscono un verso, secondo cui Saturione avrebbe dovuto parlare mentre Tossilo sta conversando con Dordalo; altri invece non lo tramandano, cosicch\u00e9 Saturione avrebbe dovuto entrare in azione solo quando Tossilo si fosse allontanato. Probabilmente hanno ragione i secondi, in quanto sarebbe stato sciocco che Tossilo si fosse fatto trovare a portata del lenone mentre Saturione andava a riprendersi la figlia. Anche questa scena venne modificata da Plauto rispetto all'originale, in quanto vi vengono richiesti quattro attori, anche se non tutti parlanti nello stesso tempo.\nNell'ottava scena Dordalo torna da Tossilo, che era rimasto ad aspettarlo; quindi lo schiavo se ne torna a casa per incontrare Lemniselene.\nNella nona scena Saturione reclama la ragazza, come da accordi con Tossilo, minacciando di portare Dordalo in tribunale addirittura senza testimoni. Nel dire ci\u00f2 Saturione utilizza una formula tipica che veniva usata nel citare qualcuno davanti ai giudici (\"Ego te in ius invoco\", \"Io ti cito in tribunale\"). Anche questa scena probabilmente venne ampliata da Plauto, che inser\u00ec il pianto del lenone per accentuarne la comicit\u00e0.\nAtto V (vv. 753-858).\nNella prima scena Tossilo trae le conclusioni della vicenda, organizzando un banchetto per festeggiare la sua vittoria sul lenone a cui invita i suoi collaboratori nella truffa per ricambiare il favore che costoro gli hanno fatto. Tossilo invita Lemniselene e Sagaristione ad accomodarsi sui letti del banchetto (che, come prevedeva l'uso greco, erano \"biclini\", che, a differenza dei \"triclini\" romani, potevano portare solo due persone). Tossilo \u00e8 cos\u00ec felice da descrivere questo giorno come \"il giorno della sua vera nascita\" e non bada a spese nel dispensare vino con \"sette giri di coppe\": a Roma si era soliti bere alla salute di una persona tante volte quante erano le lettere del suo nome, e il nome \"Toxilus\" ne ha appunto sette.\nLa seconda scena inizia con un monologo in cui Dordalo dichiara la sua sfortuna e la sua infelicit\u00e0 per aver perso i soldi nell'affare con il persiano: egli compone il suo discorso alla maniera tragica, come quando parlavano i personaggi della tragedia che, da ricchi e fortunati, erano caduti in disgrazia. Avvicinatosi alla casa di Tossilo, dove si sta svolgendo il banchetto, viene riconosciuto e invitato dal servo ad unirsi alla compagnia. Dordalo accetta, ma rimprovera Tossilo per avergli teso l'inganno. I convitati, e soprattutto lo schiavetto Pegnio, prendono in giro il lenone e lo schiaffeggiano: Pegnio giunge ad augurare il male a Dordalo, ma Tossilo lo mette a tacere mandandolo a prendere dell'altro vino. Mentre il lenone continua a promettere, seppur in modo ironico, vendetta, Sagaristione e Tossilo lo sbeffeggiano. Nel farlo Tossilo cerca il consenso di Lemniselene: questa, in un primo momento, si trattiene dal momento che si trova nella condizione di essere una sua liberta, in quanto il lenone \u00e8 il suo ex padrone. Tuttavia al fine accetta, e tutti insieme gli invitati iniziano a prendersi gioco di Dordalo, inserendo anche delle percosse, ricordandogli la perdita economica da lui subita.\nArgumentum.\nCome in diciotto tra le commedie di Plauto, anche questa presenta un \"argumentum\" acrostico in versi, per riassumere la trama. Le iniziali di ogni verso costituiscono il titolo della commedia. Gli \"argumenta\" delle commedie in realt\u00e0 non sono stati creati da Plauto, bens\u00ec da Aurelio Opillo, vissuto in et\u00e0 cesariana.\nQuesto primo \"argumentum\" \u00e8 stato ritrovato nei codici Palatini, mentre un secondo \"argumentum\" \u00e8 stato scoperto nei codici Ambrosiani, ma i resti sono malridotti e di conseguenza di difficile ricostruzione. Si sono conservate solo poche lettere, perci\u00f2 ogni tentativo di comprensione \u00e8 stato vano.\nAmbientazione.\nLa commedia si svolge attorno a una delle piazze principali di Atene, tra le case di due dei protagonisti: quella di Dordalo, nella quale avviene la compravendita delle cortigiane, e quella dove dimora Tossilo, lasciatagli in cura dal padrone per lungo tempo. Anche se non descritta n\u00e9 nominata esplicitamente, un'esigua parte della commedia \u00e8 ambientata nella casa del parassita Saturione, dove, nella scena in questione, discute con la figlia.\nMetateatro.\nIl metateatro, detto anche \"teatro nel teatro\", \u00e8 una forma di recitazione attraverso la quale i personaggi interagiscono con il pubblico rompendo l'illusione scenica. Un altro tipo di metateatro \u00e8 l'esplicitare che l'azione che si sta compiendo in quel momento fa parte di una rappresentazione teatrale.\nNel testo sono presenti alcuni elementi che possono essere ricondotti a questa tecnica, cosa molto frequente nelle commedie e rappresentazioni teatrali di Plauto, alcuni dei quali sono riportati qui.\nNel passo che segue Tossilo d\u00e0 a Saturione le disposizioni sull'abbigliamento di sua figlia per la riuscita del piano. Quando il secondo gli chiede dove andare a prendere i vestiti, Tossilo rompe la finzione scenica dicendogli di prenderli dall'impresario teatrale, a cui gli edili, i magistrati incaricati dell'organizzazione degli spettacoli teatrali, avevano appaltato la fornitura.\nAlla fine della commedia, durante il banchetto finale in cui Dordalo viene preso in giro e picchiato, l'illusione scenica viene rotta varie volte: due di queste rappresentano il momento in cui Dordalo, rivolto al pubblico, chiede il suo parere riguardo al suo trattamento e la conclusione di Tossilo, che, rivolto agli spettatori, li saluta sancendo la sua vittoria sul lenone."}
{"id": "3991605", "revid": "717966", "url": "https://it.wikipedia.org/wiki?curid=3991605", "title": "Hamsa", "text": ""}
{"id": "3991606", "revid": "1305772", "url": "https://it.wikipedia.org/wiki?curid=3991606", "title": "2. divisjon 1990", "text": "L'edizione 1990 della 2. divisjon vide le vittorie finali di Sogndal e Lyn Oslo."}
{"id": "3991613", "revid": "228587", "url": "https://it.wikipedia.org/wiki?curid=3991613", "title": "Kula (induismo)", "text": ""}
{"id": "3991616", "revid": "717966", "url": "https://it.wikipedia.org/wiki?curid=3991616", "title": "Mano di Miriam", "text": ""}
{"id": "3991618", "revid": "6923", "url": "https://it.wikipedia.org/wiki?curid=3991618", "title": "Aleksej Vasil'evi\u010d Rekeev", "text": "Giovinezza e missioni di evangelizzazione.\nNato da una famiglia di contadini benestanti, da padre ciuvascio e madre tatara, studi\u00f2 a Simbirsk in seminario. Fin da piccolo dimostr\u00f2 un'innata voglia di conoscenza; negli anni a seguire conobbe Jakovlev, che fu suo grande amico e maestro. Nel 1872 inizi\u00f2 l'attivit\u00e0 di insegnante e missionario nella provincia di Simbirsk. Apprezzato traduttore, inizi\u00f2 anche la traduzione del Vangelo in tataro e ciuvascio. Negli anni a seguire Durante il Primo conflitto mondiale organizz\u00f2 centri di raccolta per i poveri e gli orfani di guerra."}
{"id": "3991620", "revid": "195739", "url": "https://it.wikipedia.org/wiki?curid=3991620", "title": "Open Street Map", "text": ""}
{"id": "3991630", "revid": "287204", "url": "https://it.wikipedia.org/wiki?curid=3991630", "title": "Os Turn Fotball", "text": "LOs Turn Fotball \u00e8 una societ\u00e0 calcistica norvegese con sede nella citt\u00e0 di Os. Milita nella 3. divisjon, quarto livello del campionato norvegese. Il club fu fondato nel 1905 e milit\u00f2 per una stagione, e precisamente nel campionato 1975, nella massima divisione norvegese. Milita nella 3. divisjon dal 2009, a seguito della retrocessione del campionato 2008."}
{"id": "3991639", "revid": "1303474", "url": "https://it.wikipedia.org/wiki?curid=3991639", "title": "Tefilat HaDerech", "text": "Tefilat HaDerech () , la Preghiera del Viaggiatore o Preghiera del Viandante in italiano, \u00e8 una preghiera che si recita prima di viaggiare, per un tragitto buono e sicuro, recitata dagli ebrei quando viaggiano per via aerea, marittima e anche durante i viaggi lunghi in automobile o treno. \u00c8 recitata al momento della partenza e detta preferibilmente stando in piedi ma non obbligatoriamente. Spesso la preghiera viene incisa su una hamsa che pu\u00f2 anche contenere la Shem\u00e0 o Birkat HaBayit in sua vece.\nNe esistono differenti versioni.\nTraslitterazione.\n\"Y'hi ratzon milfanekha A-donai E-loheinu ve-lohei avoteinu she-tolikhenu l'shalom v'tatz'idenu l'shalom v'tadrikhenu l'shalom, v'tagi'enu limhoz heftzenu l'hayim ul-simha ul-shalom. V'tatzilenu mi-kaf kol oyev v'orev v'listim v'hayot ra'ot ba-derekh, u-mi-kol minei pur'aniyot ha-mitrag'shot la-vo la-olam. V'tishlah b'rakha b'khol ma'a'se yadeinu v'tit'nenu l'hen ul-hesed ul-rahamim b'einekha uv-einei khol ro'einu. V'tishma kol tahanuneinu ki E-l sho'me'a t'fila v'tahanun ata. Barukh ata A-donai sho'me'a t'fila.\"\nTraduzione italiana.\nPossa il tuo Signore nostro Dio e il Dio dei nostri antenati condurci alla pace, per guidare i nostri passi verso la pace e per farci raggiungere la meta desiderata della vita, della felicit\u00e0 e della pace. Ci ha salvati dal nemico, dalle imboscate lungo la strada e da tutte le punizioni della terra. Benedici il nostro lavoro e donaci gentilezza, grazia e misericordia nei tuoi occhi e negli occhi di tutti quelli che ci incontrano. Ascolta la nostra umile supplica che sei Dio e ascolta le nostre preghiere. Benedetto sei tu, o Signore, che ascolti le preghiere.\nLegge ebraica.\nDal Kitzur Shulchan Aruch:\nKitzur Shulchan Aruch 68:1\nTefilat HaDerech - la preghiera del viaggiatore - non pu\u00f2 essere recitata prima di lasciare i confini della citt\u00e0, definiti come 70 e \u2154 Amot (~350 metri / ~0.2 miglia) dopo l'ultima abitazione ma secondo un'altra opinione deve essere recitata preferibilmente sull'uscio di casa.\nPreferibilmente dovrebbe essere recitata un \"Miel\" (~1\u00a0km / ~0.6 miglia) dopo i confini della citt\u00e0.\nQuando il viaggiatore pernotta durante un viaggio di diversi giorni la Tefilat HaDerech viene detta ogni volta prima di partire il giorno dopo."}
{"id": "3991640", "revid": "15756", "url": "https://it.wikipedia.org/wiki?curid=3991640", "title": "Scuola romana di pittura", "text": "La Scuola romana di pittura a cavallo tra Due e Trecento fu una delle pi\u00f9 importanti correnti attive in Italia e in occidente in generale.\nRiscoperta ed esaltata in tempi relativamente recenti (in particolare dopo il restauro del ciclo del Sancta Sanctorum e con le nuove attribuzioni delle \"Storie di san Francesco\" ad Assisi), fu probabilmente la prima scuola pittorica a sviluppare un linguaggio figurativo pi\u00f9 umano e realistico a partire dalle esperienze bizantine, prima dei toscani. Il lungo oblio dei romani, interrotto dagli studi di Federico Zeri, fu dovuto a varie ragioni, prime fra tutti la scarsit\u00e0 di resti e l'assenza in citt\u00e0 di una storiografia artistica capace di esaltare quei pionieri, come Pietro Cavallini, Jacopo Torriti e Filippo Rusuti, come invece era avvenuto in Toscana con Vasari e gli altri trattatisti.\nOggetto di contesa tra gli studiosi \u00e8 ancora oggi il rapporto infatti tra i romani e i toscani (Cimabue, Giotto): non \u00e8 chiaro quale delle due scuole abbia influenzato l'altra e quale effettivamente diede avvio al rinnovo. \u00c8 probabile infatti che fossero stati i romani, disponendo di un maggior numero di dipinti e di mosaici tardo-antichi e dell'alto medioevo da cui trarre spunto, a studiare nuove forme di rappresentazione della figura umana e dello spazio, subito colte e sviluppate dai toscani. Sia Cimabue che Giotto infatti fecero probabilmente dei viaggi a Roma fin dalla loro prima giovent\u00f9.\nFu soprattutto il cantiere papale della basilica di San Francesco ad Assisi il punto di confronto e scambio tra gli artisti. I registri alti della Basilica superiore sono infatti in gran parte di scuola romana, soprattutto del Torriti. Vero oggetto del contendere \u00e8 comunque l'attribuzione a una o all'altra scuola delle opere del cosiddetto Maestro di Isacco, tradizionalmente identificato con Giotto giovane, e del ciclo francescano. Secondo gli studi dello Zeri e di Bruno Zanardi il capobottega di Assisi sarebbe stato infatti Pietro Cavallini, a giudicare dal particolare modo di stendere gli incarnati che si ritrova anche nel \"Giudizio universale di Santa Cecilia in Trastevere\". D'altra parte i fautori dell'attribuzione tradizionale sottolineano come in nessuna opera romana siano presenti soluzioni spaziali cos\u00ec avanzate come quelle reperibili nel ciclo di san Francesco, come se ne ritrovano invece nelle opere successive di Giotto ospitate agli Scrovegni e altrove.\nIn ogni caso, anche se i romani fossero artisticamente figli dei toscani, la loro scuola pittorica fu all'avanguardia e capace di soluzioni avanzate anche nel campo del mosaico.\nLe attivit\u00e0 artistiche a Roma decaddero inesorabilmente dopo il trasferimento del papato ad Avignone nel 1309: la grande attivit\u00e0 pittorica riprender\u00e0 a Roma solo nel Quattrocento inoltrato, con una limitata partecipazione di artisti locali."}
{"id": "3991642", "revid": "599013", "url": "https://it.wikipedia.org/wiki?curid=3991642", "title": "Girolamo Doni", "text": "Carriera.\nGioca nel Padova per quattro stagioni in Prima Categoria (una stagione) e in Prima Divisione (tre stagioni), disputando in totale otto partite segnando una rete. Debutta il 22 maggio 1921 nella partita -Padova (3-2). Gioca la sua ultima partita con i biancoscudati il 24 febbraio 1924 in Inter-Padova (2-1). Nel 1928 viene messo in lista di trasferimento dal Bassano."}
{"id": "3991648", "revid": "36426", "url": "https://it.wikipedia.org/wiki?curid=3991648", "title": "Scuola romana (pittura XIV secolo)", "text": ""}
{"id": "3991650", "revid": "1855146", "url": "https://it.wikipedia.org/wiki?curid=3991650", "title": "Scuola romana (pittura XX secolo)", "text": "Si definisce Scuola romana un eterogeneo gruppo di pittori attivi a Roma tra gli anni venti e gli anni quaranta del Novecento.\nL'espressione, in francese \u201cjeune \u00c9cole de Rome\u201d, fu coniata dal critico George Waldemar nella presentazione del catalogo di una mostra tenuta nel 1933 dai pittori Corrado Cagli, Giuseppe Capogrossi, Emanuele Cavalli e Ezio Sclavi alla Galerie Bonjean di Parigi.\nSuccessivamente, la critica abbraccer\u00e0 questa definizione allargandola ad altri artisti attivi nella Capitale nello stesso periodo, bench\u00e9 afferenti a stili e obiettivi artistici assai diversi tra loro, come quelli della cosiddetta \"Scuola di via Cavour\".\nIl magistero di Felice Carena e la mostra alla Pensione Dinesen.\nNel 1922 il pittore Felice Carena, uno dei pi\u00f9 acclamati artisti italiani del suo tempo, apr\u00ec una scuola d\u2019arte a Roma, in piazza Sallustio 19, insieme allo scultore Attilio Selva e al pittore Orazio Amato. Durante i mesi estivi i corsi si tenevano in alcuni studi immersi nella natura nel borgo di Anticoli Corrado, non distante dalla Capitale, all'epoca popolato da numerosi artisti e letterati di fama internazionale. In questa scuola mossero i primi passi alcuni giovani pittori, tra cui alcuni dei futuri protagonisti della \"Scuola romana\": Giuseppe Capogrossi, Emanuele Cavalli e Fausto Pirandello, figlio del celebre scrittore Luigi Pirandello. Frequent\u00f2 la scuola anche il pugliese Onofrio Martinelli, prima di trasferirsi prima a Firenze, poi a Parigi. Con Carena, i giovani si esercitarono a dipingere dal vero, realizzando figure, paesaggi e nature morte in cui la tradizione si fondeva alla modernit\u00e0. Rimasero tutti in stretto contatto tra loro anche una volta terminati i corsi da Carena: in particolare, un fruttuoso sodalizio artistico nacque tra Capogrossi e Cavalli, che lavoreranno condividendo lo studio per molti anni.\nNel maggio del 1927, Capogrossi e Cavalli, insieme al pittore romano Francesco Di Cocco, espongono in una mostra a tre all\u2019H\u00f4tel Pensione Dinesen di Roma. Le loro opere destano l'attenzione della critica, che si dimostra entusiasta per il rinnovamento proposto dai tre giovani artisti. L'anno seguente, Cavalli e Di Cocco si recano a Parigi, dove ritrovano Fausto Pirandello, che l\u00ec aveva sposato in gran segreto la modella anticolana Pompilia D'aprile, incinta del primogenito Pierluigi. Nella capitale francese, Cavalli, Di Cocco e Pirandello espongono in una mostra su invito, forse di disegni, presso l\u2019abitazione della cantante italiana Maria Francesca Castellazzi sposata Bovy. Di Cocco fu l'unico a vendere, ma il soggiorno si rivel\u00f2 comunque fondamentale per tutti e tre gli artisti e in particolare per Cavalli, che grazie al confronto con Pirandello aggiorn\u00f2 il suo linguaggio pittorico alle tendenze dell'arte a lui contemporanea, dagli \"Italiens de Paris\" a Picasso.\nTornati da Parigi, i giovani pittori concentrarono le proprie energie nella ricerca di una pittura moderna che per\u00f2 non dimenticasse gli insegnamenti della grande tradizione italiana.\nL'affermazione della \"Scuola romana\".\nNei primi anni Trenta, attorno a Capogrossi, Cavalli e Pirandello si crea a Roma un vero e proprio cenacolo di artisti e intellettuali, che si ritrovano sia nello studio di Cavalli e Capogrossi in via Pompeo Magno 10/bis, sia sul galleggiante \u201cTofini\u201d sul Tevere. Attorno al 1932 si un\u00ec al gruppo il giovane Corrado Cagli, pittore dalla personalit\u00e0 complessa e vivace. Obiettivo di questo gruppo di artisti era la ricerca di un incontro tra la modernit\u00e0 del linguaggio post-cubista e l\u2019arte antica, individuando i propri riferimenti nella pittura decorativa greca e romana e nei \u201cPrimitivi\u201d, da Masaccio a Piero della Francesca. Tali tendenze si rivelano con evidenza, oltre che nelle opere di Cagli, Capogrossi e Cavalli, anche nella pittura di altri colleghi quali Guglielmo Janni e Alberto Ziveri. Questa peculiare visione dell'arte fu subito sostenuta dal critico Pietro Maria Bardi, in quel momento direttore della \u201cGalleria di Roma\u201d, ubicata in via Veneto a Palazzo Copped\u00e8. L\u00ec il critico organizz\u00f2 la mostra \"Dieci pittori: cinque romani e cinque milanesi\". Le due scuole messe a confronto erano rappresentate da Cavalli, Cagli, Capogrossi, Pirandello e Vinicio Paladini per Roma; Renato Birolli, Oreste Bogliardi, Virginio Ghiringhelli, Atanasio Soldati e Aligi Sassu per Milano. Qualche mese dopo, a dicembre, un\u2019altra mostra presentata da Bardi nella stessa Galleria veniva dedicata al trio Cagli, Cavalli e Capogrossi, affiancati alla pittrice Eloisa Pacini Michelucci; e ancora, nel febbraio dell\u2019anno successivo, present\u00f2 i tre artisti alla Galleria \u201cIl Milione\u201d di Milano. \nIl \"Manifesto del Primordialismo Plastico\".\nNello stesso periodo, si avvicina al gruppo romano anche il pittore ferrarese Roberto Melli. A lui si deve la virata teorica delle ricerche dei giovani pittori, che decisero di lavorare insieme ad un importante testo: il \"Manifesto del Primordialismo Plastico.\" Datato 31 ottobre 1933 e firmato da Cavalli, Capogrossi e Melli, il manifesto non fu mai dato alle stampe, ma fu pubblicato solo molti anni dopo dal pittore Domenico Purificato. In un primo momento, tra i firmatari dovevano figurare anche Corrado Cagli e il filosofo Franco Ciliberti, ma i due si tirarono indietro polemicamente poco prima di dare il testo alle stampe a causa di alcuni dissidi che erano sorti nel frattempo tra gli artisti. Il Manifesto era stato ideato affinch\u00e9 uscisse sulla stampa in concomitanza dell\u2019inaugurazione delle mostre tenute nel dicembre del 1933 rispettivamente alla Galerie Jacques Bonjean di Parigi, dedicata a Cagli, Cavalli, Capogrossi e Ezio Sclavi, e al Circolo delle Arti e delle Lettere in Roma, in cui Cavalli, Capogrossi e Melli esponevano con Luigi Trifoglio e gli scultori Annibale Zucchini e Alberto Gerardi. Il testo recitava:\"Noi crediamo che il principio plastico italiano, naturalmente, sia il principio plastico trascendentale.\"\n\"Per questo principio sono da elaborare i nuovi termini estetici, suggeriti dalle premesse spirituali che si svolgono nel nostro tempo secondo la sintesi italiana, per giungere a intuire l\u2019ordine della nuova tipica bellezza. L\u2019arte per essere tale e rispondere alla sua finalit\u00e0, sorge dal tempo in cui si manifesta, che non ha spazio se non \u00e8 creazione dello spirito. Ci\u00f2 che ha carattere estemporaneo rimane fuori dell\u2019arte. Pensiamo che la pittura sia giunta a massima autonomia di movimento, a estrema profondit\u00e0 di espressione e funzione della materia come densit\u00e0 ed interiorit\u00e0, secondo le conquiste moderne del sentimento e del senso dello spazio vero, della luce vera che informano con immanenza di realt\u00e0 plastica \u2013 mai prima maggiore \u2013 la nostra aderenza ai valori cosmici, essenziali, che ora si rinnovano.\"\n\"Desideriamo cogliere i rapporti fra il plastico e il principio spirituale del nostro tempo onde dai nuovi aspetti della realt\u00e0 fluiranno i moderni miti. Vogliamo operare per il futuro, seguendo l\u2019intuizione di attivit\u00e0 plastiche identiche allo spirito che le ha mosse in noi: identificare, cio\u00e8, la sostanza pittorica con la natura delle energie spirituali che ci premono; cogliere la relazione tra il significato della forma e la natura della sostanza pittorica; superare il colore come espressione naturale; ricavare da esso un ordine, nella sua infinita variet\u00e0, identico alla sostanza della spiritualit\u00e0 moderna.\"\n\"Ma il colore non \u00e8 l\u2019arte della pittura e la materia va distrutta nella cosa creata. Tuttavia l\u2019arte della pittura \u00e8 rapporto di colore che suscita l\u2019architettura del dipinto, la distribuzione dei suoi spazi, l\u2019essenzialit\u00e0 tipica delle sue forme.\"\n\"Come l\u2019universo \u00e8 determinato dallo spazio e dalla luce: dal volume come accidente dello spazio, e dal colore come accidente della luce, cos\u00ec l\u2019arte della pittura deve essere spazio, luce, volume, colore ai fini della creazione.\"\n\"Dal colore si deve tutto trarre ma il risultato non \u00e8 colore: \u00e8 un fatto vivente.\"\n\"Roma, 31 Ottobre 1933\"\n\"Giuseppe Capogrossi Guarna pittore\" \n\"Emanuele Cavalli pittore\"\n\"Roberto Melli critico d\u2019arte\"Naturalmente, l'attenzione dei pittori era rivolta all'esposizione parigina, piuttosto che a quella romana. Organizzata dal conte Emanuele Sarmiento, mecenate italiano trapiantato in Francia dal 1912, la mostra alla galleria francese fu la prima importante occasione per questo gruppo di giovani, entusiasti artisti italiani di presentare al panorama internazionale la propria ricerca. Era stato il critico Waldemar-George, autore della presentazione in catalogo, a invitare ad esporre gli artisti a Parigi dopo aver visto i loro i quadri a Roma, come afferma lo stesso Cavalli in una lettera a Rolando Monti. Nella presentazione al catalogo, Waldemar-George parl\u00f2 per la prima volta di \u201cjeune \u00c9cole de Rome\u201d, fornendo cos\u00ec l\u2019efficace etichetta storiografica, resa in italiano con l'espressione \"Scuola romana\", che fu poi sposata dagli stessi artisti e dalla letteratura negli anni a seguire.\nDa quel momento, complice l'attenzione della critica internazionale, i pittori della \"Scuola romana\" si imposero sulla scena italiana come una delle pi\u00f9 importanti novit\u00e0 del panorama artistico contemporaneo. Dalla seconda met\u00e0 degli anni Trenta, e con sempre pi\u00f9 evidenza durante gli anni del conflitto, ogni artista della Scuola si concentr\u00f2 sempre pi\u00f9 sulle proprie peculiarit\u00e0: Cavalli sulla ricerca delle armonie tonali, Capogrossi sul rapporto tra figure, spazio e elementi geometrici, Pirandello sul valore espressivo della figura e cos\u00ec via. Se da un lato ci\u00f2 port\u00f2 alla formazione di un linguaggio visivo personale e riconoscibile per ognuno dei protagonisti della \"Scuola romana\", dall'altro si verific\u00f2 un'inevitabile separazione tra i percorsi dei singoli artisti, che presero man mano ognuno la propria strada.\nIl secondo dopoguerra e la crisi del figurativo.\nL'esperienza della \"Scuola romana\" fin\u00ec in maniera graduale dopo il 1945, quando l'arte figurativa entr\u00f2 in crisi a favore dell'astrazione informale proveniente soprattutto dagli Stati Uniti. Capogrossi e Cagli, in linea con le richieste del mercato artistico contemporaneo, si aggiornarono a tali tendenze, rinunciando progressivamente alla figurazione. Cavalli, che nel frattempo aveva ottenuto l'incarico di pittura all'Accademia di Belle Arti di Firenze, rimase fino alla fine fedele al suo linguaggio, scegliendo programmaticamente di non rinunciare mai all'adesione al dato reale. Pi\u00f9 complesso fu invece il percorso di Fausto Pirandello, il quale ebbe una breve fase astratta solo verso la met\u00e0 degli anni Cinquanta, per poi tornare nuovamente al figurativo."}
{"id": "3991665", "revid": "767487", "url": "https://it.wikipedia.org/wiki?curid=3991665", "title": "Riproduzione selettiva", "text": "Per riproduzione selettiva si intende il processo con cui l'uomo controlla la riproduzione di piante o animali al fine di selezionare artificialmente specifici tratti geneticamente determinati. Poich\u00e9 questo processo riproduce (su scale temporali considerevolmente pi\u00f9 brevi, e in modo finalizzato a scopi umani) il meccanismo della selezione naturale, esso viene anche comunemente indicato con l'espressione selezione artificiale. In termini generali, il risultato della riproduzione selettiva viene indicato come una \"variet\u00e0\" della specie principale; esistono tuttavia numerose denominazioni specifiche a seconda del contesto, del tipo di organismo riprodotto selettivamente, e delle tecniche specifiche impiegate. Per esempio, le variet\u00e0 di cane e di altri animali domestici vengono comunemente denominate \"razze\", mentre le variet\u00e0 botaniche possono essere indicate come cultivar o con altre espressioni."}
{"id": "3991668", "revid": "717966", "url": "https://it.wikipedia.org/wiki?curid=3991668", "title": "Preghiera del Viaggiatore", "text": ""}
{"id": "3991670", "revid": "14691", "url": "https://it.wikipedia.org/wiki?curid=3991670", "title": "Ratto domestico", "text": ""}
{"id": "3991671", "revid": "499531", "url": "https://it.wikipedia.org/wiki?curid=3991671", "title": "Levriero polacco", "text": "Il levriero polacco \u00e8 una razza canina di origine polacca riconosciuta dalla FCI (Standard N. 333, Gruppo 10, Sezione 3).\nNonostante il suo nome in lingua inglese sia \"Polish Greyhound\", non discende affatto dal greyhound britannico ma \u00e8 un diretto discendente del \"Saluki\" persiano.\nIl levriero polacco ha temperamento tendenzialmente tranquillo anche se un po' diffidente. Fisicamente, si discosta in modo abbastanza netto dagli altri levrieri a pelo corto, avendo una struttura solida e forte. Cane dotato di grande velocit\u00e0 e buona resistenza, \u00e8 adatto alla caccia di animali veloci ed alla corsa nei cinodromi.\nStoria.\nIl \"chart\" (\"levriero\" in lingua polacca) venne selezionato nel Regno di Polonia sin dal XIII secolo partendo da cani importati dalla Persia lungo le rotte commerciali di terra che mettevano le terre dei polacchi in comunicazione con l'Oriente lungo il bassopiano sarmatico. I primi epigoni della razza vengono citati gi\u00e0 nel \"Gesta principum Polonorum\" del XII secolo."}
{"id": "3991677", "revid": "767487", "url": "https://it.wikipedia.org/wiki?curid=3991677", "title": "Casa materna", "text": "Casa materna (\"Ich glaub' nie mehr an eine Frau\") \u00e8 un film del 1930 diretto da Max Reichmann.\nIl film segna l'esordio cinematografico di uno dei pi\u00f9 celebri attori tedeschi, Gustaf Gr\u00fcndgens.\nTrama.\nStefan si \u00e8 ritirato ormai dalle scene: cantante famoso, si \u00e8 allontanato dal suo pubblico a causa di una delusione amorosa. Imbarcatosi su una nave che lo deve riportare a casa, conosce il marinaio Pieter di cui diventa amico. Pieter si innamora di una ragazza che per\u00f2 scopre essere sua sorella, diventata prostituta. Stefan aiuto Pieter a riportare la ragazza dalla madre: delusi ancora una volta dalle donne, i due amici decidono di andarsene via.\nProduzione.\nIl film fu prodotto dalla M\u00fcnchner Lichtspielkunst AG (Emelka).\nDistribuzione.\nDistribuito dalla Bayerische Film, il film usc\u00ec nelle sale cinematografiche tedesche il 3 febbraio 1930. Negli Stati Uniti, venne distribuito dalla Bavarian Film Company.\nIn Italia venne distribuito dalla \"Emelka\" nel 1933."}
{"id": "3991690", "revid": "767487", "url": "https://it.wikipedia.org/wiki?curid=3991690", "title": "MOS RRIOT", "text": "Il MOS 6530 ROM-RAM-I/O-Timer (RRIOT) \u00e8 un circuito integrato progettato da MOS Technology. Realizzato con un package DIP40, contiene 64 byte di RAM statica, 1 kB di ROM, 2 porte di input/output bidirezionali ad 8 bit ed un timer programmabile. \u00c8 molto simile al MOS 6532 RIOT, che per\u00f2 ha il doppio di RAM e non ha la ROM interna.\nGrazie all'elevata integrazione di transistor, il 6530 era usato in situazioni d'impiego nelle quali al giorno d'oggi sarebbe utilizzato un microcontrollore."}
{"id": "3991694", "revid": "63756", "url": "https://it.wikipedia.org/wiki?curid=3991694", "title": "Birkat HaBayit", "text": "Birkat HaBayit (ebraico:\u05d1\u05e8\u05db\u05ea \u05d4\u05d1\u05d9\u05ea, \"Birkat HaBayit\" o \"Birkath HabBayith\" in ebraico classico - significa Benedizione della casa) \u00e8 una preghiera ebraica spesso scritta/incisa su una targa o hamsa e messa all'entrata di abitazioni ebraiche. Esistono varie versioni di tale preghiera.\nTesto.\nNelle case la benedizione \"Birkat Habayit\" viene tradizionalmente appesa al muro vicino all'entrata principale o presso una finestra. Il suo significato \u00e8 di cacciar via di casa spiriti malefici e proteggere chi ci abita. Oltre a impartire una benedizione sulla casa, le variazioni che vengono fatte nel mondo ebraico costituiscono veri e propri oggetti d'arte."}
{"id": "3991695", "revid": "122871", "url": "https://it.wikipedia.org/wiki?curid=3991695", "title": "MOS 6530", "text": ""}
{"id": "3991698", "revid": "717966", "url": "https://it.wikipedia.org/wiki?curid=3991698", "title": "Benedizione della casa", "text": ""}
{"id": "3991711", "revid": "738436", "url": "https://it.wikipedia.org/wiki?curid=3991711", "title": "Zimzum", "text": ""}
{"id": "3991712", "revid": "46931", "url": "https://it.wikipedia.org/wiki?curid=3991712", "title": "Citizen Ruth", "text": ""}
{"id": "3991717", "revid": "767487", "url": "https://it.wikipedia.org/wiki?curid=3991717", "title": "MOS RIOT", "text": "Il MOS 6532 RAM-I/O-Timer (RIOT) \u00e8 un circuito integrato progettato da MOS Technology. Realizzato con un package DIP40, contiene 128 byte di RAM statica, 2 porte di input/output bidirezionali ad 8 bit ed un timer programmabile. \u00c8 molto simile al MOS 6530 RRIOT, che per\u00f2 ha la met\u00e0 di RAM e contiene 1 kB di memoria ROM."}
{"id": "3991718", "revid": "726373", "url": "https://it.wikipedia.org/wiki?curid=3991718", "title": "Ranma \u00bd (film)", "text": " \u00e8 un adattamento live action del 2011 che include parti tratte dal manga omonimo, ma anche una storia del tutto originale. Si tratta di un tanpatsu, ovvero d'uno special per la tv ad episodio unico.\nTrama.\nAkane, figlia minore della famiglia Tendo, \u00e8 fortemente decisa a ereditare e salvaguardare il dojo paterno: forte ed esperta d'arti marziali, non si sente in nulla inferiore ad un maschio. Il padre, tuttavia, decide a sorpresa ed un po' arbitrariamente che solo un uomo potr\u00e0 diventarne erede; ha inoltre scelto come futuro marito della figlia Ranma, figlio di un suo amico di vecchia data. Questo fatto s'incrocia con la relazione di amore-odio che la ragazza intrattiene con Ranma, divenuto improvvisamente un rivale per l'eredit\u00e0.\nQuesti per\u00f2, ha anche ulteriori preoccupazioni e problemi a cui pensare: difatti, a seguito d'una maledizione subita quando si trovava ad esercitare le arti marziali nelle vicinanze di certe sorgenti magiche in Cina, ogni volta che si bagna con l'acqua fredda assume sembianze femminili. Per poter tornare ad esser nuovamente un uomo completo a tutti gli effetti, Ranma viene coinvolto in un'aspra lotta contro un nemico misterioso. Anche Akane vi si trover\u00e0 immischiata, attraverso una strana collana da lei posseduta e tramandatagli dalla madre"}
{"id": "3991720", "revid": "647919", "url": "https://it.wikipedia.org/wiki?curid=3991720", "title": "Teodosio il giovane", "text": ""}
{"id": "3991722", "revid": "1543377", "url": "https://it.wikipedia.org/wiki?curid=3991722", "title": "Caracollo (Bolivia)", "text": "Caracollo \u00e8 un comune (\"municipio\" in spagnolo) della Bolivia nella provincia di Cercado (dipartimento di Oruro) con 24.535 abitanti dato 2010).\nCantoni.\nIl comune \u00e8 suddiviso in 7 cantoni."}
{"id": "3991725", "revid": "1543377", "url": "https://it.wikipedia.org/wiki?curid=3991725", "title": "El Choro", "text": "El Choro \u00e8 un comune (\"municipio\" in spagnolo) della Bolivia nella provincia di Cercado (dipartimento di Oruro) con 9.444 abitanti (dato 2010).\nCantoni.\nIl comune \u00e8 suddiviso in 5 cantoni."}
{"id": "3991727", "revid": "729019", "url": "https://it.wikipedia.org/wiki?curid=3991727", "title": "Santuario de Quillacas", "text": "Santuario de Quillacas \u00e8 un comune (\"municipio\" in spagnolo) della Bolivia nella provincia di Eduardo Avaroa (dipartimento di Oruro) con 4.650 abitanti (dato 2010).\nCantoni.\nIl comune \u00e8 suddiviso in 3 cantoni."}
{"id": "3991728", "revid": "1305772", "url": "https://it.wikipedia.org/wiki?curid=3991728", "title": "La spada della libert\u00e0", "text": "La spada della libert\u00e0 (\"Sword of Freedom\") \u00e8 una serie televisiva britannica in 39 episodi trasmessi per la prima volta nel corso di una stagione dal 1957 al 1958. \u00c8 una serie d'avventura ambientata nella Firenze del XVI secolo.\nTrama.\nFirenze, XVI secolo. Marco del Monte \u00e8 un giovane pittore di ispirazione repubblicana che vive in una citt\u00e0 governata ormai in maniera dispotica dai tiranni duca de' Medici, in particolare dalla sorella di Lorenzo de' Medici, Francesca, attratta da Marco. La donna di cui Marco \u00e8 innamorato \u00e8 per\u00f2 Angelica, una bellissima ex borseggiatrice che fa anche da modella per i suoi quadri, mentre il suo migliore amico e confidente \u00e8 Sandro. Machiavelli \u00e8 consigliere del Duca, e il capitano Rodrigo \u00e8 il capo delle forze dell'ordine dei Medici. Gli episodi descrivono perlopi\u00f9 i tentativi della fazione repubblicana di rovesciare, o per lo meno resistere al governo dei Medici e al loro tentativo di instaurare un controllo totale sulla cittadinanza.\nPersonaggi e interpreti.\nGuest star.\nTra le guest star: Patricia Burke, Maxwell Shaw, Roger Gage, Kevin Stoney, Joseph O'Conor, Andrew Cruickshank, Anne Padwick, Geoffrey Bayldon, Charles Gray, Martita Hunt, Tony Thawnton, Paul Hansard, Alec Mango, Tony Wright, George Murcell, Thomas Gallagher, Luciana Paluzzi, William Lucas, Robert Raikes, John Carson, Ronald Hines, Patrick Doonan, Anthony Nicholls, Wilfrid Brambell, Bruce Sharman, Jean Kent, Nigel Davenport.\nProduzione.\nLa serie, ideata da Hannah Weinstein, fu prodotta da Hannah Weinstein Production per la Incorporated Television Company e la Sapphire Films e girato nei Walton Studios, a Walton-on-Thames, e negli Alliance Film Studios, a Twickenham, in Inghilterra. Il tema musicale \u00e8 \"Sword of Freedom\" di Eric Spear.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 1957 al 1958 sulla rete televisiva Independent Television. In Italia \u00e8 stata trasmessa con il titolo \"La spada della libert\u00e0\".\nAlcune delle uscite internazionali sono state:"}
{"id": "3991729", "revid": "1543377", "url": "https://it.wikipedia.org/wiki?curid=3991729", "title": "Pampa Aullagas", "text": "Pampa Aullagas \u00e8 un comune (\"municipio\" in spagnolo) della Bolivia nella provincia di Ladislao Cabrera (dipartimento di Oruro) con 5.287 abitanti (dato 2010).\nCantoni.\nIl comune \u00e8 suddiviso in 3 cantoni."}
{"id": "3991730", "revid": "46931", "url": "https://it.wikipedia.org/wiki?curid=3991730", "title": "Sword of Freedom", "text": ""}
{"id": "3991735", "revid": "458786", "url": "https://it.wikipedia.org/wiki?curid=3991735", "title": "Milton Keynes Dons Football Club 2008-2009", "text": "Questa voce raccoglie le informazioni riguardanti il Milton Keynes Dons Football Club nelle competizioni ufficiali della stagione 2008-2009.\nStagione.\nLa squadra, neopromossa nella League One, giunge al terzo posto perdendo la semifinale play-off per la promozione in seconda serie contro lo Scunthorpe United (1-1 all'andata, 0-0 al ritorno e sconfitta per 7-6 ai calci di rigore)."}
{"id": "3991738", "revid": "287204", "url": "https://it.wikipedia.org/wiki?curid=3991738", "title": "Maestro delle Vele", "text": "Forse da identificare con Angiolello da Gubbio, deve il suo nome alle vele della crociera sopra l'altare della basilica inferiore di Assisi dove affresc\u00f2, con il cosiddetto Parente di Giotto, le \"Allegorie Francescane\", su probabile disegno di Giotto stesso. \nLa sua mano compare anche nella Cappella della Maddalena e nelle \"Storie dell'infanzia di Cristo\" del transetto destro. La sua origine umbra si evince da residui di staticit\u00e0 nelle forme che deriva dalla lezione dei maestri duecenteschi attivi in regione."}
{"id": "3991739", "revid": "838137", "url": "https://it.wikipedia.org/wiki?curid=3991739", "title": "Storie dell'infanzia di Cristo", "text": ""}
{"id": "3991741", "revid": "36426", "url": "https://it.wikipedia.org/wiki?curid=3991741", "title": "Angiolello da Gubbio", "text": ""}
{"id": "3991744", "revid": "36426", "url": "https://it.wikipedia.org/wiki?curid=3991744", "title": "Allegorie Francescane", "text": ""}
{"id": "3991745", "revid": "1573940", "url": "https://it.wikipedia.org/wiki?curid=3991745", "title": "Chiesa dei Santi Pietro e Paolo (Savona)", "text": "La chiesa dei Santi Pietro e Paolo (conosciuta anche come \"cappella dei Santi Pietro e Paolo\") \u00e8 uno degli edifici religiosi pi\u00f9 antichi della citt\u00e0 di Savona, posta a monte del quartiere di Legino, sull'antica strada che univa il litorale alla Val Bormida.\nLa chiesetta \u00e8 una preziosa testimonianza di architettura romanica, della quale tuttavia sopravvivono oggi solo i muri perimetrali (un tempo decorati con affreschi), risalenti a un periodo compreso fra il X e l'XI secolo. Nel 1811 sotto l'occupazione francese di Savona il Ministro di Polizia ordinava l'abbattimento di alcuni luoghi di culto in cattivo stato, fra i quali vi era anche questa, che si salv\u00f2 solo parzialmente.\nLa chiesa d'estate ospita la festa dei Santi Pietro e Paolo."}
{"id": "3991752", "revid": "767487", "url": "https://it.wikipedia.org/wiki?curid=3991752", "title": "E il vento far\u00e0 il resto", "text": "E il vento far\u00e0 il resto \u00e8 il primo album del cantautore italiano Luca Sepe, pubblicato dalla Carosello nel 1998.\nIl disco contiene il brano \"Un po' di te\", partecipante al Festival di Sanremo 1998."}
{"id": "3991755", "revid": "717966", "url": "https://it.wikipedia.org/wiki?curid=3991755", "title": "Birkat HaMazon", "text": ""}
{"id": "3991757", "revid": "163662", "url": "https://it.wikipedia.org/wiki?curid=3991757", "title": "Hasenclever", "text": ""}
{"id": "3991759", "revid": "2184720", "url": "https://it.wikipedia.org/wiki?curid=3991759", "title": "Un po' di te", "text": "Un po' di te \u00e8 una canzone scritta da Fausto Leali, Michele Schembri e Luca Sepe, ed interpretata da Luca Sepe.\nLa canzone ha partecipato al Festival di Sanremo 1998, classificandosi al terzo posto nella sezione Giovani, piazzamento che ha consentito l'ammissione alla finale dei Campioni, dove si \u00e8 piazzata 7\u00aa.\nNel 2004 esce una nuova versione del singolo."}
{"id": "3991769", "revid": "1048993", "url": "https://it.wikipedia.org/wiki?curid=3991769", "title": "Raffaele Bondini", "text": "Carriera.\nCompare di frequente come interprete di sceneggiati televisivi di successo degli anni settanta, fra cui \"A come Andromeda\" e \"ESP\", pur continuando a lavorare per il teatro, principalmente con la Compagnia Stabile del Teatro di Bolzano.\nTeatrografia (parziale).\nCompagnia del Teatro Stabile di Bolzano:"}
{"id": "3991774", "revid": "1305772", "url": "https://it.wikipedia.org/wiki?curid=3991774", "title": "Squadra speciale K1", "text": "Squadra speciale K1 (\"Sonderdezernat K1\") \u00e8 una serie televisiva tedesca in 23 episodi trasmessi per la prima volta nel corso di 4 stagioni dal 1972 al 1982. \u00c8 una serie d'azione, poliziesca incentrata sulle vicende della squadra speciale K1, una squadra di polizia operante ad Amburgo.\nTrama.\nLa squadra speciale K1 \u00e8 una squadra delle forze di polizia operante ad Amburgo, in Germania, specializzata in particolare nel campo della criminalit\u00e0 organizzata e in quello del traffico di droga e dei crimini violenti ad essa connessi. Il team \u00e8 composto dai detective Arnold Matofski, Kurt Diekmann e Theodor \"Teddy\" Beer e dal sergente Oliver Stueben. Nella prima stagione la squadra \u00e8 supervisionata dal capitano Rautenberg, un personaggio che non appare in nessun episodio e di cui si sente solo la voce (di Arnold Marquis) in diverse missioni. Dalla seconda stagione la squadra non ha un leader e non risulta coadiuvata dall'esterno.\nProduzione.\nLa serie, ideata da Answald Kruger e Maria Matray e Harald Vock, fu prodotta da Norddeutscher Rundfunk. Le musiche furono composte da Martin B\u00f6ttcher e Frank Duval.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Germania dal 25 ottobre 1972 al 10 marzo 1982 sulla rete televisiva ARD. In Italia furono trasmessi sette episodi dal 12 novembre 1980 su RaiUno con il titolo \"Squadra speciale K1\"."}
{"id": "3991778", "revid": "46931", "url": "https://it.wikipedia.org/wiki?curid=3991778", "title": "Sonderdezernat K1", "text": ""}
{"id": "3991780", "revid": "114244106", "url": "https://it.wikipedia.org/wiki?curid=3991780", "title": "Triptasi", "text": "La triptasi \u00e8 una serin proteasi prodotta unicamente nei granuli del citoplasma dei mastociti, utilizzata come indicatore della loro attivazione e di infiammazione. Viene rilasciata durante episodi allergici dai mastociti, insieme ad altre sostanze come leucotrieni, prostaglandina e istamina. Il suo dosaggio risulta pi\u00f9 efficace di quello dell'istamina nel valutare la gravit\u00e0 della reazione immunitaria, in quanto la sua concentrazione plasmatica correla direttamente con la gravit\u00e0 delle manifestazioni cliniche. L'aumento repentino dei livelli ematici e suggestivo di un episodio di anafilassi. Il suo dosaggio viene utilizzato a fini diagnostici anche nella mastocitosi sistemica.\nIsoforme.\nEsistono numerose isoforme dell'enzima: finora sono state identificate le triptasi alfa, beta, gamma e delta.\n\u03b1-triptasi.\nL'\u03b1-triptasi, o triptasi basale, in condizioni normali, si trova nel sangue a basse concentrazioni; il suo dosaggio \u00e8 legato al numero dei mastociti e pu\u00f2 essere utilizzato per l'individuazione della mastocitosi sistemica, che deve per\u00f2 essere confermata da un esame istologico. Nel caso della mastocitosi cutanea i livelli ematici possono rimanere stabili o variare, pertanto non risultano un buon marker di malattia.\n\u03b2-triptasi.\nLa \u03b2-triptasi viene liberata in ambito di shock anafilattico. La misurazione del livello della triptasi nel corso di uno shock anafilattico deve essere eseguito in 1-2 ore dall'accertamento della patologia con ripetizione dell'esame dopo qualche giorno per confermare il rientro della reazione anafilattica.\nTriptasi ed anafilassi.\nLa concentrazione totale della triptasi sierica aumenta dopo una grave anafilassi e le reazioni anafilattoidi.Tuttavia l'aumento dei livelli di triptasi totale non sempre correla con un aumento dei livelli di istamina. I livelli di triptasi tendono ad aumentare maggiormente nelle reazioni anafilattiche gravi piuttosto che in quelle lievi-moderate. Van der Linden ha evidenziato come nelle punture di insetto l'aumento nei livelli sierici di triptasi correli con l'ipotensione.\nDi conseguenza livelli normali di triptasi non escludono l'anafilassi, ma una anafilassi grave \u00e8 certamente meno probabile se il campione \u00e8 stato prelevato entro poche ore dall'insorgenza dei sintomi. Una maggiore specificit\u00e0 nella diagnosi di anafilassi potrebbe derivare dalla misurazione non solo della triptasi totale (pro-\u03b2 e pro-\u03b1 triptasi pi\u00f9 \u03b2 triptasi matura) ma anche della sola \u03b2 triptasi matura.\nI geni della triptasi.\nTutti i geni noti che codificano la triptasi dei mastociti umani si trovano in un cluster ristretto in corrispondenza dell'estremit\u00e0 del braccio corto del cromosoma 16, contenente TPSAB1 (alleli \u03b1 e beta1), TPSB2 (alleli beta2 e \u03b23), TPSD1 (alleli \u0394 delta), e TPSG1 (alleli \u03b3 gamma).\nAttualmente, non vi \u00e8 evidenza di un ruolo biologico svolto dalla triptasi \u03b4.\nSolo le triptasi alfa e \u03b2 sono suscettibili di contribuire a livelli di triptasi circolanti e alle caratteristiche sistemiche di anafilassi.\nAltre patologie.\nAlti e costanti livelli di triptasi possono indicare altre patologie, come la leucemia mieloide acuta e le sindromi mielodisplastiche."}
{"id": "3991781", "revid": "113067665", "url": "https://it.wikipedia.org/wiki?curid=3991781", "title": "Giochi d'amore", "text": " \u00e8 un manga di genere yaoi ideato da Y\u016bka Nitta e pubblicato a partire dal 1999, che racconta la storia di due attori porno che s'innamorano reciprocamente. Ne \u00e8 stato anche tratto un CD drama e un OAV in due episodi uscito nel 2005. Di quest'ultimo esiste una versione italiana con il titolo Giochi d'amore, distribuita da Yamato Video. Dalla serie \u00e8 stato tratto anche un altro OAV nel 2007, dal titolo \"Cicala d'inverno\".\nTrama.\nKy\u014dsuke e Y\u014dji, due star del cinema porno, stanno valutando l'ipotesi d'un loro prossimo ritiro dall'ambiente della pornografia commerciale. Tuttavia, dopo esser stati chiamati a partecipare ad un provino per un nuovo film erotico, si rendono conto che questa potrebbe essere davvero la loro ultima occasione per giungere al successo anche al di fuori del puro e semplice porno.\nIl regista chiede ad entrambi di fare l'amore tra loro; lui rimarr\u00e0 ad osservare per determinare chi dei due (a seconda della prestazione offerta) debba aver il ruolo di protagonista. Ma la passione che sboccia tra Ky\u014dsuke e Y\u014dji cambier\u00e0 notevolmente i loro propositi di vita e dar\u00e0 una svolta decisiva alle loro carriere."}
{"id": "3991782", "revid": "404338", "url": "https://it.wikipedia.org/wiki?curid=3991782", "title": "Cutanea", "text": ""}
{"id": "3991784", "revid": "287204", "url": "https://it.wikipedia.org/wiki?curid=3991784", "title": "Sanguigni", "text": ""}
{"id": "3991785", "revid": "46931", "url": "https://it.wikipedia.org/wiki?curid=3991785", "title": "Alarm f\u00fcr Cobra 11 - Einsatz f\u00fcr Team 2", "text": ""}
{"id": "3991786", "revid": "46931", "url": "https://it.wikipedia.org/wiki?curid=3991786", "title": "Alarm f\u00fcr Cobra 11 \u2013 Die Autobahnpolizei", "text": ""}
{"id": "3991789", "revid": "404338", "url": "https://it.wikipedia.org/wiki?curid=3991789", "title": "Leucemie mieloidi", "text": ""}
{"id": "3991790", "revid": "757396", "url": "https://it.wikipedia.org/wiki?curid=3991790", "title": "Club Baloncesto Sevilla 2008-2009", "text": "Questa voce raccoglie le informazioni riguardanti il Club Baloncesto Sevilla nelle competizioni ufficiali della stagione 2008-2009.\nStagione.\nLa stagione 2008-2009 del Club Baloncesto Sevilla \u00e8 la 20\u00aa nel massimo campionato spagnolo di pallacanestro, la Liga ACB.\nIl Siviglia nella stagione 2008-2009 ha partecipato alla Liga ACB piazzandosi al quattordicesimo posto al termine della regular season con all'attivo 10 vittorie e 22 sconfitte.\nRoster.\n\"Aggiornato al 30 luglio 2021.\""}
{"id": "3991792", "revid": "1305772", "url": "https://it.wikipedia.org/wiki?curid=3991792", "title": "Leucemia mieloide", "text": "La leucemia mieloide \u00e8 una neoplasia ematologica maligna, una forma di leucemia che coinvolge la serie mieloide, ossia le cellule ematiche provenienti da uno stesso tipo di cellula staminale ematopoietica: gli eritrociti, i monociti, i granulociti e le piastrine. Ve ne sono due forme principali:"}
{"id": "3991793", "revid": "124123", "url": "https://it.wikipedia.org/wiki?curid=3991793", "title": "Daniil Sem\u00ebnovi\u010d \u0116l'men'", "text": "Biografia.\nNato da una famiglia medio borghese, negli anni dell'infanzia e dell'adolescenza aiut\u00f2 la famiglia nella loro impresa, studi\u00f2 a Simbirsk, e durante la rivoluzione d'ottobre si un\u00ec ai bolscevichi. Dapprima apprezzato per il suo carisma e la sua eloqueza, negli anni dello stalinismo venne considerato persona scomoda e venne allontanato dalla vita politica. Mor\u00ec il 3 settembre in una casa di riposo, ma che sia stato assassinato. Dopo 40 anni venne riabilitato.\nOnorificenze.\nA \u010ceboksary gli \u00e8 stata dedicata la via principale e per la sua riabilitazione furono organizzate feste e manifestazioni, cos\u00ec come al suo 80\u00ba anniversario dalla scomparsa."}
{"id": "3991798", "revid": "438678", "url": "https://it.wikipedia.org/wiki?curid=3991798", "title": "Dj Muggs", "text": ""}
{"id": "3991800", "revid": "46291", "url": "https://it.wikipedia.org/wiki?curid=3991800", "title": "Euphorbia fianarantsoae", "text": "Euphorbia fianarantsoae \u00e8 una pianta della famiglia delle Euphorbiaceae, endemica del Madagascar.\nDescrizione.\n\u00c8 una pianta succulenta con fusto eretto, ramificato, ricoperto di spine, alto sino a 50\u00a0cm.\nLe foglie, lanceolate, carnose, sono disposte all'apice del fusto.\nL'infiorescenza \u00e8 un ciazio, con brattee di colore giallo che formano un involucro a coppa attorno a un fiore femminile centrale, circondato da 5 fiori maschili.\nDistribuzione e habitat.\nL'areale di \"E. fianarantsoae\" \u00e8 ristretto agli altopiani della regione di Fianarantsoa, nel Madagascar centrale.\nCresce su substrati rocciosi.\nConservazione.\nLa \"IUCN Red List\", per la ristrettezza del suo areale, classifica \"E. fianarantsoae\" come specie vulnerabile.\nLa specie \u00e8 inserita nell'Appendice II della \"Convention on International Trade of Endangered Species\" (CITES)"}
{"id": "3991804", "revid": "438678", "url": "https://it.wikipedia.org/wiki?curid=3991804", "title": "Dj Z-Trip", "text": ""}
{"id": "3991806", "revid": "599013", "url": "https://it.wikipedia.org/wiki?curid=3991806", "title": "Ferrato di bario", "text": "Il ferrato di bario \u00e8 un composto chimico di formula bruta BaFeO4 . Lo ione ferrato contiene ferro con stato di ossidazione VI. \u00c8 isostrutturale al solfato di bario BaSO4, infatti, analogamente allo zolfo, l'atomo di ferro \u00e8 tetraedrico.\nPreparazione e usi.\nIl Ferrato di bario anidro pu\u00f2 essere preparato mediante precipitazione da una soluzione contenente ferrato di potassio e cloruro di bario. \nIl ferrato di bario \u00e8 un forte agente ossidante e viene utilizzato a tal scopo nelle sintesi organiche.\nViene talvolta utilizzato come catodo in una super batteria al ferro.\nStoria.\nIl ferrato di bario fu sintetizzato e studiato per la prima volta da Heinrich Rose nel 1843.\nPropriet\u00e0 chimiche.\nIl bario ferrato come tutti gli altri ferrati \u00e8 un forte agente ossidante, per esempio, supera il potere ossidativo del permanganato. In ambiente acido, lo ione ferrato reagisce con acqua, con formazione di ferro (III)."}
{"id": "3991808", "revid": "287204", "url": "https://it.wikipedia.org/wiki?curid=3991808", "title": "Angel Cerilla", "text": ""}
{"id": "3991815", "revid": "438678", "url": "https://it.wikipedia.org/wiki?curid=3991815", "title": "Dj Flash", "text": ""}
{"id": "3991817", "revid": "47767", "url": "https://it.wikipedia.org/wiki?curid=3991817", "title": "Avram", "text": ""}
{"id": "3991818", "revid": "47767", "url": "https://it.wikipedia.org/wiki?curid=3991818", "title": "Braam", "text": ""}
{"id": "3991819", "revid": "2207105", "url": "https://it.wikipedia.org/wiki?curid=3991819", "title": "Archimede Melchior", "text": "Carriera.\nGioca nel Padova nella stagione di Prima Divisione 1923-1924, disputando in totale 15 partite segnando quattro reti. Debutta il 7 ottobre 1923 nella partita Padova-Novara (3-1). Gioca la sua ultima partita con i biancoscudati il 23 marzo 1924 in -Padova (0-0).\nTra il 1925-1930 e il 1931-1936 gioc\u00f2 in Romania allo Juventus FC, club fondato nel 1924 dalla Banca Comerciala Romano - Italiana (Romcomit).\nHa partecipato a 104 partite di squadra.\nHa vinto il campionato rumeno nel 1930 con la Juventus FC Bucarest\nSuccessivamente, la squadra cambier\u00e0 nome in FC Petrolul Ploiesti."}
{"id": "3991820", "revid": "47767", "url": "https://it.wikipedia.org/wiki?curid=3991820", "title": "Avrum", "text": ""}
{"id": "3991821", "revid": "438678", "url": "https://it.wikipedia.org/wiki?curid=3991821", "title": "Dj Magazine", "text": ""}
{"id": "3991826", "revid": "438678", "url": "https://it.wikipedia.org/wiki?curid=3991826", "title": "Dj Quicksilver", "text": ""}
{"id": "3991827", "revid": "1305772", "url": "https://it.wikipedia.org/wiki?curid=3991827", "title": "Dark Roots of Earth", "text": "Dark Roots of Earth \u00e8 il decimo album in studio del gruppo thrash metal statunitense Testament. L'album \u00e8 stato pubblicato il 27 luglio 2012 in Europa e il 31 dello stesso mese in Nord America per l'etichetta discografica Nuclear Blast.\nIn questo album si segnala il ritorno del batterista Gene Hoglan (apparso nell'album \"Demonic\" del 1997); durante le registrazioni ha sostituito Paul Bostaph. Bostaph era previsto per il tour promozionale dell'album ma ha lasciato nuovamente la band nel dicembre 2011. Il suo posto \u00e8 stato preso da Chris Adler dei Lamb of God.\n\"Dark Roots of Earth\" ha venduto oltre 20.000 copie durante la prima settimana di pubblicazione, debuttando al dodicesimo posto della Billboard 200, il miglior risultato in classifica ottenuto dal gruppo negli Stati Uniti."}
{"id": "3991828", "revid": "1305772", "url": "https://it.wikipedia.org/wiki?curid=3991828", "title": "Casarola", "text": ""}
{"id": "3991830", "revid": "110157", "url": "https://it.wikipedia.org/wiki?curid=3991830", "title": "Ma Tovu", "text": "Ma Tovu (ebraico per \"O quanto buoni\" o \"Quanto belle\") \u00e8 una preghiera ebraica che esprime riverenza e timore per la sinagoga e altri luoghi di culto.\nLa preghiere inizia con versi dal Libro dei Numeri riferentesi a quando Balaam (cfr Mos\u00e8), adoperandosi per mandare una maledizione contro gli Israeliti, viene invece preso da timore per il loro Dio e per il loro luoghi di culto. La prima riga di lode \u00e8 una citazione della benedizione di Balaam ed \u00e8 quindi l'unica preghiera, comunemente usata nei servizi liturgici ebraici, che sia stata scritta da un \"goy\", in questo caso profeta. Il resto del testo deriva da passi dei Salmi che si riferiscono all'entrare nei luoghi di culto e la preparazione per altre preghiere (; ; ; and ).\nTesto ebraico.\n\u05de\u05d4 \u05d8\u05d1\u05d5 \u05d0\u05d4\u05dc\u05d9\u05da \u05d9\u05e2\u05e7\u05d1, \u05de\u05e9\u05db\u05e0\u05d5\u05ea\u05d9\u05da \u05d9\u05e9\u05e8\u05d0\u05dc. (1 Numeri 24:5\n\u05d5\u05d0\u05e0\u05d9 \u05d1\u05e8\u05d1 \u05d7\u05e1\u05d3\u05da \u05d0\u05d1\u05d5\u05d0 \u05d1\u05d9\u05ea\u05da \u05d0\u05e9\u05ea\u05d7\u05d5\u05d4 \u05d0\u05dc \u05d4\u05d9\u05db\u05dc \u05e7\u05d3\u05e9\u05da \u05d1\u05d9\u05e8\u05d0\u05ea\u05da. (2 Salmo 5:8\n3) .\u05d4\u05f3 \u05d0\u05d4\u05d1\u05ea\u05d9 \u05de\u05e2\u05d5\u05df \u05d1\u05d9\u05ea\u05da, \u05d5\u05de\u05e7\u05d5\u05dd \u05de\u05e9\u05db\u05df \u05db\u05d1\u05d5\u05d3\u05da Salmo 26:8\n\u05d5\u05d0\u05e0\u05d9 \u05d0\u05e9\u05ea\u05d7\u05d5\u05d4 \u05d5\u05d0\u05db\u05e8\u05e2\u05d4, \u05d0\u05d1\u05e8\u05db\u05d4 \u05dc\u05e4\u05e0\u05d9 \u05d4\u05f3 \u05e2\u05e9\u05d9. (4\nsalmo 95:6 (adattato)\n5) .\u05d5\u05d0\u05e0\u05d9, \u05ea\u05e4\u05dc\u05ea\u05d9 \u05dc\u05da \u05d4\u05f3, \u05e2\u05ea \u05e8\u05e6\u05d5\u05df, \u05d0\u05dc\u05d4\u05d9\u05dd \u05d1\u05e8\u05d1 \u05d7\u05e1\u05d3\u05da, \u05e2\u05e0\u05e0\u05d9 \u05d1\u05d0\u05de\u05ea \u05d9\u05e9\u05e2\u05da Salmo 69:14\nTraslitterazione.\n\"Ma tovu ohalekha Ya'akov, mishk'notekha Yisra'el.\"\n\"Va'ani b'rov hasd'kha, avo veytekha,\"\n\"Eshtahaveh el heikhal kodsh'kha b'yir'atekha.\"\n\"Adonai ahavti m'on beitekha, um-kom mishkan k'vodekha.\"\n\"Va'ani eshtahave v'ekhra'a.\"\n\"Evr'kha lifnei Adonai osi.\"\n\"Va'ani t'filati l'kha Adonai et ratzon.\"\n\"Elohim b'rov hasdekha aneini b'emet yish'ekha.\"\nTraduzione italiana.\nCome sono belle le tue tende, Giacobbe, le tue dimore, Israele!!\nMa io per la Tua grande misericordia,\nentrer\u00f2 nella Tua casa, mi prostrer\u00f2 con timore nel Tuo santo tempio.\nSignore, amo la casa dove dimori e il luogo dove abita la Tua gloria.\nTi adoro umilmente e cerco la benedizione del Signore mio creatore.\nInnalzo a Te la mia preghiera, Signore, nel tempo della benevolenza;\nNella grandezza della Tua bont\u00e0, o Dio, rispondimi con la Tua verit\u00e0 salvifica.\nImpostazioni musicali.\nNei tempi moderni molti compositori hanno scritto la musica sacra per Ma Tovu, tra cui:"}
{"id": "3991836", "revid": "701660", "url": "https://it.wikipedia.org/wiki?curid=3991836", "title": "Cappella di San Nicola (Assisi)", "text": "La cappella di San Nicola in trova in fondo al transetto destro della basilica inferiore di Assisi. Venne affrescata nel 1308-1310 circa dai maestri giotteschi, chiamati genericamente Maestro di San Nicola e Maestro Espressionista di Santa Chiara, con \"Storie di san Nicola di Bari\". \nStoria.\nLa cappella venne fatta erigere da Napoleone Orsini alla fine del Duecento per ospitare la tomba del fratello Giovanni Orsini (morto nel 1292). Il monumento, ispirato a quello di Benedetto XI nella chiesa di San Benedetto a Perugia, venne realizzato entro il primo decennio del Trecento da un artista umbro seguace di Arnolfo di Cambio. La scelta della dedica al santo vescovo \u00e8 dovuta alla devozione legata alla parentela con papa Niccol\u00f2 III, fratello di Napoleone.\nIl Maestro di San Nicola \u00e8 stato da taluni identificato con Palmerino di Guido, citato con Giotto in un documento del 1309 come presente in Assisi. La datazione degli affreschi si avvicina a tale data, quando la bottega di Giotto affrescava la cappella della Maddalena e il transetto destro.\nDescrizione e stile.\nLa cappella ha forma poligonale. Nell'archivolto si trovano dodici santi a coppie, come ne figura anche in altre cappelle della basilica inferiore. \nSopra la parete interna dell'arcone di ingresso si vedono \"San Francesco e san Nicola che raccomandano a Ges\u00f9 Napoleone e Gian Gaetano Orsini\", sotto i quali si trovano entro riquadri la \"Maddalena\" e \"San Giovanni Battista\". \nDalla destra dell'arcone si vedono le storie di \"San Nicola che fornisce la dote a tre fanciulle, San Nicola che salva dei naufraghi\" (scena quasi perduta), \"San Nicola benedice un penitente con la corda al collo inginocchiato dinanzi a lui\"; a sinistra \"San Nicola salva tre innocenti condannati a morte\" e \"San Nicola appare in sogno a Costantino\"; nella parete destra \"Resurrezione di un bambino\", \"Liberazione di uno schiavo\" e \"Restituzione dello schiavo liberato ai genitori\"; nella parete sinistra \"Un ebreo profana il busto del santo\". La zona inferiore \u00e8 occupata dalla rappresentazione di santi, che si trovano anche, rappresentati sulle vetrate in sedici coppie, dal disegno riferibile a un artista giottesco coevo alla decorazione della cappella. \nSopra la tomba infine l'affresco con la \"Madonna col Bambino tra i santi Nicola e Francesco\" del Maestro di San Nicola, forse su cartone di Giotto. \nGli affreschi sono caratterizzati da figure allungate, con architetture fantasiose di sfondo, curate nei dettagli e con numerosi inserti che simulano mosaici cosmateschi."}
{"id": "3991837", "revid": "438678", "url": "https://it.wikipedia.org/wiki?curid=3991837", "title": "Dj S.I.D.", "text": ""}
{"id": "3991839", "revid": "36426", "url": "https://it.wikipedia.org/wiki?curid=3991839", "title": "Maest\u00e0 con quattro angeli e san Francesco", "text": ""}
{"id": "3991840", "revid": "1543377", "url": "https://it.wikipedia.org/wiki?curid=3991840", "title": "Universit\u00e0 di Helmstedt", "text": "L'Universit\u00e0 di Helmstedt (in tedesco, Universit\u00e4t Helmstedt; nome latino: Academia Julia, \u00abUniversit\u00e0 di Julius\u00bb) fu fondata e denominata il 15 ottobre 1576 dal duca Giulio di Brunswick-Wolfenb\u00fcttel a Helmstedt, nel Ducato di Brunswick-Wolfenb\u00fcttel. Era comunemente nota con il nome Carolina. Cess\u00f2 l'attivit\u00e0 nel 1810.\nEra la prima universit\u00e0 del ducato e la prima universit\u00e0 protestante del nord del Sacro Romano Impero e divent\u00f2 rapidamente una delle pi\u00f9 grandi universit\u00e0 in lingua tedesca. I principi di Wolfenb\u00fcttel mantenevano la carica di rettore, a partire dal figlio di Giulio di 12 anni, Enrico Giulio di Brunswick-L\u00fcneburg.\nL'universit\u00e0 aveva quattro facolt\u00e0: teologia, giurisprudenza, medicina e filosofia tra cui le sette arti liberali. Il grande auditorium, il \"Juleum Novum\" \u00e8 stato eretto nel 1592.\nNel tardo XVIII secolo, Helmstedt perse fama a favore di nuove universit\u00e0, come l'Universit\u00e0 di Gottinga. \u00c8 stata chiusa nel 1810 su iniziativa di Johannes von M\u00fcller, direttore della pubblica istruzione nel Regno di Vestfalia.\nFacolt\u00e0 dell'Universit\u00e0 di Helmstedt.\nL'insegnamento all'Universit\u00e0 di Helmstedt si componeva di tre facolt\u00e0 professionalizzanti: Teologia, Giurisprudenza e Medicina oltre alla facolt\u00e0 di Filosofia con le Sette arti liberali.\nNormalmente insegnavano quattro professori nella facolt\u00e0 teologica, giuridica e medica. Nella facolt\u00e0 di filosofia insegnavano dai sei agli otto professori. Nei suoi 234 anni di attivit\u00e0 insegnarono a Helmstedt 279 professori, di cui 60 teologi, 76 giuristi, 46 medici e 97 filosofi.\nFacolt\u00e0 di Teologia.\nJohann Lorenz von Mosheim ebbe fino al 1747, oltre ad altri incarichi pubblici, una cattedra all'Universit\u00e0 di Helmstedt e fu abate di Mariental e Michaelstein. In seguito prese parte alla costituzione dell'Universit\u00e0 di Gottinga, dove insegn\u00f2 nel 1747 e, in quanto primo e unico studioso della storia dell'Universit\u00e0 di Gottinga, divenne cancelliere. \nFacolt\u00e0 di Medicina.\nRicerche sull'epilessia.\nProfessore di medicina e botanica, Johann Andreas Stisser (1657\u20131700), avvi\u00f2 qui i primi studi sull'epilessia e svilupp\u00f2 i primi rimedi non naturali per la terapia, in contemporanea con il suo collega inglese Thomas Sydenham e 150 anni dopo Paracelso.\nJohann Andreas Stisser istitu\u00ec nel 1692 un giardino di erbe medicinali a proprie spese, non avendo l'universit\u00e0 fondi disponibili. A partire da qui si svilupp\u00f2 il giardino botanico di Helmstedt. Lorenz Heister (1683\u20131758), chiamato nel 1719 a Helmstedt, decise di vendere il giardino botanico, che nel frattempo era stato lasciato in eredit\u00e0 al'universit\u00e0 da Johann Andreas Stisser. Su un'area di 3000\u00a0m\u00b2 dietro la chiesa di Santa Valpurga fu creato un nuovo giardino. Fra gli altri Brandan Meibom fu nel suo periodo di permanenza a Helmstedt, direttore del giardino botanico. L'elenco delle piante presenti \u00e8 scrupolosamente registrato. Con la chiusura dell'universit\u00e0 nel 1810, le piante furono trasferite all'Universit\u00e0 di Gottinga.\nFacolt\u00e0 di Giurisprudenza.\nStoria della facolt\u00e0.\nIl giurista Johannes Borcholten, specializzato in diritto civile, fu il primo professore ordinario della facolt\u00e0. Rimase per tutta la vita consigliere della citt\u00e0 di Rostock percependo un regolare compenso annuale e, ad esempio, si occup\u00f2 nel 1584 a G\u00fcstrow dell'eredit\u00e0 del duca Ulrich von Mecklenburg. Come prorettore esercit\u00f2 nel 1577 e nel 1585-86 le funzioni di conte palatino di corte, che erano trasferite all'universit\u00e0. Nel suo periodo di attivit\u00e0 da professore ordinario pubblic\u00f2 molto, fra l'altro anche una perizia sulla navigazione per la citt\u00e0 di Magdeburgo, uno dei primi testi di diritto di navigazione.\nSebbene durante la Guerra dei Trent'anni vi fossero truppe poste a difesa dell'universit\u00e0, nel 1625-1626 furono sospese le lezioni per via della peste, che aveva colpito un terzo della popolazione di Helmstedt. Heinrich Wendt, eletto nel 1630 segretario della facolt\u00e0, interruppe lo studio e abbandon\u00f2, come molti altri studenti, la citt\u00e0.\nPerizie nei processi per stregoneria.\nLa Constitutio Criminalis Carolina era la base giuridica per il Sacro Romano Impero di Carlo V. Rispetto alla prassi giuridica medievale, si trattava di un progresso, dal momento che l'uso della tortura era regolamentato con precisione e non si faceva ricorso all'ordalia. La certezza della colpa era dichiarata solo in seguito alla confessione dell'accusato, ripetuta anche senza tortura. Tuttavia, questa regola giuridica stabilita dal re cattolico Carlo V non fu completamente adottata nei paesi protestanti. Secondo la Constitutio Criminalis Carolina, la stregoneria doveva essere punita con una multa in proporzione ai suoi reali effetti. Nell'ambito della persecuzione messa in atto nelle regioni di confessione evangelica, le pene furono inasprite poich\u00e9 la stregoneria rappresentava un legame con il demonio, e quindi punibile con la morte. \nLa facolt\u00e0 di giurisprudenza dell'Universit\u00e0 di Helmstedt ebbe, ai suoi inizi, questa incombenza. La Universit\u00e0 di Rinteln, Universit\u00e0 di Rostock (Alma Mater Rostochiensis) e la Universit\u00e0 di Wittenberg (\u201eLeucorea\u201c) furono le principali referenti per le perizie nei processi per stregoneria. L'applicazione del diritto nelle diverse universit\u00e0 era molto diversificata. La facolt\u00e0 di giurisprudenza delle universit\u00e0 di Helmstedt e Rinteln erano note come rappresentanti di una linea oltranzista.\nSu richiesta dell'amministrazione, la facolt\u00e0 giuridica produsse molte perizie. Molto chiaro \u00e8 il procedimento e la perizia dell'Universit\u00e0 di Helmstedt nel processo contro Catharina Ranzebach, detta la \u201eMartensche\u201c, che si svolse nel 1656 presso Sch\u00f6ningen, nella regione di Brunswick."}
{"id": "3991843", "revid": "767487", "url": "https://it.wikipedia.org/wiki?curid=3991843", "title": "Christoph Westerthaler", "text": "\u00c8 scomparso nel 2018 all'et\u00e0 di 53 anni a seguito di un infarto.\nCarriera.\nFu capocannoniere del campionato austriaco nel 1992. Con il Tirol Innsbruck vinse per due volte tale competizione (1989, 1990) e per due volte la Coppa d'Austria (1989, 1993)."}
{"id": "3991853", "revid": "767487", "url": "https://it.wikipedia.org/wiki?curid=3991853", "title": "Aset", "text": ""}
{"id": "3991854", "revid": "733832", "url": "https://it.wikipedia.org/wiki?curid=3991854", "title": "Usiride", "text": " #REDIRECT Osiride"}
{"id": "3991858", "revid": "400694", "url": "https://it.wikipedia.org/wiki?curid=3991858", "title": "Milli Mou", "text": ""}
{"id": "3991860", "revid": "767487", "url": "https://it.wikipedia.org/wiki?curid=3991860", "title": "Crono divora suo figlio", "text": ""}
{"id": "3991861", "revid": "767487", "url": "https://it.wikipedia.org/wiki?curid=3991861", "title": "Wolfgang Breuer", "text": "Carriera.\nFu capocannoniere del campionato austriaco nel 1973. In Germania gioc\u00f2 a lungo in seconda serie con il Bayreuth."}
{"id": "3991862", "revid": "48945084", "url": "https://it.wikipedia.org/wiki?curid=3991862", "title": "Robert Breuer", "text": ""}
{"id": "3991867", "revid": "15756", "url": "https://it.wikipedia.org/wiki?curid=3991867", "title": "Teorie sulla costruzione delle piramidi egizie", "text": "Esistono parecchie ipotesi concernenti le tecniche di costruzione delle piramidi egizie. Queste tecniche sembrano essersi sviluppate nel tempo: le piramidi pi\u00f9 recenti non furono erette con le stesse procedure adoperate per le pi\u00f9 antiche. Molte delle ipotesi riguardo alla loro costruzione si basano sull'idea che le mastodontiche pietre fossero estratte con scalpelli di rame dalle cave di pietra, e che siano poi state trascinate e sollevate fino alla posizione finale. I punti su cui nascono i disaccordi riguardano i metodi utilizzati per lo spostamento e il posizionamento delle pietre. Esistono anche ipotesi in base alle quali sarebbero state costruite partendo da cemento geopolimero, noto anche come pietra di gesso.\nOltre ai dubbi riguardanti le tecniche edilizie, ci sono disaccordi anche riguardo alla manovalanza utilizzata. I Greci, molti anni dopo la costruzione dei monumenti, credevano che fossero stati costruiti grazie al lavoro degli schiavi. Al giorno d'oggi gli archeologi credono che almeno la grande piramide di Giza fu costruita da decine di migliaia di operai specializzati che si accamparono nei pressi della piramide lavorando in cambio di un salario, o come forma di pagamento delle tasse (tributi) fino al completamento dell'opera, il che sarebbe dimostrato dall'esistenza dei cimiteri degli operai scoperti nel 1990 dagli archeologi Zahi Hawass e Mark Lehner. Per la piramide di Amenemhat II, risalente al Medio Regno, esistono prove dell'utilizzo di stranieri provenienti dalla Palestina, come descritto sulla pietra tombale del re.\nConsiderazioni storiche.\nTerza e quarta dinastia.\nIn tempi pi\u00f9 antichi le piramidi erano costruite interamente in pietra. Le locali cave di calcare erano la fonte preferita di materiale per il corpo principale di queste piramidi, mentre un calcare di maggiore qualit\u00e0, estratto a Tura (vicino all'odierna Il Cairo), era utilizzato come copertura esterna. Il granito, estratto vicino ad Assuan, serviva per la costruzione di alcuni elementi architettonici, tra cui le saracinesche (un tipo di porta), i soffitti e le mura della camera funebre. Occasionalmente, il granito veniva utilizzato anche per la copertura esterna, come nella piramide di Micerino. Nelle prime piramidi, gli strati di pietra che formavano il corpo della piramide erano posati inclinati verso l'interno. Si scopr\u00ec in seguito che questa configurazione era meno stabile di quella che vedeva le pietre appoggiate orizzontalmente l'una sull'altra.\nLa Piramide romboidale a Dahshur sembra indicare l'accettazione di una nuova tecnica come transizione tra questi due stili edilizi. La sua sezione inferiore \u00e8 fatta di rocce inclinate, mentre quelle superiori sono orizzontali.\nDal Medio Regno in avanti.\nDurante il Medio Regno le tecniche di costruzione delle piramidi cambiarono di nuovo. Molte delle piramidi costruite in quel periodo sono poco pi\u00f9 che montagne di mattoni di fango coperti da uno strato di calcare lucido. In molti casi le piramidi pi\u00f9 recenti erano costruite sulla cima di colline naturali al fine di ridurre il quantitativo di materiale necessario per la costruzione. I materiali ed i metodi di costruzione usati nelle prime piramidi hanno garantito la loro sopravvivenza con un miglior stato di conservazione rispetto ai monumenti degli ultimi faraoni.\nIpotesi sui metodi di costruzione.\nCostruzione delle piramidi a partire dalla pietra estratta.\nUno dei principali problemi che i primi costruttori dovettero affrontare era la necessit\u00e0 di spostare enormi quantit\u00e0 di roccia. La tomba di Djehutihotep (risalente alla XII dinastia) contiene l'immagine di 172 uomini che trascinano una statua di alabastro con una slitta. Il peso della statua \u00e8 stato stimato in 60 tonnellate, e Denys Stocks ha calcolato che sarebbero stati necessari 45 lavoratori per iniziare a muovere un blocco lubrificato di 16\u00a0300\u00a0kg, o otto operai per uno di 2750\u00a0kg. Il dottor R. H. G. Parry ha ipotizzato un metodo per far rotolare le pietre, tramite l'utilizzo di una macchina, simile a una culla, ritrovata in numerosi templi del Nuovo Regno. Quattro di questi oggetti potevano essere avvolti attorno a un blocco per permettere di farlo rotolare facilmente. Gli esperimenti svolti dalla Obayashi Corporation, con blocchi di cemento delle dimensioni di 0,8 per 1,6 metri, e pesanti 2,5 tonnellate, hanno mostrato come 18 uomini possano trascinare il blocco su una rampa con un'inclinazione del 25%, con una velocit\u00e0 di 18 metri al minuto. Vitruvio, nel \"De architectura\", descrive un metodo simile per lo spostamento di grandi pesi di forma irregolare. Ancora non si sa se gli egizi abbiano utilizzato questa tecnica, ma gli esperimenti condotti hanno dimostrato che potrebbero essere state usate pietre di questa dimensione. In generale gli egittologi accettano questa ipotesi per le pietre da 2,5 tonnellate, ma non per quelle da oltre 15 tonnellate e per le molte da 70/80 tonnellate.\nDato che le pietre utilizzate per il nucleo delle piramidi erano tagliate in maniera grossolana, soprattutto nella piramide di Cheope, un altro problema era dato dal materiale da utilizzare per riempire gli interstizi tra le pietre. Erano necessarie grandi quantit\u00e0 di gesso e macerie. Il riempimento non fungeva da legante per le pietre, ma era necessario per stabilizzare la costruzione. Per trasformare il gesso in malta era necessario disidratarlo scaldandolo con grandi quantit\u00e0 di legna. Secondo gli egittologi i ritrovamenti del 1984/1995 del \"David H. Koch Pyramids Radiocarbon Projects\" potrebbero far pensare che l'Egitto abbia raso al suolo le sue foreste e recuperato ogni pezzetto di legno al fine di costruire le piramidi di Giza e le altre fin dalla IV dinastia. La datazione al carbonio di alcuni blocchi del nucleo hanno dimostrato che la datazione dello studio del 1984 era 374 anni prima di quanto attualmente accettato, e che la datazione del 1995 era in anticipo di 100\u2013200 anni. I membri della squadra ipotizzarono: \"pensiamo che sia improbabile che i costruttori delle piramidi abbiano usato soprattutto legno centenario per la preparazione della malta. I risultati del 1984 ci hanno lasciato pochi dati per poter concludere che la cronologia storica dell'Antico Regno sia sbagliata di circa 400 anni, ma la consideriamo almeno una possibilit\u00e0\". Per poter spiegare questa discrepanza, gli egittologi proposero la teoria del \"legno antico\", secondo la quale le date potrebbero derivare dal fatto che per la costruzione sia stato riciclato molto legno antico di secoli.\nEsistono buone informazioni relativamente alla posizione delle cave, ad alcuni degli strumenti utilizzati per tagliare la roccia (dato che nessuno scalpello di rame \u00e8 ancora stato trovato in queste cave), al trasporto delle pietre fino al monumento, al livellamento delle fondamenta, ed alla costruzione della sovrastruttura. Probabilmente gli operai utilizzavano scalpelli di rame, trapani e seghe per il taglio delle pietre, dato che molte erano fatte di calcare. Le pietre pi\u00f9 dure, come granito, granodiorite, sienite e basalto, non potevano essere tagliate coi soli strumenti di rame. Furono invece lavorate con metodi pi\u00f9 lenti, come ad esempio colpendole con diabasi, trapanandole o segandole con l'aiuto di materiale abrasivo, tipo la sabbia di quarzo. I blocchi venivano trasportati con slitte lubrificate probabilmente con acqua. Il livellamento delle fondamenta potrebbe essere stato realizzato tramite l'uso di fossi riempiti d'acqua, come ipotizzato da Mark Lehner e I.E.S. Edwards, o con l'uso di una squadra diretta da supervisori esperti.\nGli scritti di Erodoto e Diodoro Siculo.\nI principali dubbi sulla costruzione delle piramidi si concentrano soprattutto sul modo in cui i blocchi furono posti in cima alla struttura. Non esistono prove archeologiche o storiche che aiutino a risolvere il dubbio. Buona parte della discussione sulle tecniche edilizie riguarda le poche prove a disposizione.\nI racconti storici della costruzione delle piramidi egizie non permettono di capire la tecnica utilizzata per sollevare i blocchi. Nonostante questo molti egittologi fanno riferimento a questi scritti quando discutono il sollevamento dei blocchi. Talete, secondo Ieronimo, visit\u00f2 le piramidi egizie nel VII secolo a.C. e, usando triangoli simili, triangoli rettangoli e le ombre delle piramidi, ne misur\u00f2 l'altezza ed il volume. I primi racconti storici della costruzione di questi monumenti risalgono a secoli dopo la costruzione delle piramidi, e sono opera di Erodoto (V secolo a.C.) e Diodoro Siculo (I secolo a.C.). Lo scritto di Erodoto recita:\nLa versione di Diodoro Siculo dice:\nSi sa che sia le opere di Erodoto che di Diodoro Siculo contengono grossi errori, e che il Siculo viene spesso accusato di prendere spunto dalle opere di Erodoto. La descrizione fatta da Erodoto dello schiavismo \u00e8 uno dei miti pi\u00f9 persistenti riguardo al processo di costruzione, e quella di Diodoro Siculo del trasporto delle pietre dall'Arabia \u00e8 scorretto. Dato che entrambi vengono considerati inaffidabili, \u00e8 impossibile scegliere quale sia la tecnica corretta a partire dai documenti storici. In ogni caso queste opere forniscono alcune prove sia per l'uso di macchine di sollevamento che per l'uso delle rampe.\nVari tipi di rampe.\nMolti egittologi concordano sul fatto che le rampe siano il pi\u00f9 probabile dei possibili metodi utilizzati per sollevare i blocchi, anche se precisano che si tratta di un metodo incompleto, che deve essere completato da un altro mezzo. Prove archeologiche riguardanti l'uso delle rampe sono state trovate presso la Grande piramide di Giza e presso altre piramidi. Il metodo pi\u00f9 accettato per l'uso delle rampe \u00e8 l'uso delle leve.. Le prove archeologiche dimostrano solo l'esistenza di piccole rampe e camminamenti inclinati, non qualcosa che potrebbe essere stato utilizzato per la costruzione di buona parte del monumento. Ad aggiungere incertezza c'\u00e8 il fatto che sembrano esistere molte prove che ipotizzano l'uso di metodi non-standard o \"ad hoc\" nella costruzione delle piramidi Lehner 1997: 223).\nEsistono molti stili di rampe ipotizzate, con notevoli differenze tra loro. Uno dei metodi pi\u00f9 screditati \u00e8 l'utilizzo di grandi rampe diritte, soprattutto a causa della loro enorme dimensione, la mancanza di prove archeologiche, l'alto costo di forza lavoro e altri problemi).\nAltre rampe permettevano di risolvere il problema della dimensione, accusate per\u00f2 di non essere funzionali e di mancare di prove archeologiche. Esistono ipotesi di rampe a zig-zag, rampe diritte utilizzate per le parti incomplete della sovrastruttura (Arnold 1991), rampe a spirale sostenute dalla sovrastruttura e rampe a spirale che poggiavano sul monumento gi\u00e0 costruito. Mark Lehner ipotizz\u00f2 l'uso di rampe a spirale, che partivano dalla cava di pietra a sudest e proseguivano lungo l'esterno della piramide. I blocchi di pietra potrebbero essere stati trainati con slitte lungo rampe lubrificate con acqua o latte.\nI metodi basati sull'uso di leve sono considerati i pi\u00f9 fattibili per completare l'uso delle rampe, in parte a causa della descrizione fatta da Erodoto, ed in parte grazie allo Shaduf, un metodo di irrigazione descritto la prima volta in Egitto durante il Nuovo Regno, e ritrovato anche nell'Antico Regno della Mesopotamia. Secondo il punto di vista di Lehner (1997: 222) le leve sarebbero state impiegate per sollevare il 3% del materiale della sovrastruttura. \u00c8 importante notare che il 4% di questo materiale rappresenta un terzo del totale del monumento. In altre parole, secondo Lehner, le leve sarebbero state utilizzate per sollevare piccole parti di materiale a grandi altezze.\nTra i metodi che sfruttano le leve, vi sono quelli che prevedono il sollevamento incrementale dei blocchi, sollevando ripetutamente il blocco ed inserendovi sotto strati di legno o roccia a fare da spessore. Altri metodi usano leve pi\u00f9 grandi per effettuare lo spostamento in un colpo solo. Dal momento che la discussione sulle tecniche edilizie utilizzate per il sollevamento dei blocchi tenta di risolvere una carenza delle fonti storiche ed archeologiche con spiegazioni di metodi implementabili, i seguenti esempi di Isler, Keable e Hussey-Pailos elencano questi metodi sperimentali. Il metodo di Isler (1985, 1987) \u00e8 un metodo incrementale e, nell'esperimento di Nova (1992), furono usati spessori di legno. Isler fu in grado di sollevare un blocco su un altro in circa un'ora e mezza. Il metodo di Peter Hodges e Julian Keable \u00e8 simile a quello di Isler, e usava piccoli blocchi di cemento come spessori, pallet di legno ed un pozzo. Keable fu in grado di svolgere l'operazione in circa due minuti. Il metodo di Scott Hussey-Pailos (2005) usa una semplice leva per sollevare un blocco in un colpo solo. Questo metodo fu testato con materiali meno resistenti degli analoghi egizi, con un fattore di sicurezza 2, e permise di sollevare un blocco di 2,5 tonnellate in un colpo solo in un minuto. Questo metodo \u00e8 stato proposto assieme alle rampe di Mark Lehner come pi\u00f9 probabile accoppiata.\nIpotesi delle rampe interne di Jean-Pierre Houdin.\nIl padre di Houdin era un architetto che, nel 1999, scopr\u00ec un metodo di costruzione che, secondo lui, aveva pi\u00f9 senso di qualsiasi precedente metodo proposto per la costruzione delle piramidi. Per poter sviluppare la sua ipotesi, Jean-Pierre Houdin, anch'egli architetto, abbandon\u00f2 il lavoro dedicandosi alla prima ricostruzione in 3D tramite CAD di un modello architettonico della grande piramide di Giza. Il suo progetto prevedeva l'uso di una rampa esterna per la costruzione del primo 30% della piramide, ed una rampa interna fatta di pietra per portare i blocchi sopra questo livello. Le pietre della rampa esterna venivano riciclate per i livelli superiori, e questo spiegherebbe l'altrimenti enigmatica loro mancanza.\nDopo quattro anni di lavoro in solitaria, ad Houdin si un\u00ec una squadra di ingegneri della ditta informatica francese Dassault Syst\u00e8mes, i quali utilizzarono la pi\u00f9 sofisticata tecnologia CAD per raffinare e testare la sua ipotesi, rendendola (secondo Houdin) la sola ad essere stata dimostrata come fattibile. Nel 2006 Houdin annunci\u00f2 la scoperta in un libro: \"Khufu: The Secrets Behind the Building of the Great Pyramid\", e nel 2008 scrisse assieme all'egittologo Bob Brier un secondo libro: \"The Secret of the Great Pyramid\"\nSecondo il metodo di Houdin, ogni rampa all'interno della piramide terminava con uno spazio aperto, una tacca lasciata aperta sul lato della costruzione. Questo spazio di 10 m\u00b2 conteneva una gru che sollevava e ruotava blocchi da 2,5 tonnellate, permettendo a otto uomini di spostarla sopra la successiva rampa interna. Vi \u00e8 un buco in ognuno dei posti giusti, e nel 2008 il coautore di Houdin, Bob Brier, con una troupe della National Geographic Society, entr\u00f2 in una camera inesplorata che poteva rappresentare l'inizio di una di queste rampe. Nel 1986 un membro della squadra francese vide una volpe del deserto in uno di questi posti, come se fosse salita dall'interno.\nLa tesi di Houdin resta non dimostrata, e nel 2007 l'egittologo dell'UCL David Jeffreys descrive la teoria della spirale interna come \"inverosimile ed orribilmente complicata\", mentre il professore di Oxford John Baines dice di essere \"diffidente riguardo a qualsiasi teoria che cerchi di spiegare solo come la grande piramide fu costruita\". \u00c8 stata portata una piccola prova a suo favore. Nel 1986 una squadra francese fece un'analisi micro-gravimetrica della struttura. Non inclusa nel resoconto finale, ma chiaramente visibile in alcuni disegni non pubblicati, si vede un elemento a forma di spirale nel posto indicato da Houdin. Houdin \u00e8 convinto che la sua teoria verr\u00e0 presto confermata o smentita da una delle numerose nuove tecniche, tra cui fotografie a infrarossi del raffreddamento della piramide la sera.\nHoudin svilupp\u00f2 anche una nuova teoria a partire dal proprio modello architetturale, che potrebbe infine spiegare l'esistenza della camera della Grande Galleria interna, che altrimenti sembra quasi inutile. Egli crede che la galleria sia servita da scivolo/guida per i contrappesi. Avrebbe permesso il sollevamento dei cinque blocchi di granito da 60 tonnellate che formano il soffitto della camera del Re.\nIpotesi del cemento di calcare.\nLo scienziato dei materiali Joseph Davidovits disse che i blocchi della piramide non sono di pietra scavata, ma piuttosto una forma di cemento di calcare, e che furono prodotti in maniera simile al moderno cemento. Secondo quest'ipotesi, morbido calcare con un alto contenuto di caolinite fu recuperato dall'uadi a sud della piana di Giza. Il calcare fu sciolto in pozze create dal Nilo fino a diventare liquido. La calce (trovata nelle ceneri dei fuochi di cottura) ed il natron (usato dagli Egizi anche per la mummificazione) venivano poi mischiati. Le pozze venivano quindi lasciate evaporare, fino ad ottenere una mistura umida simile all'argilla. Questo \"cemento\" umido sarebbe stato trasportato sul luogo di costruzione, dove sarebbe stato versato in stampi di legno, ottenendo in pochi giorni una reazione chimica simile a quella del vero cemento. Nuovi blocchi, afferm\u00f2, potevano essere creati sul posto, sopra agli altri gi\u00e0 posizionati. Furono effettuati test di fattibilit\u00e0 in un istituto geopolimero nella Francia settentrionale, e si scopr\u00ec che un gruppo di cinque/dieci persone, usando solo strumenti manuali, poteva creare una struttura con cinque blocchi (da 1,3 - 4,5 tonnellate) in un paio di settimane. Afferm\u00f2 anche che la stele della carestia, assieme ad altri testi geroglifici, descrive il metodo usato per la creazione delle pietre.\nIl metodo proposto da Davidovits non \u00e8 accettato dalla maggior parte degli accademici. Non spiega la presenza di pietre di granito, pesanti oltre 10 tonnellate, sopra la camera del Re, che sono obbligatoriamente estratte da una cava. I geologi hanno attentamente studiato l'ipotesi di Davidovits, concludendo che il materiale era calcare naturale proveniente dalla cava della formazione di Mokattam. Secondo Davidovits, comunque, il materiale usato proverrebbe dalla stessa cava indicata dai geologi.\nL'ipotesi di Davidovits ha recentemente guadagnato il sostegno di Michel Barsoum, un ricercatore specializzato in scienza dei materiali. Michel Barsoum e i suoi colleghi della Drexel University hanno pubblicato le loro scoperte sostenendo l'ipotesi di Davidovits in \"Journal of the American Ceramic Society\" nel 2006. Utilizzando un microscopio elettronico a scansione, scoprirono minerali composti e bolle d'aria all'interno del campione preso dai blocchi di calcare della piramide, non presenti nel calcare naturale.\nDipayan Jana, un petrografo, fece una presentazione presso l'ICMA (International Cement Microscopy Association) nel 2007 fornendo un documento in cui discuteva il lavoro di Davidovits e Barsoum \nEsperimenti di \"NOVA\" di costruzione di una piramide.\nNel 1997 Mark Lehner e Roger Hopkins, uno scalpellino di Sudbury, si unirono per condurre un esperimento di costruzione di una piramide per un episodio televisivo della serie \"NOVA\". Costruirono una piramide alta sei metri e larga nove metri, per un totale di 162\u00a0m\u00b3 e 405 tonnellate. Era formata da 186 pietre pesanti in media 2,2 tonnellate ognuna. Impiegarono solo tre settimane a farlo. Dodici cavatori scavarono le 186 pietre in 22 giorni. Furono in grado di impilarle utilizzando 44 uomini. Utilizzarono martelli di ferro, scalpelli e leve (si tratta di una scorciatoia moderna, dato che gli Egizi potevano disporre solo di rame e legno). Fecero la cosa anche con strumenti di rame, concludendo che era possibile farlo anche in quel modo, solo che serviva manodopera aggiuntiva per rimodellare costantemente nuovi attrezzi. Stimarono di aver bisogno di altri venti uomini per questa operazione. Un altro trucchetto fu l'uso di una pala caricatrice o di un carrello elevatore. Comunque gli strumenti moderni non potevano essere utilizzati per la costruzione fisica della piramide. Utilizzarono le leve per sollevare la pietra di punta della piramide ad un'altezza di sette metri. Quattro o cinque uomini erano in grado di usare le leve su pietre pesanti meno di una tonnellata, ruotarle e trasportarle facendole rotolare. Le pietre pi\u00f9 grosse andavano trascinate. Scoprirono che ponendo le pietre su slitte di legno, e trascinandole su percorsi di legno, potevano trascinare una pietra da due tonnellate usando da dodici a venti uomini. Il legno usato per costruire slitte e tracciato andava importato dal Libano a costo molto elevato, dato che in Egitto se ne trovava poco. Anche se questi neo-costruttori hanno faticato a ricreare l'unione perfetta tipica degli antichi Egizi, Hopkins era convinto che col tempo avrebbero fatto pi\u00f9 pratica.\nGrande piramide di Cheope.\nAlcuni ricercatori propongono stime alternative della forza lavoro necessaria. Ad esempio, il matematico Kurt Mendelssohn ha calcolato che erano sufficienti al massimo 50\u00a0000 uomini, mentre Ludwig Borchardt e Louis Croon hanno posto il limite a 36\u00a0000. Secondo Miroslav Verner furono sufficienti meno di 30\u00a0000 uomini per la costruzione della grande piramide.\nUno studio di progettazione svolto dalla Daniel, Mann, Johnson, &amp; Mendenhall, in associazione con Mark Lehner ed altri egittologi, ha stimato che il progetto complessivo avrebbe richiesto 14\u00a0567 persone, ed un picco di 40\u00a0000. Senza l'uso di pulegge, ruote e accessori in ferro, utilizzarono il metodo del percorso critico per dichiarare che la grande piramide fu completata in circa 10 anni. Nel loro studio si dice che il numero dei blocchi utilizzati nella costruzione fu tra i 2 e i 2,8 milioni (con una media di 2,4 milioni), ma concludendo con un totale di due milioni dopo aver sottratto il volume stimato degli spazi vuoti di camere e gallerie. Molte fonti concordano su questa cifra, poco sopra i 2,3 milioni. I calcoli fanno pensare che gli operai potrebbero aver mantenuto un ritmo di 180 blocchi l'ora (3 al minuto) con 10 ore di lavoro giornaliere per poter sistemare ogni singolo blocco. Trassero questi numeri dai modelli tridimensionali moderni che non facevano uso di macchine non disponibili agli Egizi, concludendo per\u00f2 che era ancora ignota la tecnica edilizia utilizzata per la Grande Piramide. Come disse Craig Smith della squadra:\nSi crede che l'intera piana di Giza sia stata costruita durante il regno di cinque faraoni, in meno di un secolo, e generalmente comprende: la grande piramide di Cheope, quelle di Chefren e Micerino, la grande Sfinge, i templi a valle, 35 posti per barche tagliati nella roccia e numerosi camminamenti, oltre alla pavimentazione di quasi tutta la piana con grandi pietre. Non \u00e8 compresa la piramide settentrionale di Djedefre (Abu Rawash), non costruita in questi 100 anni. Nei cento anni che precedettero Giza, a partire da Djoser che regn\u00f2 dal 2687 al 2667 a.C., tra le dozzine di altri templi, piccole piramidi ed altri progetti, furono costruite altre tre grandi piramidi. Si tratta della piramide a gradoni di Saqqara (che si crede essere la prima piramide egizia), la piramide romboidale e la piramide rossa. In questo periodo (tra il 2686 ed il 2498 a.C.) fu costruita anche la diga di Wadi Al-Garawi, per la quale furono usati 100\u00a0000 metri cubi di rocce e macerie."}
{"id": "3991869", "revid": "48945322", "url": "https://it.wikipedia.org/wiki?curid=3991869", "title": "NWA Television Championship", "text": ""}
{"id": "3991872", "revid": "48945356", "url": "https://it.wikipedia.org/wiki?curid=3991872", "title": "NWA World Tag Team Championship (Mid-Atlantic version)", "text": ""}
{"id": "3991873", "revid": "19933", "url": "https://it.wikipedia.org/wiki?curid=3991873", "title": "Piana di Giza", "text": ""}
{"id": "3991874", "revid": "115894014", "url": "https://it.wikipedia.org/wiki?curid=3991874", "title": "Bernardino da Morcote", "text": "Biografia.\nDi famiglia originaria di Morcote, allora villaggio della diocesi di Como ed ora in Svizzera, nel Canton Ticino, Bernardino fu attivo sia come scultore che come architetto in Udine, citt\u00e0 che era stata pesantemente danneggiata dal terremoto del 1511.\nLa prima menzione risale al 1525, quando inizi\u00f2 i lavori della facciata della chiesa di San Giacomo. Nel 1530 realizz\u00f2 le decorazioni per l'altare della chiesa di San Pietro martire (ora perdute) e nel 1533 progett\u00f2 e costru\u00ec l'altare dedicato alla \"Vergine e il Bambino con i santi Antonio e Michelino e il Padre Eterno\" nella chiesa di Sant'Antonio abate a Feletto, di cui restano alcuni frammenti.\nNel 1533 present\u00f2 il progetto per la sistemazione della piazza Contarena di Udine, con la costruzione di una nuova loggia (\"loggia di San Giovanni\")."}
{"id": "3991875", "revid": "1371684", "url": "https://it.wikipedia.org/wiki?curid=3991875", "title": "Coppa del mondo di BMX 2012", "text": "La Coppa del mondo di BMX 2012, decima edizione della competizione, era in programma tra il 30 marzo ed il 15 settembre 2012."}
{"id": "3991877", "revid": "92723", "url": "https://it.wikipedia.org/wiki?curid=3991877", "title": "NWA World Television Championship", "text": "L'NWA World Television Championship \u00e8 un titolo promosso dalla National Wrestling Alliance. \u00c8 stato assegnato per la prima volta il 24 gennaio 2020 nel corso del PPV Hard Times, al termine di un torneo che ha visto uscire come vincitore Ricky Starks. Poich\u00e9 i diritti dell'originale Television Champiosnhip sono di propriet\u00e0 della WWE, il titolo ha di fatto una storia a s\u00e9 stante, sebbene porti il nome di un titolo storico per la NWA."}
{"id": "3991878", "revid": "767487", "url": "https://it.wikipedia.org/wiki?curid=3991878", "title": "G\u00fcnter Kaltenbrunner", "text": "Carriera.\nFu capocannoniere del campionato austriaco nel 1970."}
{"id": "3991879", "revid": "1543377", "url": "https://it.wikipedia.org/wiki?curid=3991879", "title": "Salinas de Garc\u00ed Mendoza", "text": "Salinas de Garc\u00ed Mendoza \u00e8 un comune (\"municipio\" in spagnolo) della Bolivia nella provincia di Ladislao Cabrera (dipartimento di Oruro) con 12.483 abitanti (dato 2010).\nCantoni.\nIl comune \u00e8 suddiviso in 8 cantoni."}
{"id": "3991880", "revid": "48945456", "url": "https://it.wikipedia.org/wiki?curid=3991880", "title": "Gunther Kaltenbrunner", "text": ""}
{"id": "3991882", "revid": "287204", "url": "https://it.wikipedia.org/wiki?curid=3991882", "title": "Salinas de Garci Mendoza", "text": ""}
{"id": "3991886", "revid": "1543377", "url": "https://it.wikipedia.org/wiki?curid=3991886", "title": "Cruz de Machacamarca", "text": "Cruz de Machacamarca \u00e8 un comune (\"municipio\" in spagnolo) della Bolivia nella provincia di Litoral (dipartimento di Oruro) con 3.278 abitanti (dato 2010).\nCantoni.\nIl comune \u00e8 suddiviso in 3 cantoni."}
{"id": "3991887", "revid": "228587", "url": "https://it.wikipedia.org/wiki?curid=3991887", "title": "Stefanie", "text": "Stefanie (\"F\u00fcr alle F\u00e4lle Stefanie\") \u00e8 una soap opera tedesca trasmessa per la prima volta nel corso di 9 stagioni dal 1995 al 2004. \u00c8 incentrata sulle vicende professionali e familiari dell'infermiera di Amburgo Stefanie Engel, che svolge il suo lavoro presso la clinica Luisen. \nDopo che Stefanie Engel avr\u00e0 abbandonato Amburgo con il figlio per sposarsi, verr\u00e0 sostituita alla clinica da un'altra infermiera di nome Stefanie: Stefanie Wilde, che diverr\u00e0 la protagonista della serie.\nProduzione.\nIl serial fu prodotto da Sat.1 e girato ad Amburgo in California. Le musiche furono composte da Gunther Fischer.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Germania dal 15 maggio 1995 al 2004 sulla rete televisiva Sat.1. In Italia \u00e8 stata trasmessa su Canale 5 e Rete 4 con il titolo \"Stefanie\".\nNel 2012 viene trasmessa dal canale satellitare Sat2000 con il titolo \"Stefanie, un angelo in corsia\"."}
{"id": "3991888", "revid": "46931", "url": "https://it.wikipedia.org/wiki?curid=3991888", "title": "F\u00fcr alle F\u00e4lle Stefanie", "text": ""}
{"id": "3991889", "revid": "1543377", "url": "https://it.wikipedia.org/wiki?curid=3991889", "title": "Escara (Bolivia)", "text": "Escara \u00e8 un comune (\"municipio\" in spagnolo) della Bolivia nella provincia di Litoral (dipartimento di Oruro) con 1.407 abitanti (dato 2010).\nCantoni.\nIl comune \u00e8 suddiviso in 2 cantoni."}
{"id": "3991894", "revid": "287204", "url": "https://it.wikipedia.org/wiki?curid=3991894", "title": "Natamicina", "text": "La natamicina (denominazione comune internazionale, conosciuta anche come pimaricina) \u00e8 un composto organico con formula bruta C33H47NO13. Si tratta di un agente antifungino prodotto dai comuni batteri \"Streptomyces natalensis\" e \"Streptomyces chattanoogensis\", e usato dall'uomo come farmaco e come additivo alimentare. Chimicamente rappresenta un poliene epossido macrolide, e a temperatura ambiente si presenta come una polvere bianco/gialla.\nUsi.\nCome farmaco.\nAdoperata soprattutto in dermatologia e ginecologia, la natamicina \u00e8 efficace contro le infezioni fungine, in particolare di \"Candida\", \"Aspergillus\", \"Cephalosporium\", \"Fusarium\" e \"Penicillium\". Pu\u00f2 essere somministrata come crema, come collirio o (per infezioni orali) in pastiglia. Viene assorbita in quantit\u00e0 trascurabile; se assunta per via orale, viene minimamente assorbita dal tratto gastrointestinale, il che la rende inadatta a curare infezioni sistemiche. Agisce anche in quantit\u00e0 molto piccole: la sua concentrazione minima inibitoria \u00e8 di solito inferiore a 10 parti per milione.\nCome additivo.\nLa natamicina trova impiego come conservante nell'industria alimentare sotto la denominazione E235. \u00c8 usata da decenni per ostacolare la crescita di escrescenze fungine su prodotti caseari, carne ed altri alimenti. Rispetto ad altri conservanti, presenta una minore sensibilit\u00e0 al pH. La natamicina pu\u00f2 essere applicata per immersione dell'alimento nella soluzione disinfettante oppure con spray di una soluzione che contiene da 200 a 300 ppm di additivo (200\u2013300\u00a0mg/l). La normativa europea approva il suo uso soltanto in formaggi e salumi secchi, e richiede che la natamicina non sia presente a una profondit\u00e0 superiore ai 5\u00a0mm sotto la crosta dei prodotti caseari. Il Comitato Scientifico per l'Alimentazione europeo si \u00e8 opposto ad un ampliamento del suo utilizzo, con la motivazione che usare un antibiotico come additivo pu\u00f2 sviluppare la resistenza ad esso. La sua dose giornaliera accettabile \u00e8 di 0,3\u00a0mg per chilogrammo di massa corporea.\nEffetti collaterali.\nLa natamicina non presenta un'acuta tossicit\u00e0, ma se assunta in dosi elevate pu\u00f2 causare nausea, vomito e diarrea. Non ci sono prove di un suo eventuale danneggiamento della flora intestinale. L'autorit\u00e0 europea per la sicurezza alimentare (EFSA) ha concluso che non ci sono rischi rilevanti che la natamicina sviluppi la resistenza dei funghi agli antibiotici."}
{"id": "3991895", "revid": "149485", "url": "https://it.wikipedia.org/wiki?curid=3991895", "title": "Campionati africani di atletica leggera 1998", "text": "I Campionati africani di atletica leggera 1998 sono stati l'11\u00aa edizione dei Campionati africani di atletica leggera. La manifestazione si \u00e8 svolta dal 18 al 22 agosto presso lo Stadio L\u00e9opold S\u00e9dar Senghor di Dakar, in Senegal."}
{"id": "3991897", "revid": "729019", "url": "https://it.wikipedia.org/wiki?curid=3991897", "title": "Stazione di Hibarigaoka-Hanayashiki", "text": "La \u00e8 una stazione delle Ferrovie Hanky\u016b situata nella citt\u00e0 di Takarazuka, nel nordovest della prefettura di Hy\u014dgo. Nella stazione fermano tutti i tipi di treni, dai locali agli espressi. I treni locali provenienti dalla stazione di Umeda terminano qua, in quanto gli espressi continuano fino al capolinea di Takarazuka fermando in tutte le stazioni. Per questo motivo la stazione \u00e8 dotata di due binari in pi\u00f9 per i locali che qui fermano."}
{"id": "3991902", "revid": "375960", "url": "https://it.wikipedia.org/wiki?curid=3991902", "title": "Chart Polski", "text": ""}
{"id": "3991903", "revid": "375960", "url": "https://it.wikipedia.org/wiki?curid=3991903", "title": "Levriero del Mali", "text": ""}
{"id": "3991904", "revid": "33751", "url": "https://it.wikipedia.org/wiki?curid=3991904", "title": "Stadio Zabeel", "text": "Lo stadio Zabeel \u00e8 uno stadio di calcio della citt\u00e0 di Dubai, il quale ospita le partite della squadra nazionale degli Emirati Arabi Uniti e ospita anche le partite casalinghe dell'Al-Wasl Sports Club.\nStoria.\nLa costruzione dello stadio \u00e8 iniziata nel 1974 quando il nuovo club di Dubai l'Al-Wasl Sports Club venne fondato, nel 1975 lo stadio era pronto \u00e8 cos\u00ec da quell'anno lo stadio divenne la casa dell'Al-Wasl Sports Club. Lo stadio pu\u00f2 ospitare fino ad un massimo di 18.000 persone."}
{"id": "3991906", "revid": "158913", "url": "https://it.wikipedia.org/wiki?curid=3991906", "title": "Tobia (disambigua)", "text": ""}
{"id": "3991908", "revid": "1798099", "url": "https://it.wikipedia.org/wiki?curid=3991908", "title": "Toby", "text": ""}
{"id": "3991909", "revid": "22356", "url": "https://it.wikipedia.org/wiki?curid=3991909", "title": "Herpetocetus", "text": "L\u2019erpetoceto (gen. Herpetocetus) \u00e8 un cetaceo estinto, appartenente ai misticeti. Visse tra la fine del Miocene e il Pleistocene medio (tra i 7 milioni e i 700.000 anni fa) e i suoi resti fossili sono stati ritrovati in Europa, Nordamerica e Asia. \nDescrizione.\nQuesto animale, nonostante fosse imparentato con le balene attuali, possedeva una morfologia nettamente diversa. Il corpo era allungato e relativamente snello, pi\u00f9 simile a quello di un delfino che a quello di una balena. Il cranio, tuttavia, era tipico dei misticeti, privo di denti e dotato di fanoni. Le mascelle sottili e il cranio basso, tuttavia, lo differenziano notevolmente da altri animali simili come \"Cetotherium\". A causa di una strana articolazione delle mascelle, \"Herpetocetus\" non poteva aprire la bocca oltre i 35 gradi, al contrario di ogni balena attuale.\nLa lunghezza di questo animale non doveva superare i 5 metri.\nClassificazione.\nI primi fossili di questo animale (una mandibola) vennero trovati in Belgio, risalenti all'inizio del Pliocene e descritti nel 1872 da Van Beneden come Herpetocetus scaldiensis. Successivamente un osso dell'orecchio, isolato, venne descritto in Giappone come \"Mitzuhoptera sendaicus\" (Hatai et al., 1963); la scoperta, sempre in Giappone, di uno scheletro di misticeto che conservava cranio, ossa dell'orecchio e mandibole e mostrava caratteristiche morfologiche comuni sia a \"H. scaldiensis\" sia a \"M. sendaicus\" indusse gli studiosi a considerare \"Mitzuhoptera sendaicus\" una specie ascrivibile a \"Herpetocetus\" (Oishi e Hasegawa, 1995). Un ulteriore studio (Whitmore e Barnes, 2008) permise poi di ascrivere al genere anche due specie nordamericane, una proveniente dalla sponda atlantica (\"Herpetocetus transatlanticus\", della Carolina del Nord) e una da quella pacifica (\"H. bramblei\", della California). Dal Pliocene superiore della California proviene anche \"H. morrowi\" (El Adli et al., 2014). Ricerche del 2013 indicano che alcuni fossili di \"Herpetocetus\" della California settentrionale risalirebbero addirittura a 700.000 anni fa, estendendo di molto il range temporale di questo genere (Boessenecker, 2013).\nAttualmente \"Herpetocetus\" \u00e8 considerato un membro molto specializzato e tardivo della famiglia dei cetoteriidi (Cetotheriidae), un gruppo di misticeti arcaici di piccole dimensioni, considerati tra i potenziali antenati delle balene attuali. \"Herpetocetus\" possedeva una morfologia derivata (in particolare per quanto riguarda il cranio, ed \u00e8 quindi stato ascritto a una sottofamiglia a s\u00e9 stante (Herpetocetinae), comprendente anche \"Piscobalaena\"."}
{"id": "3991910", "revid": "767487", "url": "https://it.wikipedia.org/wiki?curid=3991910", "title": "Antonio Sassarini", "text": "Carriera.\nGiocatore.\nNel ruolo di libero, debutta con lo Spezia in Serie C nel 1976 e dopo cinque anni passa alla Nocerina in Serie C1.\nNel 1982 debutta in Serie B con il Foggia disputando 28 gare e segnando un gol; l'anno seguente passa al Catanzaro, disputando altre 28 partite in Serie B, retrocedendo al termine del campionato. Il ritorno nella categoria superiore \u00e8 immediato, in quanto con i calabresi vince il successivo campionato di Serie C1 1984-1985.\nNel 1985 passa al Taranto, con cui vince il campionato di Serie C1 1985-1986, ed in seguito continua a calcare i campi della terza serie con le maglie di Cosenza, Nocerina, Palermo e Torres. Termina la carriera tra i dilettanti nel 1994 con il Rapallo.\nAllenatore.\nDopo aver affiancato Alberto Mariani nella guida del Rapallo, ottenendo il quarto posto del girone A del Campionato Nazionale Dilettanti 1993-1994, ed allenato la Primavera dello Spezia, guida il Savona nel campionato di Eccellenza Liguria. In seguito \u00e8 responsabile tecnico del settore giovanile dello Spezia e collaboratore di Salvo Fulvio D'Adderio sulla panchina della prima squadra.\nNel 2006 diventa responsabile del settore giovanile del Fo.Ce.Vara. Nel 2008 diventa invece responsabile del settore giovanile del rifondato Spezia, di cui nella stagione successiva assume la guida della categoria Esordienti. Passa dopo 3 anni al Ceparana allenando gli allievi 2003 dove rester\u00e0 per un solo anno per poi passare ad allenare gli juniores del Levanto Calcio."}
{"id": "3991913", "revid": "767487", "url": "https://it.wikipedia.org/wiki?curid=3991913", "title": "La fredda luce del giorno", "text": "La fredda luce del giorno (\"The Cold Light of Day\") \u00e8 un film del 2012 diretto da Mabrouk El Mechri e interpretato da Henry Cavill, Bruce Willis e Sigourney Weaver.\nTrama.\nUn giovane affarista di Wall Street, Will Shaw, si reca in vacanza con la famiglia in Spagna. Al ritorno da un'escursione, scopre per\u00f2 che i suoi cari sono stati rapiti da alcuni uomini nel tentativo di recuperare una misteriosa valigetta. Per salvarli, dovr\u00e0 scavare nel torbido passato del padre.\nProduzione.\nLe risorse si sono svolte in Spagna.\nPer il ruolo del giovane turista Will Sham, il regista chiese ad Henry Cavill di non visitare Barcellona, citt\u00e0 in cui si svolge il film, e di mangiare e bere il pi\u00f9 possibile, come una normale persona in vacanza, in modo da aumentare la credibilit\u00e0 del personaggio.\nPromozione.\nIl 17 aprile 2012 \u00e8 stato diffuso online il primo trailer italiano del film.\nDistribuzione.\nL'uscita del film negli USA \u00e8 avvenuta il 7 settembre 2012, mentre in Italia \u00e8 avvenuta il 18 maggio dello stesso anno."}
{"id": "3991915", "revid": "1684799", "url": "https://it.wikipedia.org/wiki?curid=3991915", "title": "5 (disambigua)", "text": ""}
{"id": "3991919", "revid": "1573940", "url": "https://it.wikipedia.org/wiki?curid=3991919", "title": "Casa del Fascio (Castel Goffredo)", "text": "La ex-Casa del Fascio, a Castel Goffredo, si trova in piazza Giacomo Matteotti ed \u00e8 un esempio di edificio dell'architettura razionalista italiana.\nStoria e descrizione.\nFu progettata dall'ingegner Demetrio Palvarini alla fine degli anni trenta in stile razionalista, architettura in voga in quell'epoca.\nL'edificio si presenta come un complesso di due corpi a pianta rettangolare, uniti nel mezzo da una torre a sezione quadrata, al tempo chiamata \u201ctorretta del Littorio\u201d.\nSorta come istituzione dell'Opera Nazionale Dopolavoro, la struttura pi\u00f9 ampia venne utilizzata come cinema-teatro comunale dagli anni quaranta agli anni settanta ed \u00e8 attualmente in progetto di ristrutturazione.\nLa struttura di minore superficie fu adibita nel tempo a varie attivit\u00e0 sociali. Dagli anni ottanta \u00e8 sede della biblioteca comunale di Castel Goffredo e della sala civica per riunioni e convegni. Nel novembre 2017 il Comune di Castel Goffredo ha avviato un progetto di recupero degli edifici, comprendenti anche il teatro comunale, finalizzato alla istituzione di un nuovo centro culturale."}
{"id": "3991922", "revid": "1543377", "url": "https://it.wikipedia.org/wiki?curid=3991922", "title": "Canale del potassio", "text": "Il canale del potassio, o meglio i vari tipi di canali del potassio, sono proteine integrali di membrana che formano canali ionici, che consentono il passaggio dei cationi del potassio (K+) attraverso la membrana plasmatica delle cellule. I canali del potassio sono il tipo pi\u00f9 diffuso di canale ionico e si trovano in quasi tutti gli organismi viventi. Formano pori selettivi per gli ioni potassio che si estendono sulle membrane cellulari. Inoltre, i canali del potassio sono presenti nella maggior parte dei tipi cellulari e controllano un'ampia variet\u00e0 di funzioni cellulari.\nFunzioni.\nI canali del potassio consentono il passaggio rapido e selettivo di ioni potassio secondo gradiente elettrochimico. Biologicamente, questi canali hanno la funzione di mantenere o ripristinare il potenziale di riposo in molte cellule. Nelle cellule eccitabili, come i neuroni, l'efflusso di ioni potassio plasma il potenziale d'azione . Dal momento che contribuisce alla regolazione del potenziale d'azione del muscolo cardiaco, il malfunzionamento dei canali del potassio pu\u00f2 causare aritmie. I canali del potassio sono anche coinvolti nel mantenimento del tono vascolare, e regolano processi cellulari, come la secrezione di ormoni ( ad esempio, il rilascio di insulina dalle beta-cellule del pancreas); per questo un loro malfunzionamento pu\u00f2 portare a malattie quali il diabete.\nTipi di canali al potassio.\nEsistono quattro classi principali di canali del potassio:\nStruttura.\nI canali per il potassio hanno una struttura tetramerica in cui quattro subunit\u00e0 proteiche identiche si associano per formare un complesso disposto attorno a un poro ionico centrale (un omotetramero). Alternativamente quattro subunit\u00e0 proteiche simili ma non identiche possono associarsi per formare complessi eterotetramerici. Tutte le subunit\u00e0 del canale del potassio hanno una struttura distintiva (P-loop) che si trova nella parte superiore del poro ed \u00e8 responsabile della permeabilit\u00e0 selettiva al potassio.\nOltre 80 geni codificano nei mammiferi le subunit\u00e0 dei canali del potassio. Tuttavia, i canali del potassio pi\u00f9 studiati per quanto riguarda la struttura molecolare sono quelli dei batteri. Utilizzando la cristallografia a raggi X, sono state acquisite informazioni su come gli ioni potassio passano attraverso questi canali e perch\u00e9 gli ioni sodio no. Il Premio Nobel per la chimica 2003 \u00e8 stato assegnato a Rod MacKinnon per il suo lavoro pionieristico in questo settore.\nFiltro di selettivit\u00e0.\nI canali ionici del potassio rimuovono il guscio di idratazione dallo ione quando entra nel filtro di selettivit\u00e0. Il filtro di selettivit\u00e0 \u00e8 formato da una sequenza di cinque residui, TVGYG, all'interno del P-loop di ciascuna subunit\u00e0. Questa sequenza \u00e8 altamente conservata, con l'eccezione che un residuo isoleucina dei canali ionici eucarioti spesso \u00e8 sostituito con un residuo di valina nei procarioti. La sequenza nella P-loop adotta una struttura unica, con gli atomi di ossigeno carbonilici elettronegativi allineati verso il centro del poro del filtro a formare un anti-prisma quadrato che solvata l'acqua intorno ad ogni sito di legame di potassio. Il filtro di selettivit\u00e0 si apre verso il versante extracellulare, esponendo quattro ossigeni carbonilici in un residuo di glicina. Il successivo residuo verso il lato extracellulare della proteina \u00e8 la carica negativa Asp80. Questo residuo insieme con i residui del filtro formano il poro che collega la cavit\u00e0 piena d'acqua nel centro della proteina con la soluzione extracellulare.\nRegione idrofobica.\nQuesta regione \u00e8 utilizzata per neutralizzare l'ambiente intorno allo ione potassio in modo che non venga attratto da altre cariche. Inoltre, accelera la reazione.\nRegolazione.\nIl flusso di ioni attraverso il poro canale del potassio \u00e8 regolata da due processi, il gating e l'inattivazione. Il gating \u00e8 l'apertura o la chiusura del canale in risposta a stimoli, mentre l'inattivazione \u00e8 la cessazione del flusso di corrente dal canale del potassio aperto, insieme alla perdita della capacit\u00e0 del canale di riprendere conduzione. Questi processi servono a regolare la conduttanza del canale, e ciascuno di essi pu\u00f2 essere mediato da diversi meccanismi.\nGeneralmente, il gating \u00e8 mediato da domini strutturali addizionali che rilevano gli stimoli e aprono il poro del canale. Questi domini rispondono agli stimoli aprendo fisicamente il cancello intracellulare del poro, consentendo agli ioni potassio di attraversare la membrana. Alcuni canali hanno pi\u00f9 domini regolatori o proteine accessorie, che possono modulare la risposta allo stimolo. I meccanismi sono ancora oggetto di dibattito, ma per un certo numero di questi domini regolatori si conoscono le strutture, per esempio i settori RCK dei canali dei procarioti e eucarioti. \nL'inattivazione avviene con il meccanismo detto modello \"ball and chain\" ovvero \"palla al piede\", in riferimento alla sfera di ferro che si assicurava alla caviglia dei carcerati per impedirne la fuga. L'inattivazione comporta l'interazione del N-terminale del canale, o una proteina associata, con il poro, e comporta la sua occlusione. In alternativa, si pensa che l'inattivazione possa avvenire all'interno del filtro di selettivit\u00e0 stesso, dove dei cambiamenti strutturali lo renderebbero non conduttivo.\nBloccanti.\nI bloccanti dei canali del potassio inibiscono il flusso di ioni potassio attraverso il canale. Essi competono con il potassio nel filtro selettivit\u00e0 o si legano fuori dal filtro occludendo la conduzione ionica. Un esempio di bloccanti sono gli ioni di ammonio quaternario, che si legano nel versante extracellulare o nella cavit\u00e0 centrale del canale. Visto che bloccano la cavit\u00e0 centrale, gli ioni di ammonio quaternario sono noti anche come bloccanti dei canali aperti, perch\u00e9 il blocco richiede la preventiva apertura del cancello citoplasmatico.\nGli ioni Bario possono bloccare le correnti dei canali del potassio, legandosi con alta affinit\u00e0 all'interno del filtro di selettivit\u00e0. Si pensa che questo stretto legame sia alla base della tossicit\u00e0 del bario, che inibisce l'attivit\u00e0 del canale del potassio nelle cellule eccitabili.\nIn terapia i bloccanti dei canali del potassio, come la 4-aminopiridina e la 3,4-diamminopiridina, sono stati studiati per il trattamento di condizioni come la sclerosi multipla. Agendo sui canali del potassio del cuore, queste molecole possono dare effetti collaterali che portano alla sindrome del QT lungo, una condizione pericolosa per la vita. Di conseguenza, tutti i nuovi farmaci sono testati preclinicamente per la sicurezza cardiaca.\nCanali del potassio muscarinici.\nAlcuni tipi di canali del potassio sono attivati da recettori muscarinici e sono chiamati \"canali del potassio muscarinici\" ( IKACH ). Questi canali sono eterotetrameri composti da due subunit\u00e0 GIRK1 e due subunit\u00e0 GIRK4. Un esempio \u00e8 dato dai canali del potassio nel cuore che, se attivati da segnali parasimpatici attraverso i recettori muscarinici M2, provocano una corrente uscente di potassio, che rallenta la frequenza cardiaca."}
{"id": "3991923", "revid": "406561", "url": "https://it.wikipedia.org/wiki?curid=3991923", "title": "B\u00fcgd Nairamdakh Mongol", "text": ""}
{"id": "3991927", "revid": "76963", "url": "https://it.wikipedia.org/wiki?curid=3991927", "title": "Karina Nose", "text": "Biografia.\nInizia la carriera d'attrice nel 2000, dopo esser stata attiva nel campo della moda. Di studi e formazione artistica, ha studiato per pi\u00f9 di 10 anni balletto classico, comparendo in svariet\u00e0 spettacoli e variati televisivi."}
{"id": "3991929", "revid": "729019", "url": "https://it.wikipedia.org/wiki?curid=3991929", "title": "Stazione di Bampaku-kinen-k\u014den (Osaka)", "text": "La \u00e8 una stazione della Monorotaia di \u014csaka e il punto di interscambio della diramazione per Saito-nishi, della quale alcune corse continuano fino alla stazione di Senri-Ch\u016b\u014d. La stazione si trova di fronte al Parco di commemorazione di Expo 1970. La stazione \u00e8 localizzata nella citt\u00e0 di Suita, ed \u00e8 dotata di un deposito per la manutenzione dei treni della monorotaia."}
{"id": "3991933", "revid": "1543377", "url": "https://it.wikipedia.org/wiki?curid=3991933", "title": "Esmeralda (Bolivia)", "text": "Esmeralda \u00e8 un comune (\"municipio\" in spagnolo) della Bolivia nella provincia di Litoral (dipartimento di Oruro) con 1.994 abitanti (dato 2010).\nCantoni.\nIl comune \u00e8 suddiviso in 4 cantoni."}
{"id": "3991939", "revid": "1543377", "url": "https://it.wikipedia.org/wiki?curid=3991939", "title": "Huachacalla", "text": "Huachacalla \u00e8 un comune (\"municipio\" in spagnolo) della Bolivia nella provincia di Litoral (dipartimento di Oruro) con 2.306 abitanti (dato 2010)."}
{"id": "3991944", "revid": "1543377", "url": "https://it.wikipedia.org/wiki?curid=3991944", "title": "Yunguyo del Litoral", "text": "Yunguyo del Litoral \u00e8 un comune (\"municipio\" in spagnolo) della Bolivia nella provincia di Litoral (dipartimento di Oruro) con 437 abitanti (dato 2010)."}
{"id": "3991946", "revid": "53845117", "url": "https://it.wikipedia.org/wiki?curid=3991946", "title": "Huayllamarca", "text": ""}
{"id": "3991948", "revid": "15756", "url": "https://it.wikipedia.org/wiki?curid=3991948", "title": "Rostam Ghasemi", "text": "Giovinezza.\nNato nel 1964 nel villaggio di Sargah nella Provincia di Fars, Ghasemi (o Qassemi) ha una laurea in Ingegneria Civile. Entrato nei Pasdaran immediatamente dopo la rivoluzione khomeinista nel 1979, Ghasemi \u00e8 stato prima membro delle Guardie Rivoluzionarie nell'Isola di Kharg e poi responsabile della logistica presso Bushehr durante la Guerra Iran-Iraq. Nel 1996, quindi, \u00e8 divenuto capo della forza marina dei Pasdaran presso la base di Nouh.\nIl ruolo nella Khatam al-Anbia e l'elezioni a deputato.\nNel 2001 \u00e8 divenuto il Vice Presidente del Gruppo Khatan al-Anbia, la compagnia che si occupa di sviluppare gli interessi economici dei Pasdaran. Il Gruppo Khatan al-Anbia, va ricordato, ha firmato contratti da milioni di dollari con il Governo iraniano, contratti che prevedono la costruzione di dighe, strade, autostrade, oleodotti e gasdotti. Nel 2007, quando Ali Jafari \u00e8 divenuto il capo delle Guardie Rivoluzionarie, Ghasemi ha preso il suo posto come Presidente della Khatam al-Anbia. Nel maggio del 2010 la compagnia ha firmato un contratto per lo sviluppo di diverse fasi del sito di South Pars. Rostam Ghasemi \u00e8 stato nominato deputato nel 1988, nel 1992 e nel 1996.\nMinistro del petrolio.\nRostan Ghasemi \u00e8 divenuto Ministro del petrolio nell'agosto del 2011, dopo che il Parlamento iraniano aveva bocciato l'ennesimo candidato di Ahmadinejad, Mohammed Ali-Abadi. La sua nomina \u00e8 stata fortemente voluta dalle lobby favorevoli ad un forte coinvolgimento dei Pasdaran nella vita politica ed economica dell'Iran. Una stretta minoranza, tra cui il deputato conservatore Ali Mottahari, hanno criticato questo coinvolgimento eccessivo. D'altro canto, forte sostenitore di Ghasemi \u00e8 stato lo speaker del Parlamento iraniano Ali Larijani, uno dei possibili candidati a presidente dell'Iran nel 2013. \u00c8 stato Presidente dell'OPEC nel 2011.\nControversie.\nDa Ministro del petrolio, Ghasemi, ha chiaramente invitato i Pasdaran ad aumentare il loro ruolo all'interno dell'economica iraniana. La societ\u00e0 Khatam al-Anbia, secondo quanto denunciato da Usa e UE, \u00e8 direttamente coinvolta nello sviluppo del programma missilistico e nucleare dell'Iran. Per questo, lo stesso Rostam Ghasemi \u00e8 inserito nella lista delle persone colpite direttamente dalle sanzioni internazionali contro l'Iran."}
{"id": "3991949", "revid": "1543377", "url": "https://it.wikipedia.org/wiki?curid=3991949", "title": "Huanuni", "text": "Huanuni \u00e8 un comune (\"municipio\" in spagnolo) della Bolivia nella provincia di Pantal\u00e9on Dalence (dipartimento di Oruro) con 18.764 abitanti (dato 2010).\nCantoni.\nIl comune \u00e8 suddiviso in 6 cantoni."}
{"id": "3991953", "revid": "125042478", "url": "https://it.wikipedia.org/wiki?curid=3991953", "title": "Put Your Hearts Up", "text": "Put Your Hearts Up \u00e8 il singolo di debutto della cantante statunitense Ariana Grande, pubblicato il 9 dicembre 2011.\nComposizione e produzione.\nAriana ha scritto la canzone con l'aiuto di Linda Perry. Il singolo contiene un sample della canzone \"What's Up?\" dei 4 Non Blondes.\nVideo musicale.\nIl video di \"Put Your Hearts Up\" \u00e8 stato girato il 23 novembre 2011 e diretto da Meiert Avis e Jeremy Alter. \u00c8 stato poi pubblicato su YouTube il giorno di San Valentino, il 14 febbraio 2012.\nIl videoclip mostra Ariana camminare per le strade di una citt\u00e0, cantando e rendendo felici le persone sole che incontra durante il cammino.\nPoich\u00e9 la cantante si ritiene \"insoddisfatta\" della canzone, nella quale non si sentiva se stessa, il video \u00e8 stato eliminato dal suo canale YouTube.\nIl 16 aprile 2015 il video \u00e8 stato ripubblicato su YouTube."}
{"id": "3991955", "revid": "1305772", "url": "https://it.wikipedia.org/wiki?curid=3991955", "title": "La sporca dozzina", "text": "La sporca dozzina (\"Dirty Dozen: The Series\") \u00e8 una serie televisiva statunitense in 14 episodi di cui 7 trasmessi per la prima volta nel corso di una sola stagione nel 1988. La serie fu annullata per i bassi ascolti dopo sette episodi durante la trasmissione della prima televisiva nel 1988 sulla rete Fox.\n\u00c8 una serie drammatica di guerra basata sul film del 1967 \"Quella sporca dozzina\", ambientata durante la seconda guerra mondiale e incentrata sulle vicende di un gruppo di condannati a cui viene offerta la possibilit\u00e0 di espiare le pene affrontando varie pericolose missioni.\nProduzione.\nLa serie fu prodotta da Jadran Film e MGM/UA Television. e girata in Jugoslavia. Le musiche furono composte da Doug Timm.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 30 aprile 1988 (pilot) e dal 7 maggio 1988 (1\u00ba episodio) al 1988 sulla rete televisiva Fox. In Italia \u00e8 stata trasmessa con il titolo \"La sporca dozzina\".\nAlcune delle uscite internazionali sono state:"}
{"id": "3991961", "revid": "767487", "url": "https://it.wikipedia.org/wiki?curid=3991961", "title": "Machacamarca", "text": "Machacamarca \u00e8 un comune (\"municipio\" in spagnolo) della Bolivia nella provincia di Pantal\u00e9on Dalence (dipartimento di Oruro) con 3.314 abitanti (dato 2010).\nCantoni.\nIl comune \u00e8 suddiviso in 2 cantoni."}
{"id": "3991962", "revid": "767487", "url": "https://it.wikipedia.org/wiki?curid=3991962", "title": "Deerhound", "text": "Il Deerhound chiamato anche Levriero scozzese \u00e8 una razza canina di origine inglese riconosciuta dalla FCI (Standard N. 164, Gruppo 10, Sezione 2). \u00c8 un cane rustico e solido, abilissimo nella caccia agli ungulati di grosse dimensioni, estremamente docile e dal comportamento quasi timido nei confronti dell'uomo.\nLa razza venne utilizzata dal capitano George Augustus Graham nella sua \"ricostruzione\" dell'antico Levriero irlandese, al volgere del XIX secolo. Si tratta comunque di un cane poco diffuso.\nStoria.\nLe prime testimonianze storiche relative al levriero scozzese datano al I secolo: una terracotta romana rinvenuta presso Argyll, oggi esposta al \"Museum of Scotland\" di Edimburgo, raffigurante una caccia al cervo con cani del tipo levriero di grande taglia e pelo ispido. Si ritiene comunque certo che le popolazioni scozzesi (Pitti e Scoti) praticassero la caccia al cervo ed al daino servendosi di grossi cani, come ben evidenziato dalla Hilton of Cadboll Stone datata per\u00f2 al VIII secolo.\nCane deputato alla caccia per antonomasia, nel corso del medioevo il levriero scozzese era propriet\u00e0 precipua ed esclusiva della nobilt\u00e0. All'aprirsi dell'Evo Moderno, con la codifica dell\"'Ancien R\u00e9gime\", il possesso di questi cani venne autorizzato solo per le persone di rango sociale da Earl in su.\nLa diffusione della razza sub\u00ec una drastica contrazione in madrepatria nella seconda met\u00e0 del XVIII secolo, quando, dopo la Battaglia di Culloden (1745), il sistema dei clan e della vecchia nobilt\u00e0 scozzese collass\u00f2. L'intervento di Duncan McNeill, I barone di Colonsay, nel 1825, promosse il \"revival\" del levriero scozzese, garantendo la piena sopravvivenza della razza.\nParallelamente, il \"Deerhound\" veniva introdotto in Australia, per la caccia al canguro ed al cinghiale, ed in America Settentrionale, ove venne efficacemente impiegato per la caccia al lupo."}
{"id": "3991965", "revid": "375960", "url": "https://it.wikipedia.org/wiki?curid=3991965", "title": "Irish Hound", "text": ""}
{"id": "3991966", "revid": "124389643", "url": "https://it.wikipedia.org/wiki?curid=3991966", "title": "Allied Joint Force Command Naples", "text": "L'Allied Joint Force Command (JFC)-Naples \u00e8 un comando militare NATO situato in Italia, con sede a Lago Patria, frazione di Giugliano in Campania, nella citt\u00e0 metropolitana di Napoli.\nCostituisce uno dei due comandi strategici operativi del Comando Operazioni Alleate del Supreme Headquarters Allied Powers Europe (SHAPE - Quartier generale delle potenze alleate in Europa) l'altro \u00e8 l'Allied Joint Force Command-Brunssum, con sede a Casteau in Belgio.\nStoria.\nL'ente, inizialmente locato nel quartiere Bagnoli, \u00e8 stato creato il 15 marzo 2004, a seguito del cambio di denominazione del preesistente, Allied Forces Southern Europe (AFSOUTH - Comando Forze Alleate per il Sud Europa), costituito a sua volta nel 1951.\nIn precedenza dall'\"Allied Joint Force Command\" di Napoli dipendevano i seguenti comandi:\nIl Comando forze navali alleate del Mediterraneo Centrale, retto da un ammiraglio italiano, dopo essere stato trasferito da Malta a Nisida, il 1\u00ba aprile 1971 venne trasferito da Napoli a Santa Rosa, nel quadro del processo di riorganizzazione della Marina Militare. L'Ammiraglio Comandante, in quanto Comandante in Capo del dipartimento del Basso Tirreno, rimaneva nella sede di Napoli, salvo poi ridislocarsi a Santa Rosa in caso di attivazione dell'organizzazione di Comando Operativo per il tempo di guerra. Il 1\u00ba novembre 1972, il Comando in Capo della Squadra Navale (CINCNAV) venne unificato a COMEDCENT e, contestualmente, viene stabilita un'unica sede operativa permanente presso Santa Rosa e il Quartier Generale ha assunto la nuova denominazione di \"Quartier Generale della sede operativa di CINCNAV/COMEDCENT. Nel 1999, nell'ambito della ristrutturazione dell'organizzazione di Comando della NATO, COMEDCENT venne soppresso e il Comando in Capo della Squadra Navale e il Quartier Generale Marina Roma sono rimasti Comandi unicamente nazionali.\nIl 3 dicembre 2012 la sede \u00e8 stata trasferita nei dintorni di Lago Patria, nel territorio comunale di Giugliano in Campania, e la sede \u00e8 stata restituita alla Fondazione Banco di Napoli.\nA livello operativo il JFC Naples \u00e8 stato fino al 2012 uno dei tre principali comandi NATO in Europa, insieme al Joint Force Command Brunssum nei Paesi Bassi e il Joint Command Lisbon in Portogallo, quest'ultimo disattivato nel 2012. Lo staff dell'ente \u00e8 costituito da militari provenienti da 22 nazioni aderenti alla NATO: Belgio, Bulgaria, Canada, Repubblica Ceca, Danimarca, Estonia, Francia, Germania, Grecia, Ungheria, Italia, Paesi Bassi, Norvegia, Portogallo, Polonia, Romania, Slovacchia, Slovenia, Spagna, Turchia, Regno Unito e Stati Uniti d'America. Sono presenti rappresentanti da altre nazioni nell'ambito del programma Partnership for Peace.\nEntrambi il JFC Naples e il JFC Brunssum avevano alle dipendenze tre comandi per le operazioni che riguardavano le componenti terrestri, aeree e navali. L'Allied Force Command Madrid (CC-Land Madrid) \u00e8 stato costituito a Madrid, in Spagna il 1\u00ba luglio 2004. Il preesistente Naval Forces Southern Europe (NAVSOUTH) \u00e8 stato ridenominato il 5 luglio 2004 come Allied Maritime Command Naples (MC-Mar) Naples. Similmente l'Allied Air Forces Southern Europe (AIRSOUTH), in precedenza basato a Napoli \u00e8 stato ricollocato in Turchia dove ha assunto la denominazione Allied Air Command \u0130zmir (CC-Air Izmir) presso la Izmir Air Base, a sud della citt\u00e0 di Smirne l'11 agosto 2004. Operano subordinate all'MC-Air di Izmir i Combined Air Operations Center (CAOC) di Poggio Renatico in Italia e Larissa in Grecia.\nA seguito dell'implementazione della nuova struttura dei comandi NATO (NCS), i preesistenti Joint Sub-Regional Commands creati nel 1999 a Smirne, Larissa, Madrid e Verona hanno cessato il servizio.\nNell'ambito della regione meridionale, sono presenti altri quartier generali NATO responsabili di porre in atto il concetto della Security Sector Reform (SSR), il ripristino delle condizioni di sicurezza militare in alcune zone dell'Europa. Sono operativi infatti il Quartier generale Nato (NHQ) di Sarajevo e il Quartier generale Nato di Tirana, evoluzione della Communications Zone West della Kosovo Force (KFOR) in origine creata nel 1999.\nLa Communication Zone West \u00e8 stata rinominata NHQ Tirana il 17 giugno 2002, e attualmente ha come compito di consigliere nella riforma della difesa e per la Security Sector Reform delle Forze Armate Albanesi attualmente membro della NATO.\nAttualmente la base conta 3 edifici: Il comando di forze alleate, il quartier generale italiano e il community center.\nNella base sono altres\u00ec presenti parabole di propriet\u00e0 del governo americano\nStruttura.\nNel 2013, a seguito della riorganizzazione dell'area militare della NATO, rappresenta uno dei due comandi strategici operativi assieme all'Allied Joint Force Command Brunssum e dipendente direttamente dall'Allied Command Operations (Comando Operazioni Alleate) del Supreme Headquarters Allied Powers Europe (quartier generale supremo delle potenze alleate in Europa). I due comandi, JFC-N e JFC-B si avvalgono dell'Allied Land Command (Comando Terrestre Alleato) di Smirne (Turchia), dell'Allied Maritime Command (Comando Marittimo Alleato) di Northwood (Inghilterra) e dell'Allied Air Command (Comando Aereo Alleato) di Ramstein in Germania.\nDal 2015 dal Quartier Generale di Napoli vengono comandate due delle sei NATO Force Integration Units, la Nfiu di Sofia e la Nfiu di Bucarest, la neonata Multinational Division Southeast di Bucarest, che detiene il controllo operativo delle due Nfiu, e il neonato NATO Aegis Ashore Missile Defence Site Deveselu parte del NATO missile defence system.\nPersonale di comando.\nIl personale di comando \u00e8 composto da:"}
{"id": "3991968", "revid": "344646", "url": "https://it.wikipedia.org/wiki?curid=3991968", "title": "Fondo rustico", "text": ""}
{"id": "3991969", "revid": "767487", "url": "https://it.wikipedia.org/wiki?curid=3991969", "title": "Selichot", "text": "Selichot o slichot (ebraico \u05e1\u05dc\u05d9\u05d7\u05d5\u05ea, plurale di \"selichah\") sono poesie e preghiere ebraiche penitenziali, specialmente quelle recitate nel periodo che porta alle Grandi Festivit\u00e0 solenni e nei giorni del Digiuno. I tredici attributi misericordiosi di Dio sono il tema centrale di queste preghiere.\nSelichot delle Feste Solenni.\nNella tradizione sefardita, la recitazione delle Selichot in preparazione delle grandi Festivit\u00e0 ebraiche inizia il secondo giorno del mese ebraico di Elul. Nella tradizione ashkenazita, inizia il sabato sera prima di Rosh Hashanah. Se per\u00f2 il primo giorno di Rosh Hashanah cade di luned\u00ec o marted\u00ec, le Selichot vengono dette il sabato sera precedente, per assicurarsi che le Selichot siano recitate almeno quattro volte. Ci\u00f2 pu\u00f2 esser dovuto al fatto che la persona pia digiuni per dieci giorni durante il periodo di pentimento, e quattro giorni prima di Rosh Hashanah furono aggiunti per compensare i quattro giorni (dei dieci di pentimento) nei quali digiunare \u00e8 proibito - i due giorni di Rosh Hashanah, Shabbat Shuvah e il giorno prima di Yom Kippur - e, mentre i digiuni sono stati ora eliminati, le Selichot che li accompagnavano sono rimaste. Alternativamente, la liturgia di Rosh Hashanah comprende la frase biblica \u201ctu osserverai l'offerta di immolazione\u201d, e come un'offerta che deve essere esaminata per quattro giorni in caso di difetti, cos\u00ec quattro giorni sono necessari anche per esaminarsi interiormente prima del giorno del giudizio.\nIl termine \"Selichot\" si riferisce sia ai \"piyyutim\" poetici che compongono il servizio liturgico, sia il servizio stesso. I servizi sefarditi sono identici per ogni giorno. Nella tradizione ashkenazita invece si recitano testi differenti in giorni differenti. Sebbene il testo e la lunghezza delle specifiche preghiere possa variare da un giorno all'altro, il formato nel suo complesso rimane lo stesso. Il servizio inizia con la recitazione di Ashrei (), seguito da \"met\u00e0-Kaddish\".\nSelichot sono solitamente detti tra la mezzanotte e l'alba. Alcuni le recitano la sera dopo l\"'Arvit\" o la mattina prima di \"Shacharit\" data la convenienza di essere in sinagoga durante questi periodi.\nLa notte forse pi\u00f9 importante e certamente la pi\u00f9 popolare per le Selichot nella tradizione ashkenazita \u00e8 la prima notte, quando molte donne e ragazze insieme agli uomini e ragazzi presenziano al servizio dello Shabbat. Lo chazzan indossa un kittel e canta melodie elaborate. In alcune congregazioni, non \u00e8 raro che partecipi anche un coro nella prima notte del servizio. Tale notte contiene nel suo servizio molte pi\u00f9 Selichot di ogni altra notte prima della vigilia di Rosh Hashanah. Le altre notti sono frequentate meno attivamente ed i servizi vengono spesso tenuti da laici, piuttosto che da un musicista esperto, e con melodie meno complesse di quelle della prima notte.\nCategorie di Selichot.\nCategorie di \"Selichot\" secondo la tradizione ashkenazita:\nSelichot del Digiuno.\nNei giorni minori di digiuno, alcune comunit\u00e0 recitano Selichot dopo la conclusione della Amidah Shacharit. Il contenuto di queste preghiere \u00e8 connesso al giorno di digiuno specifico. Le comunit\u00e0 ashkenazite occidentali inseriscono la recitazione delle Selichot dei giorni minori di digiuno nel mezzo della benedizione di perdono (\u05e1\u05dc\u05d7 \u05dc\u05e0\u05d5 \u05db\u05d9 \u05d7\u05d8\u05d0\u05e0\u05d5) con la ripetizione della Amidah Shacharit.\nLe Selichot non vengono recitate nel giorno del digiuno Tisha b'Av."}
{"id": "3991975", "revid": "14691", "url": "https://it.wikipedia.org/wiki?curid=3991975", "title": "The Tale of Samuel Whiskers or The Roly-Poly Pudding", "text": ""}
{"id": "3991976", "revid": "717966", "url": "https://it.wikipedia.org/wiki?curid=3991976", "title": "Selichah", "text": ""}
{"id": "3991979", "revid": "717966", "url": "https://it.wikipedia.org/wiki?curid=3991979", "title": "Slichot", "text": ""}
{"id": "3991980", "revid": "115533", "url": "https://it.wikipedia.org/wiki?curid=3991980", "title": "Comando Forze Integrate Alleate Napoli", "text": ""}
{"id": "3991985", "revid": "115533", "url": "https://it.wikipedia.org/wiki?curid=3991985", "title": "Comando delle Forze Alleate del Sud Europa", "text": ""}
{"id": "3991993", "revid": "375960", "url": "https://it.wikipedia.org/wiki?curid=3991993", "title": "Khorta\u00ef", "text": ""}
{"id": "3991996", "revid": "438678", "url": "https://it.wikipedia.org/wiki?curid=3991996", "title": "Dj Balli", "text": ""}
{"id": "3992003", "revid": "291985", "url": "https://it.wikipedia.org/wiki?curid=3992003", "title": "Passione secondo Luca", "text": "La Passione secondo Luca (in tedesco: \"Lukaspassion\") BWV 246 \u00e8 una composizione formalmente attribuita a Johann Sebastian Bach, la cui paternit\u00e0 \u00e8 probabilmente da attribuire a Johann Melchior Molter.\nStoria.\nI musicologi concordano sul fatto che la Passione secondo Luca non sia un'opera di Bach, bens\u00ec di un suo contemporaneo, che Bach copi\u00f2 ed esegu\u00ec. Secondo Felix Mendelssohn, la Passione non era certamente di Bach, e la attribuiva a un anonimo compositore della Germania del nord. Il lavoro \u00e8 attualmente attribuito a Johann Melchior Molter, anche se questa paternit\u00e0 non \u00e8 condivisa da tutti i musicologi.\nIn una copia manoscritta della Passione, datata intorno al 1730, si riconosce parzialmente la grafia di Bach, bench\u00e9 lo stile della musica non sia il suo. Presumibilmente, Bach apprezzava quella composizione e la copi\u00f2 per eseguirla a Lipsia. Carl Philipp Emanuel Bach e Johann Friedrich Agricola, tuttavia, scambiarono la Passione secondo Luca per un lavoro originale di Johann Sebastian, includendolo nell'elenco delle sue composizioni.\nL'opera venne eseguita per la prima volta il 7 aprile 1730 a Lipsia, poi l'8 aprile 1735 e il 16 aprile 1743 (o 1745, o 1746), sempre a Lipsia, includendo l'ultimo movimento della cantata \"Aus der Tiefe rufe ich\" BWV 246/40a in quest'ultima esecuzione."}
{"id": "3992008", "revid": "767487", "url": "https://it.wikipedia.org/wiki?curid=3992008", "title": "La storia di Samuel Baffetti", "text": "La storia di Samuel Baffetti (\"The Tale of Samuel Whiskers or The Roly-Poly Pudding\") \u00e8 un libro per bambini scritto e illustrato da Beatrix Potter. Fu pubblicato per la prima volta da Frederick Warne &amp; Co nell'ottobre del 1908 col titolo \"The Roly-Poly Pudding\", e poi ripubblicato nel 1926 come \"The Tale of Samuel Whiskers\". \nIl libro costituisce il \"sequel\" di \"The Tale of Tom Kitten\" (sequel preannunciato dall'autrice dalle ultime righe del primo libro), ed \u00e8 ambientato nella casa che Potter possedeva a Hill Top Farm, in Cumbria. La trama, che vede due ratti \"malvagi\" intenti a cercare di fare un \"pudding\" del gatto Tom Kitten, fu ispirata a Potter dall'infestazione di ratti con cui la scrittrice ebbe a che fare durante la ristrutturazione della casa. \nPotter dedic\u00f2 il libro al suo \"fancy rat\" \"Sammy\" (Mr. Samuel Whiskers), morto diversi anni prima."}
{"id": "3992011", "revid": "438678", "url": "https://it.wikipedia.org/wiki?curid=3992011", "title": "Bastard (Dj Gruff)", "text": ""}
{"id": "3992013", "revid": "438678", "url": "https://it.wikipedia.org/wiki?curid=3992013", "title": "Dj Gruff", "text": ""}
{"id": "3992015", "revid": "438678", "url": "https://it.wikipedia.org/wiki?curid=3992015", "title": "Dj Layla", "text": ""}
{"id": "3992016", "revid": "438678", "url": "https://it.wikipedia.org/wiki?curid=3992016", "title": "Dj Korsakoff", "text": ""}
{"id": "3992017", "revid": "125373482", "url": "https://it.wikipedia.org/wiki?curid=3992017", "title": "La crisi (singolo)", "text": "La Crisi \u00e8 una canzone della rock band italiana Bluvertigo. \u00c8 stata pubblicata nel 1999 come secondo singolo del terzo album della band, Zero - ovvero la famosa nevicata dell'85."}
{"id": "3992023", "revid": "438678", "url": "https://it.wikipedia.org/wiki?curid=3992023", "title": "Dj resident", "text": ""}
{"id": "3992025", "revid": "438678", "url": "https://it.wikipedia.org/wiki?curid=3992025", "title": "Dj Promo", "text": ""}
{"id": "3992027", "revid": "438678", "url": "https://it.wikipedia.org/wiki?curid=3992027", "title": "Dj Squarta", "text": ""}
{"id": "3992029", "revid": "125755774", "url": "https://it.wikipedia.org/wiki?curid=3992029", "title": "Jeopardy!", "text": "Jeopardy! \u00e8 un quiz televisivo statunitense che consiste in una gara di cultura generale tra i vari concorrenti, in onda sull'emittente NBC dal 1964.\nStoria.\nIl programma \u00e8 trasmesso per la prima volta il 30 marzo 1964 sulla NBC e va in onda ininterrottamente fino al 1975. Poi dopo una pausa, torna in onda nella stagione 1978-79.\nInfine, la trasmissione viene ripresa in syndication dalla rete televisiva King World, ora Paramount CBS Media Ventures, con una nuova versione a partire dal 10 settembre 1984, rinnovandone il successo fino al terzo millennio.\nNel 2014 il programma viene riconosciuto come il \"Quiz Show Preferito d'America\", e il suo presentatore, Alex Trebek, stabilisce un nuovo Guinness dei primati per il maggior numero di puntate di un gioco televisivo condotte dallo stesso presentatore: 6829.\nDopo la morte di Alex Trebek l'8 novembre 2020, lo spettacolo ha ripreso le registrazioni con una serie di conduttori temporanei. Il produttore consulente Ken Jennings (che detiene i record nello show per il maggior numero di vittorie, 74, e la maggior parte dei soldi vinti in partite normali, 2.520.700 USD) \u00e8 stato nominato il primo di questi il 23 novembre, con la sua prima registrazione del 30 novembre mandata in onda l'11 gennaio 2021. Jennings ha ospitato trentacinque episodi in sette giorni di registrazione, con l'ultimo spettacolo in onda il 19 febbraio 2021. Altri presentatori ruoteranno con settimane speciali; il pi\u00f9 notevole di questi include Katie Couric, Mehmet \u00d6z, Aaron Rodgers, Mayim Bialik, Ph. D., Sanjay Gupta, Anderson Cooper, Austin \"Buzzy\" Cohen (Torneo dei Campioni), LeVar Burton, Joe Buck e il produttore esecutivo Michael G. Richards. Richards \u00e8 stato nominato conduttore della serie all'inizio della trentottesima l'11 agosto 2021, con Bialik per ospitare i tornei in prima serata a causa degli impegni di Richards nei confronti della programmazione Sony.\nDopo un giorno di registrazione nell'agosto 2021, Sony ha licenziato Richards con l'accusa di essersi favorito nella selezione di un host permanente, per dei commenti precedenti su podcast e delle controversie relative a RTL Group, di cui \u00e8 stato produttore esecutivo per \"Ok, il prezzo \u00e8 giusto (The Price Is Right)\" dal 2008 al 2019. Bialik \u00e8 stato moderatrice per le tre settimane seguenti. In seguito il ruolo moderatore si alterner\u00e0 tra Bialik e Jennings. \nRegole di gioco.\nIl gioco \u00e8 suddiviso in tre fasi, nella prima fase \"Jeopardy\", ci sono trenta indizi divisi in sei categorie e ordinati tra valori, da $200 a $1.000. Gli indizi con i valori pi\u00f9 alti sono i pi\u00f9 difficili. Ad ogni turno il partecipante pi\u00f9 veloce a rispondere correttamente alla domanda sceglie un indizio, e il presentatore lo legge. Dopo che l'indizio \u00e8 stato letto, il primo a prenotarsi pu\u00f2 rispondere. La risposta deve avere la forma di una domanda, o sar\u00e0 giudicata sbagliata. Con una risposta giusta si guadagnano i soldi associati all'indizio, ma una risposta sbagliata fa perdere i suddetti soldi, dando cos\u00ec l'opportunit\u00e0 agli altri partecipanti di prenotarsi per la stessa domanda.\nPer Esempio: Se un partecipante seleziona l'indizio \"Presidente per $200\", l'indizio potrebbe essere: \"Il padre del nostro paese non ha davvero abbattuto un albero di ciliegio\", la cui risposta corretta sarebbe \"Chi \u00e8/era George Washington?\" (i partecipanti sono liberi di formulare la risposta come ritengono opportuno ma \"chi \u00e8/era\" per le persone o \"cos'\u00e8/era\" per le cose o parole sono le pi\u00f9 utilizzate)\nUn indizio in questa fase \u00e8 scelto di nascosto come il \"Daily Double\". Quando viene scelto, solo il concorrente che ha scelto questo indizio pu\u00f2 rispondere. Prima di sapere l'indizio, il concorrente deve scommettere alcuni dei propri soldi, se indovina, guadagna ci\u00f2 che ha scommesso, se sbaglia, invece, perde la scommessa.\nLa seconda fase, \"Double Jeopardy\" \u00e8 simile alla prima, ma i valori degli indizi sono raddoppiati e ci sono due \"Daily Double\" invece che uno.\nNell'ultima fase, \"Final Jeopardy\", c'\u00e8 un solo indizio ma tutti i concorrenti devono rispondere. Dopo aver sentito la categoria dell'indizio i concorrenti scommettono in segreto. Successivamente, una volta svelato l'indizio, ogni concorrente scrive la propria risposta entro 30 secondi. Le risposte giuste vincono la posta e risposte sbagliate la perdono.\nIl concorrente che ha risposto correttamente ad un alto numero di risposte, e di conseguenza ha pi\u00f9 soldi, vince il gioco e torna alla puntata seguente, il concorrente che si aggiudica il secondo posto ottiene $2.000 il terzo $1.000."}
{"id": "3992031", "revid": "767487", "url": "https://it.wikipedia.org/wiki?curid=3992031", "title": "Zarevitch", "text": "Zarevitch (\"Der Zarewitsch\") \u00e8 un film del 1933 diretto da Victor Janson.\nProduzione.\nIl film fu prodotto dalla Prima-Tonfilm. Venne girato a Nizza e sulla Costa Azzurra.\nDistribuzione.\nDistribuito dall'Universum Film (UFA), il film usc\u00ec nelle sale cinematografiche tedesche il 2 febbraio 1934 dopo essere stato presentato dalla Dafa-Film in Cecoslovacchia nel 1933 con il titolo \"Carevic\"' e in Finlandia il 26 novembre 1933. In Italia, in film fu distribuito nel marzo del 1936 dall'U.F.A. in una versione di 2142 metri con il visto di censura numero 29172."}
{"id": "3992032", "revid": "92723", "url": "https://it.wikipedia.org/wiki?curid=3992032", "title": "Clelia Romano Pellicano", "text": "Biografia.\nClelia Romano Pellicano nacque nel 1873, figlia del barone Giandomenico Romano (giurista e deputato) e Pierina Avezzana (figlia del leggendario generale garibaldino Giuseppe Avezzana e di una nobildonna irlandese). Clelia ricevette un'educazione rigida ma improntata su ideali liberali in uno stimolante ambiente culturale.\nAlla morte del padre, nel 1892, giovanissima spos\u00f2 il marchese calabrese Francesco Maria Pellicano, ufficiale di cavalleria, dell'illustre casato dei duchi Riario-Sforza, marchesi di Gioiosa Ionica. Tra Clelia e il marchese Francesco furono \"nozze contratte in un raro e felice connubio della ragione e del cuore\" (come lei stessa defin\u00ec il suo rapporto), anche se Francesco Maria, fosse spesso impegnato lontano da casa, a causa dei suoi impegni istituzionali, in quanto deputato al Parlamento Italiano. La giovane coppia si trasfer\u00ec dopo il matrimonio a Gioiosa Ionica, presso le residenze del marchese nella locride, dove la neo giovane marchesa prese spunto per il suo percorso culturale e artistico, nei confronti della condizione della donna in Calabria. La coppia visse anche a Castellammare di Stabia e a Roma, dove frequent\u00f2 il gotha dell'aristocrazia e del mondo culturale romano dell'epoca, frequentando Ministri come Orlando, Di Rudin\u00ec, Salandra e da intellettuali, scrittori e poeti, come Salvatore Di Giacomo, Luigi Capuana, Matilde Serao, e in questi stessi anni ebbe ben sette figli, nati nei diversi comuni di residenza.\nNel 1909 perse il marito Francesco Maria, ci\u00f2 la costrinse ad occuparsi da sola dei sette figli, e di tutelare il patrimonio di famiglia ereditato dal marito, dall'azienda agricola e dell'industria della seta, cre\u00f2 nuove attivit\u00e0, come lo sfruttamento del fondo boschivo a Prateria (a San Pietro di Carid\u00e0 nella locride) dove diede luogo anche alla nascita dell'impresa S.p.a. Calabro forestale, che contribu\u00ec allo sviluppo di quel territorio.\nLa marchesa Pellicano, mor\u00ec ancora giovane il 2 settembre 1923, brillante personalit\u00e0 che non riusc\u00ec a vedere il traguardo delle sue lotte per i diritti della donna in Europa.\nAvanguardia femminista.\nClelia Pellicano \u00e8 stata una \"pioniera del femminismo\" in Italia ma anche in Europa. Convinta europeista, sfrutt\u00f2 la sua posizione privilegiata e le sue conoscenze, partecipando a conferenze femministe e a battaglie per i diritti al voto delle donne, dei diritti delle donne all'istruzione, era dedica all'affermazione di una dimensione extradomestica delle donne, e della rivendicazione del ruolo femminile nella stampa dell'epoca. Difatti svolse il mestiere di giornalista, cosa molto rara per una donna in quell'epoca, fu corrispondente della rivista mensile \"Nuova Antologia\" di Firenze, nella sede romana, nella quale vi partecipavano importanti scrittori dell'epoca come Pirandello, Verga, De Amicis, Grazia Deledda, ove vi pubblic\u00f2 un'interessante indagine sulle donne illustri nella storia di Reggio Calabria, e un'interessante inchiesta sulle industrie e le operaie del capoluogo calabrese, che venne pubblicata nel 1907, (\"Donne e industrie nella Provincia di Reggio Calabria\", Roma, \"Nuova Antologia\", 1907); nella stessa rivista, port\u00f2 alla luce attraverso le sue inchieste, con sguardo critico, i meccanismi di potere in Calabria, il ruolo del clero, e la condizione femminile dell'epoca.\nCollabor\u00f2 con la rivista \"Flegrea\" e con la rivista femminile torinese \"La Donna\" dove nel 1909 scrisse per quest'ultima dei reportage come corrispondente da Londra, dove s'era recata in qualit\u00e0 di socia delegata del Consiglio Nazionale Donne Italiane (CNDI), per partecipare al Congresso Internazionale femminile che lei chiamava la \"nostra alleanza\", sorta fin dal 1902, una kermesse internazionale di grande interesse, dal motto \u00abNelle cose essenziali unit\u00e0, nelle non essenziali libert\u00e0, in tutte carit\u00e0\u00bb, con partecipazione di delegate da tutto il mondo, dall'Europa all'Australia alla Nuova Zelanda, fino a rappresentanti di paesi africani. Donna di grande cultura, la marchesa Pellicano parlava agevolmente inglese e francese, si distinse orgogliosa rappresentante dell'Italia, degna di nota la sua dichiarazione augurale:\nNel 1910, scrisse la prefazione del libro La legge e la donna di Carlo Gallini, opera che ambiva a sollecitare il parlamento italiano ad ammettere le donne al voto.\nNel 1912 cur\u00f2 una sottoscrizione nazionale e intervenne con un contributo personale per favorire il trasporto e la cura dei malati, come diritto fondamentale dei cittadini.\nNel 1914 aveva partecipato al congresso per rivendicare i diritti sociopolitici delle donne, a Roma, per richiedere una migliore retribuzione del lavoro femminile al pari degli uomini.\nClelia Pellicano, fu una pioniera del movimento femminista italiano ed europeo, port\u00f2 alla ribalta la battaglia femminile per la parit\u00e0 di diritti e doveri, l'ideologia socialista appresa anche da ambito familiare, per una religiosit\u00e0 laica, da cui dipender\u00e0 una futura vita migliore nella societ\u00e0. Merita d'essere ricordata come esempio d'una femminilit\u00e0 coraggiosa e dinamica che trasmette valori etici e di parit\u00e0 dei diritti.\nL'attivit\u00e0 letteraria.\nLe sue opere letterarie, si basavano principalmente nel narrare riti popolari e religiosi nella realt\u00e0 calabrese, di cui era grande osservatrice, dai vicoli paesani all'atmosfera ovattata dei salotti nobiliari, con i suoi usi e costumi, talvolta critici talvolta con spirito goliardico. Nelle sue opere, descrisse anche i rapporti di coppia tra uomo e donna, in rapporto a tradizione e modernit\u00e0 dell'epoca, svelandone le contraddizioni e le ambiguit\u00e0, la vita contadina e il ruolo e la condizione della donna nella societ\u00e0. Riusc\u00ec a raccontare temi spinosi da trattare all'epoca, con tecnica verista di chiara ispirazione ai primi scritti di Verga, e a tratti con l'ironia pirandelliana, nel suo stile notiamo anche l'influenza di Flaubert e di Maupassant.\nI suoi primi racconti vennero pubblicati nella rivista \"Flegrea\" con lo pseudonimo di Jane Grey, seguirono raccolte e novelle come \"Gorgo\", \"Verso il destino\" romanzo che raccontava fatti e personaggi appartenenti a vari ceti sociali, di cui si sono perse le copie, \"Coppie\" del 1900 e \"La vita in due\" del 1908, romanzi audaci dove si raccontavano le difficolt\u00e0 del matrimonio, i problemi sentimentali, le incomprensioni e i rapporti con i figli, con le cattiverie, ingiustizie e ipocrisie della societ\u00e0 contadina. Nel 1908 pubblic\u00f2 \"Novelle Calabresi\", la sua opera pi\u00f9 importante dove consolider\u00e0 la sua maturazione artistica. Nell'opera sono raccolte una serie di novelle, tra le pi\u00f9 significative \"Marinella\" che narra della morte di una bambina morsa da un pesce venefico, \"La dote\" che descrive la vita di una famiglia borghese dove vige la consuetudine che le ragazze devono farsi monache per far s\u00ec che il primogenito maschio erediti tutto il patrimonio familiare, \"Schiave\", che narra di una donna del popolo, legata al marito da affetto veramente servile, \"Colpo di Stato\" che racconta di due cugini che, per assicurarsi l'eredit\u00e0 di un vecchio zio prete, strangolano la sua concubina, e la \"Farsa di Rosetta\" (dedicata all'onorevole Maggiorino Ferraris) che racconta dei personaggi di un'antica farsa che veniva recitata l'ultimo giorno di Carnevale, tutte incentrate sulla descrizione puntuale, ironica e a volte critica della realt\u00e0 gioiosana dell'epoca. Le novelle \"Colpo di Stato\" e \"Schiave\", furono lodate persino da Benedetto Croce. \"Novelle Calabresi\" \u00e8 stato riedito dalla Arnaldo Forni Editore di Bologna nel 1987."}
{"id": "3992038", "revid": "717966", "url": "https://it.wikipedia.org/wiki?curid=3992038", "title": "Rosh Hashanah", "text": ""}
{"id": "3992041", "revid": "716642", "url": "https://it.wikipedia.org/wiki?curid=3992041", "title": "Cray Wanderers Football Club", "text": "Il Cray Wanderers Football Club \u00e8 una societ\u00e0 calcistica inglese con sede a Bromley, sobborgo di Londra. Milita nella Isthmian League Division One North. \nFondato nel 1860 da un gruppo di lavoratori che erano impiegati nella costruzione di una ferrovia tra Londra ed il Kent, viene considerato tra i club calcistici pi\u00f9 antichi del mondo insieme all'Hallam e dopo lo Sheffield (costituito nel 1857)."}
{"id": "3992042", "revid": "1263156", "url": "https://it.wikipedia.org/wiki?curid=3992042", "title": "1100 (disambigua)", "text": ""}
{"id": "3992049", "revid": "126257", "url": "https://it.wikipedia.org/wiki?curid=3992049", "title": "Cray Wanderers F.C.", "text": ""}
{"id": "3992051", "revid": "126257", "url": "https://it.wikipedia.org/wiki?curid=3992051", "title": "Cray Wanderers FC", "text": ""}
{"id": "3992052", "revid": "126257", "url": "https://it.wikipedia.org/wiki?curid=3992052", "title": "Cray Wanderers", "text": ""}
{"id": "3992057", "revid": "72396", "url": "https://it.wikipedia.org/wiki?curid=3992057", "title": "Pullip", "text": "Le Pullip sono delle bambole da collezione create da Cheonsang Cheonha della Corea del Sud, nel 2003. Le Pullip hanno una testa in resina, sproporzionata rispetto al corpo snodato in plastica, con occhi intercambiabili e che possono cambiare posizione. Le Pullip furono commercializzate per la prima volta da Jun Planning in Giappone nel 2009 e successivamente da Groove in Corea.\nLa parola Pullip (\ud480\uc78e) significa \"Stelo d'erba/foglia\" in Coreano. Dal lancio dell'originale bambola femminile, altre linee di bambole sono state aggiunte: bambole del compagno maschile Namu (\ub098\ubb34, albero) e Taeyang (\ud0dc\uc591, sole), la sua sorella pi\u00f9 giovane Dal (\ub2ec, luna), ed il migliore amico di Dal, Byul (\ubcc4, stella), Isul (rugiada), che si suppone sia il fratello minore di Pullip. Esiste anche una linea di miniature: Little Pullip e Little Dal. Le bambole Pullip sono spesso personalizzate. Le versioni pi\u00f9 recenti hanno parrucche che possono essere sostituite, ed il colore degli occhi pu\u00f2 essere cambiato. Molti collezionisti decidono anche di personalizzare il trucco della propria Pullip, usando materiali appositi.\nDesign.\nPullip ha un unico meccanismo che permette agli occhi di muoversi e fare l'occhiolino, grazie a delle levette posizionate dietro la nuca.\nLe Pullip commercializzate dopo il 2008 possono chiudere completamente gli occhi. Sono alte 12 pollici, includendo la testa che \u00e8 nella scala 1/3 rispetto al corpo di 9 pollici in scala 1/6.\nIl corpo snodato delle Pullip ha subito diverse modifiche. I primi erano meccanici con viti in vista, il corpo \"Type 1\". Le prime tre bambole (Moon, Street e Wind) hanno il collo che pu\u00f2 rompersi facilmente, difetto corretto con le versioni successive. Il corpo Type 1 \u00e8 l'unico fornito con capelli con radice, mentre tutti i modelli successivi hanno parrucche.\nA partire da gennaio 2004, con il lancio di Venere, la Pullip ha un corpo nuovo: il corpo \"Type 2\" senza viti a vista, un torso morbido. Questo corpo ha proporzioni pi\u00f9 realistiche. Gli svantaggi di questo corpo sono la pelle che pu\u00f2 cadere o rompersi facilmente, il torso morbido che si incastra nell'anca e la plastica del corpo con tendenza a fondere in determinate condizioni ambientali, per lo pi\u00f9 in climi caldi ed umidi.\nCon la commercializzazione di Lan e Lan Ai Ake nel 2005, un nuovo corpo \u00e8 stato creato. Il \"Type 3\" ha meno giunzioni, una forma pi\u00f9 minuta e pi\u00f9 infantile, anche se pi\u00f9 robusto rispetto ai suoi predecessori. Un problema comune \u00e8 la rottura del polso o della mano.\nNel gennaio 2009, con la messa in commercio di Neo Noir, nasce il corpo \"Type 4\", che utilizza una giunzione al polso che evita la rottura. I problemi pi\u00f9 comuni con il Type 4 sono i lunghi piolini per le articolazioni del polso e al ginocchio, che causano arti che scivolano facilmente di lato.\nEdizioni.\nLe nuove edizioni di Pullip vengono distribuite mensilmente. Le uscite limitate vengono vendute in esclusiva con scadenza irregolare.\nOgnuna ha un nome unico, un personale trucco, parrucca, abito, accessori e custodia.\nTra il 2003 e il 2010 sono state messe in commercio oltre 100 versioni di Pullip. Le versioni regolari mensili di sono anch'esse a tiratura limitata, essendo prodotte in una certa quantit\u00e0 nota al solo produttore.\nPrima del 2006, Jun Planning cre\u00f2 alcune edizioni con strette somiglianze a personaggi famosi e celebrit\u00e0, ma non ufficialmente autorizzate. Fantastic Alice \u00e8 simile al personaggio Disney di Alice nel Paese delle Meraviglie, ad esempio.\nIn previsione del 5\u00ba anniversario delle Pullip, cinque bambole sono state distribuite come parte dell'edizione limitata \"Another Alice\", sono state create anche: Another Queen, Another King (Taeyang), Another Rabbit (Dal), Another Clock Rabbit (Dal), tutti temi ispirati ad \"Alice nel paese delle Meraviglie\".\nNel 2006, Jun Planning ha cominciato a creare delle Pullip con sembianze di personaggi dell'anime/manga \"Rozen Maiden\". Non si tratta di vendite limitate, ad eccezione dell'ultima Rozen Maiden Pullip: Kirakishou. Altre Pullip sono messe in commercio dal 2007 fino al 2009, tra cui: H.Naoto, Hello Kitty e My Melody dalla Sanrio; Rei Ayanami e Asuka Soryu Langley di Neon Genesis Evangelion; Grell, Sebastian e Ciel di Black Butler, Limoges e Angelique, Rayne e Erenfried di Neo Angelique Abyss. Una serie di bambole \u00e8 stata commercializzata nel 2011, basata sui personaggi dei Vocaloid.\nNamu.\nNamu fu la prima controparte maschile creata per le Pullip. \u00c8 alto 34\u00a0cm, con testa sproporzionata in resina su corpo snodato in plastica.\nI suoi occhi possono essere mossi e tolti via ed \u00e8 possibile fare un'occhiolino usando le levette dietro la nuca.\nNamu pu\u00f2 essere personalizzato come le altre Pullip. Pu\u00f2 indossare abiti di qualsiasi altra bambola o modellino in scala 1/6.\nSei bambole Namu sono state messe in commercio nel 2004 ed una nel 2005. Fu ritirato nel maggio del 2005. L'ultima uscita fu \"Happy Birthday Namu #2\", anche chiamata Geronimo. Un anno dopo fu creata una nuova bambola maschile, uscita per diventare il nuovo compagno delle Pullip.\nTaeyang.\nTaeyang fu introdotto nel 2006 come seconda controparte maschile per le Pullip. Il suo personaggio ha una sorella minore, Dal.\nMisura 34\u00a0cm ed ha lo stesso corpo snodato del suo predecessore, Namu, con il quale condivide molte caratteristiche tecniche. Taeyang viene prodotto bimestralmente da Jun Planning.\nCi furono sei o sette versioni di Taeyang, commercializzate ogni anno a partire dal 2006. Alcune delle bambole Taeyang ebbero strette somiglianze con personaggi famosi e celebrit\u00e0. Edward mani di forbice Taeyang viene concesso con licenza dal personaggio di Tim Burton. Shade ha una stretta somiglianza con Sherlock Holmes. Another King \u00e8 stato ispirato dal Re di Cuori della storia di Alice nel paese delle Meraviglie.\nDal.\nDal \u00e8 una piccola bambola della linea Pullip, introdotta nel 2006. Ha 13 anni ed \u00e8 la sorella minore di Taeyang. Dal misura 26\u00a0cm ed arriva all'altezza delle spalle di Pullip.\nIl corpo Dal \u00e8 snodato come quello di Pullip. I suoi occhi si possono muovere lateralmente, ma non pu\u00f2 fare l'occhiolino o chiudere gli occhi.\nByul.\nByul, introdotta nel 2008, conserva le misure ed il corpo di Dal, ma ha una diversa forma del viso.\nHa 13 anni \u00e8 viene venduta come la migliore amica di Dal, segretamente innamorata di Isul. Byul non pu\u00f2 chiudere gli occhi,ma, come Dal,pu\u00f2 ruotarli a destra e a sinistra.\nLittle Pullip.\nLe Little Pullip sono delle miniature di Pullip. Varie edizioni di Little Pullip - Anche chiamate Mini Pullip - sono copie in miniatura dei prodotti precedenti in altezza originale, con nomi, vestiti, capelli e trucco simili. Nonostante le piccole dimensioni sono comunque personalizzabili: \u00e8 possibile cambiare la parrucca, gli occhi ed il volto. Le Little Pullip non hanno snodi ai gomiti o alle articolazioni del ginocchio, hanno le scarpe dipinte ed loro occhi sono fissi.\nIsul.\nIsul \u00e8 il fratello minore quindicenne di Pullip, leggermente pi\u00f9 basso. Fu messo in commercio nel febbraio 2011. \nIl suo debutto fu con il nome di Apollo, abbinato alla collezione Steampunk.Isul, come Pullip e Taeyang,pu\u00f2 chiudere gli occhi e ruotarli a destra e a sinistra.\nPersonalizzazione.\nCome le costose Ball-jointed dolls, queste bambole sono facilmente personalizzabili. Le Pullip messe in commercio prima del marzo 2004 sono provviste di una radice dei capelli. Successivamente, le bambole saranno provviste di sole parrucche ed i loro capelli possono essere cambiati pi\u00f9 facilmente.\nLa testa ed il meccanismo oculare pu\u00f2 essere tolto con un semplice cacciavite. Le personalizzazioni pi\u00f9 estreme possono includere dipinti di tatuaggi o riscolpire il viso ed il corpo della bambola.\nPolemica.\nLa bambola originariamente progettata per luglio 2005 fu \"Beressa\", una spia con indosso una divisa nera con cappello e trecce d'oro, una fascia al braccio e una pistola. Anche se nessuna svastica era visibile sulla bambola o nelle fotografie, la somiglianza della divisa e del design della pistola ricordava un'uniforme nazista. La cancellazione di Beressa coincise con il 60\u00ba anniversario dell'Olocausto. Lan, la bambola che doveva sostituirla, venne commercializzata con un mese di ritardo e non ci fu nessuna bambola per luglio 2005."}
{"id": "3992067", "revid": "986213", "url": "https://it.wikipedia.org/wiki?curid=3992067", "title": "Pietro Valier", "text": "Biografia.\nProveniente dalla potente famiglia veneziana dei Valier, Pietro era il secondo dei sei figli di Giovanni Luigi Valier e di sua moglie Laura Bernardo, pronipote del cardinale Bernardo Navagero e nipote del cardinale Agostino Valier.\nDestinato fin dall'infanzia alla carriera ecclesiastica, fu Referendario del Tribunale della Segnatura Apostolica. In seguito fu governatore di San Severino (1609), di Todi (1610) e di Orvieto (1610-1614).\nIl 18 maggio 1611 fu nominato vescovo titolare di Famagosta. Fu governatore di Spoleto dal 1614 al 1616. Il 18 maggio 1620 fu promosso alla sede metropolita di Candia.\nFu creato cardinale da papa Paolo V nel concistoro dell'11 gennaio 1621, pochi giorni prima della morte del papa; partecip\u00f2 al conclave del 1621 che elesse papa Gregorio XV. Il 3 marzo successivo il nuovo papa gli consegn\u00f2 la berretta cardinalizia con il titolo di San Salvatore in Lauro.\nPartecip\u00f2 al conclave del 1623 che elesse papa Urbano VIII. Fu nominato vescovo di Ceneda il 23 ottobre 1623; opt\u00f2 per il titolo di San Marco il 18 marzo 1624. Fu trasferito alla diocesi di Padova il 18 agosto 1625.\nMor\u00ec a Padova il 9 aprile 1629 ed il suo corpo riposa nella cattedrale cittadina.\nDi lui si conserva il bel busto scolpito a Roma nel 1626 da Gian Lorenzo Bernini, ora presso la Galleria G. Franchetti alla Ca' d'Oro.\nSuccessione apostolica.\nLa successione apostolica \u00e8:"}
{"id": "3992068", "revid": "767487", "url": "https://it.wikipedia.org/wiki?curid=3992068", "title": "Vitas", "text": "Conosciuto per il suo falsetto e un'estensione vocale di 7 ottave, gli \u00e8 stato dato il soprannome di \"Principe dalla Voce di Delfino\" e \"Voce di diamante\" in Cina. La sua musica \u00e8 spesso difficile da classificare, incorpora elementi di techno, dance, musica classica, jazz e musica popolare. Il suo brano \"Opera No. 2\" (\"Opera #2\", uscito come singolo nel 2001) \u00e8 diventato virale grazie ad internet, e gli ha dato la maggior parte dei riconoscimenti in tutto il mondo.\nVitas ha ottenuto riconoscimenti tramite la televisione russa, e dal 2005 la sua carriera si \u00e8 spinta al mercato asiatico. Ha firmato contratti con etichette discografiche come la Universal, che distribuisce la sua musica a Taiwan, e ha girato tutta la Cina in tour e diversi altri Paesi. Ha duettato con molti cantanti, come Demis Roussos, Lucio Dalla e suo nonno Arkadiy Davydovich Marantsman (\u0410\u0440\u043a\u0430\u0434\u0438\u0439 \u0414\u0430\u0432\u044b\u0434\u043e\u0432\u0438\u0447 \u041c\u0430\u0440\u0430\u043d\u0446\u043c\u0430\u043d).\nBiografia.\nInfanzia.\nVitaliy nasce il 19 febbraio 1979 a Daugavpils, Lettonia. Poco dopo la nascita si sposta ad Odessa, Ucraina, insieme alla famiglia. La madre, Lidiya, era una sarta e il padre Vladislav \u00e8 un ingegnere.\nMostra un interesse nella musica gi\u00e0 da giovanissimo. Il suo primo strumento, regalatogli dal nonno, era un tamburello. Il nonno gli insegn\u00f2 anche a suonare la fisarmonica, e Vitaliy inizia a scrivere le proprie canzoni. Ispirandosi al suo idolo Michael Jackson, Vitaliy si esibisce in balletti ed imitazioni, dapprima davanti alla famiglia e poi a teatro. Durante l'adolescenza frequenta una scuola di musica, dove perfeziona le tecniche di imitazione vocale e recitazione. Si esibisce in vari festival musicali e produzioni teatrali, con il nome di Vitas.\n\u00c8 proprio durante uno spettacolo teatrale che, nel 1999, fu notato dal produttore Sergey Pudovkin. A Vitas fu chiesto di andare con lui a Mosca, e l'invito fu prolungato in base alle sue capacit\u00e0 recitative: Pudovkin non l'aveva ancora sentito cantare.\nEsibendosi con il brano \"Opera No. 2\" davanti a molteplici altri artisti, tra cui la famosa cantante russa Alla Pugacheva, a Vitas fu subito offerto un contratto discografico.\nInizio carriera.\nVitas attir\u00f2 l'attenzione del pubblico in Russia nel 2001, con il singolo \"Opera No. 2\", che fu notevole per la sua voce sorprendentemente alta ed energica. Nel video musicale, Vitas interpreta un eccentrico uomo solitario con le branchie che vive in una vasca da bagno, circondato da vasetti pieni di pesci, e suona la fisarmonica nudo.\nLa tourn\u00e9e \"Philosophy of Miracle\" che Vitas apr\u00ec al Cremlino il 29 marzo 2002, stabil\u00ec un record per Vitas come l'artista pi\u00f9 giovane ad essersi mai esibito in concerto in tale sede prestigiosa. Ha anche presentato la sua collezione di moda \"Autumn Dreams\" al Cremlino il 29 settembre 2002.\nVitas ricevette un invito dal cantautore italiano Lucio Dalla ad esibirsi con lui con questa canzone al concerto \"San Remo a Mosca\" al Cremlino nel 2003. La voce di Vitas incant\u00f2 non solo il pubblico ma Dalla stesso, quindi l'autore invit\u00f2 Vitas a Roma a prendere parte alle prove della \"Tosca\", la versione moderna dell'opera.\nCome dedica alla madre, morta nel 2003, Vitas ha pubblicato due album, \"The Songs of My Mother\" e \"Mama\". \"The Songs of My Mother\" include brani classici russi che sono a volte considerati le \"riserve d'oro\" della musica popolare russa. \"Mama\" include diverse nuove canzoni composte da Vitas. Nel novembre 2003 present\u00f2 la sua seconda tourn\u00e9e, \"The Songs of My Mother\" al Russia Concert Hall di Mosca. Paragonato all'aspetto pomposo della tourn\u00e9e precedente \"Philosophy of Miracle\", \"The Songs of My Mother\"era pi\u00f9 conservativa e incentrata attorno ai brani classici russi. Dal 2004 al 2006, il management di Vitas continu\u00f2 la tourn\u00e9e in Russia e Stati Uniti, Germania, Kazakistan, Israele e Paesi Baltici.\nIn aggiunta alla sua carriera canora, Vitas ebbe un ruolo nella serie televisiva \"Beloved Scoundrel\" in inglese, e \"\u0421\u0432\u043e\u043b\u043e\u0447\u044c \u043d\u0435\u043d\u0430\u0433\u043b\u044f\u0434\u043d\u0430\u044f\" in russo, in cui recitava (ironicamente) la parte di un cantante pop con una voce stranamente alta. Ha anche recitato nella commedia \"Crazy Day\".\nSviluppo musicale e d'immagine.\nNel giugno 2006, Vitas fu invitato dalla CCTV a prendere parte al grande evento \"The Year of Russia in China\" a Pechino. Vitas si \u00e8 esibito con due brani, \"Star\" e \"Opera No.2\". Questo segn\u00f2 l'inizio della sua popolarit\u00e0 in Cina. Negli anni successivi, ha girato la Cina in tourn\u00e9e e si \u00e8 esibito alla cerimonia di benvenuto delle Olimpiadi di Pechino 2008.\nLa tourn\u00e9e \"Return Home\" di Vitas inizi\u00f2 nel 2006, con un'atmosfera conservativa simile a \"Songs of My Mother\". Il concerto di San Pietroburgo del 2 marzo 2007 esce in DVD sul suo sito internet e in alcuni Paesi, anche se alcune canzoni furono rimosse. L'intero concerto di Mosca fu in seguito pubblicato in DVD, ma \u00e8 disponibile solo sul sito internet di Vitas e ai suoi concerti.\nNell'ottobre 2007, Vitas firm\u00f2 un contratto con l'estinta etichetta americana Gemini Sun Records. La Gemini Sun ha pubblicato una compilation CD + DVD con 8 video musicali e i brani corrispondenti su CD, e in pi\u00f9 una bonus track: \"Vitas: Artist Who You Have Been Waiting For\". Nel 2008 Vitas ha pubblicato \"Light of A New Day\", una traccia di 40 minuti di soli vocalizzi e musica. Il brano \u00e8 disponibile come download gratuito sul suo sito, ed \u00e8 stato molto acclamato dai fan per l'uso in musicoterapia.\nLa tourn\u00e9e \"Sleepless Night\" include concerti in Cina e fu una presentazione pi\u00f9 elaborata del precedente \"Return Home\". Vitas si \u00e8 esibito in un concerto di \"Return Home\" a Bucarest, Romania, il 25 febbraio 2009. Tale concerto \u00e8 stato mandato in onda sui canali TV romeni TVR2 e TVRi, ricevendo gli ascolti pi\u00f9 alti dell'anno. In un concerto di beneficenza, Vitas si \u00e8 esibito con \"The Star\" il 12 maggio 2009 nella provincia di Sichuan in memoria delle vittime del terremoto avvenuto l'anno precedente; il brano \"Mommy and Son\" venne pubblicato alla fine di ottobre 2009 in ricordo delle vittime.\nVitas ha recitato nel film cinese \"Mulan\", presentato a Pechino il 16 novembre 2009, nel ruolo di Wude. Ha registrato dei brani per la soundtrack del film.\nAd inizio 2011, Vitas si \u00e8 esibito in sette concerti di \"Sleepless Night\" in Nord America, a New York, Toronto, Chicago, Miami, Vancouver, Los Angeles e San Francisco. \u00c8 inoltre apparso nel film cinese \"The Founding of a Party\", nel ruolo di Grigori Voitinsky. Ha recitato con Huang Shengyi nel musical \"One Night To Be Star\".\nNel maggio 2015, lo show comico statunitense \"The Soup\" pubblic\u00f2 sulla propria pagina Facebook un'esibizione di Vitas del 2001, in cui canta \"The 7th Element\", con la didascalia \"Non sappiamo cosa stia succedendo ma non riusciamo a smettere di guardare\". Il suo look alieno, le coreografie stravaganti e il brano originale scatenarono subito l'interesse internazionale verso l'artista, generando oltre due milioni di visualizzazioni in poco pi\u00f9 di un mese e spingendo Vitas ad aggiungere nuove date del suo tour negli Stati Uniti e nel Canada nel 2016.\nNell'edizione 2019 del Tomorrowland,partecipa come guest star durante il set del Dj australiano Timmy Trumpet.\nImmagine.\nAll'inizio della sua carriera, Vitas fu presentato al pubblico come un alieno. I costumi erano molto appariscenti, dallo stile futuristico; la testa rasata e i colletti alti contribuivano ad aumentare l'aspetto \"extraterrestre\" dell'artista, oltre alle scenografie anch'esse futuristiche e stravaganti.\nDal 2003, dopo la morte della madre, che non approvava lo stile \"alieno\" impostogli dal management, Vitas comincia ad adottare un abbigliamento pi\u00f9 sobrio, sempre mantenendo una certa stravaganza. Dal 2005 si esibisce sempre in completi decorati con strass e paillettes, ispirati a quelli degli idoli Michael Jackson ed Elvis Presley, disegnati da lui stesso. Per il tour \"Sleepless Night\" del 2010, il cantante riporta lo stile futuristico, con costumi ispirati ai samurai e ai faraoni, alternandoli ai classici completi.\nInoltre, dal 2003 i suoi concerti sono privi di scenografie eccessive e puntano sulla sola presenza dell'artista. Vitas viene sempre accompagnato dalla band DIVA (\u0414\u0418\u0412\u0410), e solo occasionalmente da un'orchestra e alcuni ballerini.\nVita privata.\nAll'inizio della sua carriera Vitas si mantenne molto riservato riguardo alla sua vita privata, e il manager rifiutava ogni intervista sull'argomento, per aumentare il mistero attorno alla sua figura.\nNel 2006, dopo 7 anni di relazione, sposa Svetlana (\u0421\u0432\u0435\u0442\u043b\u0430\u043d\u0430). La coppia ha due figli: Alla (\u0410\u043b\u043b\u0430), nata nel 2008, e Maxim (\u041c\u0430\u043a\u0441\u0438\u043c), nato nel 2014.\nIl cantante fu arrestato il 10 maggio 2013 per aver tamponato una ciclista mentre guidava in stato d'ebbrezza. La ciclista non ha subito danni fisici e ha filmato ci\u00f2 che accadde con la polizia in seguito, mostrando un Vitas barcollante tenuto in piedi dalle autorit\u00e0, con sua moglie Svetlana che lanciava ingiurie e la figlia di quattro anni che piangeva. I reportage dichiaravano che Vitas avesse minacciato la ciclista con una pistola giocattolo, ma il tribunale deliber\u00f2 queste accuse come infondate. Vitas ammise la colpa e, nonostante la minaccia di 10 anni di prigione, il tribunale Ostankinko di Mosca lo mult\u00f2 per 100,000 rubli (\u20ac2,250) il 26 agosto 2013 per aver assalito un poliziotto. Lo scandalo non coinvolse la sua popolarit\u00e0 in Russia, visti i tutto esaurito delle sue apparizioni successive. Ciononostante, il concerto di Chongqing, in Cina, fu cancellato per le scarse vendite.\nDal 2013 l'artista \u00e8 molto pi\u00f9 aperto sulla sua vita privata, ed \u00e8 spesso ospite di numerosi programmi televisivi e talk show. Vive a Mosca con la moglie e i figli."}
{"id": "3992085", "revid": "1263156", "url": "https://it.wikipedia.org/wiki?curid=3992085", "title": "Ottocentonove", "text": ""}
{"id": "3992089", "revid": "599013", "url": "https://it.wikipedia.org/wiki?curid=3992089", "title": "Ousmane Tiecoura", "text": "Carriera.\nClub.\nTra il 1996 ed il 1999 ha giocato nella seconda divisione polacca, mentre nella stagione 1999-2000 ha giocato nella terza divisione polacca.\nNazionale.\nTra il 2002 ed il 2003 ha giocato 3 partite con la nazionale nigerina."}
{"id": "3992098", "revid": "591142", "url": "https://it.wikipedia.org/wiki?curid=3992098", "title": "Cristiano Ronaldo dos Santos Aveiro", "text": ""}
{"id": "3992100", "revid": "6923", "url": "https://it.wikipedia.org/wiki?curid=3992100", "title": "Hallel", "text": "Hallel (, \"Lode\") \u00e8 una preghiera ebraica \u2014 una recitazione fedele dei Salmi \u2014 che viene usata per lodare e ringraziare ed \u00e8 recitata dagli ebrei osservanti durante le Festivit\u00e0 ebraiche.\nBerakhah necessaria.\nQuando si recita per intero, qui presentata in lingua italiana e traslitterazione ebraica, si dice la seguente Berakhah:\n\"Benedetto sii Tu, HaShem, Dio nostro, Re del Mondo, che ci ha santificato con i Suoi precetti e ci ha permesso di completare l'Hallel\"\nTraslitterazione dall'ebraico:\n\"Barukh Attah Ad. E-lokeinu Melekh ha'Olam, Asher Qideshanu beMizvotaiv veZivanu Ligmor et-Hallel\" (quando non si recita per intero si sostituisce la parola \"Ligmor\" con \"Liqr\u00f2\"; secondo alcuni non si recita alcuna Berakhah per l'Hallel abbreviato)\nStruttura dell'Hallel.\nHallel comprende sei Salmi (113\u2013118), che vengono detti durante occasioni festive e gioiose. In tali occasioni, Hallel viene di solito cantato ad alta voce come parte di Shachrit (il servizio liturgico mattutino), dopo lo Shemoneh Esreh (\"I Diciotto\", preghiera principale).\nDi Pesach.\nI primi due salmi sono cantati prima del pasto e gli altri quattro dopo il pasto.\nPerch\u00e9 no a Purim?\nNon si recitano Hallel per il Purim, nonostante il fatto che ricordi un miracolo di salvezza, per diverse ragioni:\nComposizioni di musica.\nI salmi dello Hallel sono stati musicati molte volte, tra cui:\nSalmo 113 \nSalmo 117 \nSalmo 118 \nIl conduttore e compositore statunitense Michael Isaacson ha scritto uno Hallel completo per il Coro SATB intitolato \"An American Hallel\" con interpolazioni di gratitudine espresse da americani del passato e del presente. \u00c8 stato presentato in anteprima dalla Corale Carolina Master diretta da Tim Koch nell'autunno del 2009.\nInoltre, il cantautore Sam Glaser ha messo in musica i Salmi sul suo recente CD Hallel.\nMinaghim ed Halakhot.\nIl nome \"Hallel\" viene normalmente applicato ai Salmi 113\u2013118. Per maggior precisione la preghiera viene chiamata anche \"Hallel egiziano\"; si vedano di seguito i seguenti usi:\nHalakhah per le Tefillot.\nAlcune Halakhot per l'Hallel sono:"}
{"id": "3992109", "revid": "1543377", "url": "https://it.wikipedia.org/wiki?curid=3992109", "title": "Gruppo della rom\u00e9ite", "text": "Il gruppo della rom\u00e9ite \u00e8 un gruppo di minerali facente parte del supergruppo del pirocloro. La formula chimica generica dei minerali del supergruppo del pirocloro \u00e8 la seguente: A2-mB2X6-w, per determinare il gruppo di appartenenza occorre valutare la valenza dominante di B: sia \"M\"4+ la somma delle valenze dei cationi tetravalenti, \"M\"5+ la somma delle valenze dei cationi pentavalenti e via di seguito. Se \"M\"5+ &gt; \"M\"4+ e \"M\"5+ &gt; \"M\"6+ ed il catione dominante \"M\"5+ \u00e8 Sb allora il minerale fa parte del gruppo della rom\u00e9ite. I minerali membri del gruppo sono i seguenti:"}
{"id": "3992113", "revid": "125366102", "url": "https://it.wikipedia.org/wiki?curid=3992113", "title": "Lingua proto-austronesiana", "text": "La lingua proto-austronesiana (PAN il codice internazionale linguistico) \u00e8 la ricostruzione linguistica del possibile linguaggio ancestrale da cui sarebbero derivate le lingue austronesiane, una delle maggiori famiglie linguistiche del mondo. Tuttavia, Ross (2009) nota che alcuni linguaggi, quali la lingua tsou, la lingua rukai e la lingua puyuma, non sembrano adattarsi alla ricostruzione, che quindi non pu\u00f2 pretendere di essere la protolingua di tutta la famiglia. Egli ha quindi introdotto il Nuclear Austronesian (Austronesiano nucleare) di cui \u00e8 stata effettuata una ricostruzione di base ed includerebbe la lingua proto-maleopolinesiaca, il proto-oceanico, e la lingua proto-polinesiaca. Recentemente, alcuni linguisti tra cui Malcolm Ross e Andrew Pawley hanno ricostruito un grande lessico sia del proto-oceanico che del proto-polinesiaco.\nFonologia.\nIl proto-austronesiano \u00e8 stato ricostruito tramite insiemi di corrispondenze tra le consonanti in vari linguaggi austronesiani , secondo le regole della linguistica comparativa. Anche se in teoria il risultato dovrebbe essere univoco, in pratica, visto il gran numero di lingue interessate ci sono numerose divergenze, spesso piuttosto significative, tra le varie scuole di pensiero, sul numero e la natura dei fonemi del proto austronesiano. Nel passato, i disaccordi concernevano il fatto che certe corrispondenze fossero reali o rappresentassero sporadici sviluppi di particolari linguaggi.\nRicostruzione di Blust.\nDi seguito riportiamo alcuni fonemi del proto austronesiano ricostruito da Robert Blust, docente di linguistica alla University of Hawaii di Manoa. La ricostruzione utilizza un totale di 25 consonanti, 4 vocali, e 4 dittonghi. Tuttavia, Blust riconosce che per alcune delle consonanti vi sono ancora dubbi.\nLe vocali proto austronesianoe sono a, i, u, \u0259.\nI dittonghi sono:\nRicostruzione di Wolff.\nNel 2010, John Wolff ha pubblicato la propria ricostruzione del proto austronesiano in \"proto austronesian phonology with glossary\". Wolff ricostruisce un totale di 19 consonanti, 4 vocali (*i, *u, *a, *e, dove *e = /\u0259/), 4 dittonghi (*ay, *aw, *iw, *uy), and syllabic stress.\nLa tavola seguente illustra le differenze tra i fonemi proto-austronesiani di Wolff e quelli di Blust. Le maggiori differenze sono evidenziate in grassetto.\nAltre ricostruzioni.\nSecondo Malcolm Ross, I seguenti aspetti del sistema di Blust sono incontrovertibili: le labiali (p b m w); le velari k \u014b; y; R; le vocali; ed i 4 dittonghi. C'\u00e8 disaccordo rispetto alle postvelari (q \u0294 h) ed alle velari g j, e sul fatto che ci siano altri dittonghi; a parte ci\u00f2, c'\u00e8 buona concordanza tra le ricostruzioni di Ross e Blust.\nLe maggiori diversit\u00e0 si hanno rispetto alle consonanti coronali. La seguente parte dell'articolo si basa su Ross (1992).\nLa ricostruzione di Dempwolff della lingua proto maleopolinesiaca del 1930 include le consonanti dentali t d n l; le retroflesse \u1e6d \u1e0d \u1e37; e le palatali t' d' n'. Include pure le palatali k' g', che sono un'aggiuntiva fonte di dispute.\nDyen, include dati relativi ai linguaggi formosani, espandendo il set di Dempwolff delle consonanti coronali. La \u1e6d di Dempwolff's viene divisa in tre: T C Z; la \u1e37 in r S X x; la t' in s1 s2; e l \u1e0d d' n' k' g' vengono riscritte come L N D z \u00f1 c j.\nTsuchida, parte dal sistema di Dyen's, in aggiunta separa d in D1 D2 D3 D4. Egli pensa inoltre che la c di Dyen (la k' di Dempwolff) non possa essere ricostruita per il proto austronesiano. (In pi\u00f9 separa la w di Dyen's in w W e la q in Q, ma queste ricostruzioni non sono accettate dagli studiosi successivi.)\nDahl riduce D1 D2 D3 D4 di Tsuchida in d3 d2 d1 d3 (dove il nuovo d3 combina I vecchi D1 and D4) e colloca S X x di Dyen in un singolo fonema S. Accetta la c di Dyen ma non accetta T D. (In pi\u00f9 ha rinotato diversi fonemi in un modo non accettato dagli studiosi.)\nBlust basa il suo sistema su una combinazione di quelli di Dyen, Tsuchida e Dahl, e tenta du ridurre il numero totale di fonemi. Accetta la ricostruzione di Dahlche riduce S X x di Dyen's in S ma non accetta la separazione della d di Dyen operata daTsuchida e Dahl'; in pi\u00f9, riduce s1 s2 di Dyen's nel singolo fonema s. Rispetto a Dyen, ne accetta la c ma \u00e8 esitante rispetto a T e D. (Pi\u00f9 recentemente, Blust pare aver accettato la D ma rigetta la T, ed anche la Z.)\nAnche Ross tenta di ridurre il numero di fonemi, ma in un modo differente:\nRoss ricostruisce le consonanti coronali in modo differente: C S l d3 diventano retroflesse (rispettivamente, ), mentre s e L (in Blust \u00e8 N) siano le dentali /s/ ed /l/, contrariamente alla ricostruzione di Blust come dentali e palatali rispettivamente. Concordemente con Ross, questo si basa sui risultati relativi agli studi sui linguaggi Formosani e Giavanesi\nCambiamenti fonemici.\nMentre il proto-austronesiano mutava in proto maleopolinesiaco, proto-oceanico, e proto-polinesiaco, l'insieme dei fonemi andava riducendosi per la fusione di suoni che precedentemente erano separati in un unico suono. 3 fusioni sono state osservate dal Proto-austronesiano al Proto-Maleopolinesiaco, 9 dal Proto-Oceanico al Proto-Polinesiaco. Quindi il Proto-austronesiano ha il pi\u00f9 elaborato sistema di suoni, mentre il Proto-Polinesiaco ha il pi\u00f9 basso numero di fonemi. Ad esempio, l'hawaiiano \u00e8 celebre per avere solo 8 consonanti, ed anche la lingua m\u0101ori ha solo 10 consonanti. Queste sono drastiche riduzioni rispetto alle 25 del Proto-austronesiano che era parlato originariamente a Taiwan o nel sud della Cina.\nBlust ha anche osservato le seguenti mutazioni tra il Proto-austronesiano ed il Proto-Maleopolinesiaco.\nSecondo Wolff (2010:241), lo sviluppo del Proto-Maleopolinesiaco dal Proto-austronesiano include questi tre cambiamento di suono.\nIl Proto-Oceanico fonde ancora altri fonemi. Questo \u00e8 il motivo per cui le moderne lingue polinesiane hanno il numero di consonanti pi\u00f9 basso al mondo.\nParticolari cambiamenti di suono che occorrono all'interno delle famiglie linguistiche Austronesiane sono:\nVoice system.\nI linguaggi austronesiani di Taiwan, del Borneo, e delle Filippine sono noti per l'inusuale allineamento morfosintattico, che \u00e8 infatti conosciuto come allineamento austronesiano. Questo allineamento doveva essere presente nel Proto-austronesiano. A differenza del Proto-austronesiano, tuttavia la sintassi del Proto-Oceanico non faceva uso della morfologia presente nei linguaggi che utilizzano l'allineamento austronesiano come le lingue delle Filippine. Nei linguaggi polinesiani, la morfologia verbale \u00e8 relativamente semplice.\nQui sotto una tavola di John Wolff, relativa al sistema di voci verbali del Proto-austronesiano, da Blust (2009:433).\nInterrogativo.\nLa seguente tabella confronta i termini interrogativi tra il Proto-austronesiano ed il Proto-Maleopolinesiaco.\nAttualmente la pi\u00f9 completa ricostruzione del sistema di marcatori di caso nel Proto-austronesiano \u00e8 offerto da Malcolm Ross.\nImportante: le voci grammaticali del Proto-austronesiano includono la congiunzione *na ed il locativo *i.\nMorfologia.\nLa morfologia e la sintassi sono spesso difficili da separare nelle lingue Austronesiane, in particolare nelle lingue delle Filippine. Questo perch\u00e9 la morfologia dei verbi spesso influisce sulla costruzione di tutto il resto della frase.\nAffissi, prefissi e suffissi.\nDi seguito alcuni affissi, prefissi e suffissi del Proto-austronesiano ricostruiti da Robert Blust. Per esempio, *pa- veniva usato usato per indicare non-staticit\u00e0, mentre *pa-ka indicava staticit\u00e0 (Blust 2009:282). \nReduplicazione.\nLa reduplicazione CV (consonante + vocale) \u00e8 piuttosto comune tra le lingue Austronesiane. Nel Proto-austronesiano, la reduplicazione Ca (consonante + /a/) era usata per contare gli umani, mentre la non-reduplicazione serviva per contare oggetti inanimati. Nella lingua Ilocana, la reduplicazione CV era utilizzata per rendere un nome plurale.\nModelli di Reduplicazione (Blust 2009):\nAltri modelli meno comuni (Blust 2009):\nVocabolario.\nPronomi.\nI seguenti pronomi personali del Proto-austronesiano e Proto-Maleopolinesiaco sono stati ricostruiti da Robert Blust.\nNel 2006, Malcolm Ross ha anche proposto sette differenti categorie pronominali personali. Le categorie sono indicate qui sotto, nella forma Proto-austronesiana della prima persona singolare.\nSostantivi.\nIl vocabolario Proto-austronesiano relativo all'agricoltura ed altre innovazioni tecnologiche include:\nIl Proto-Maleopolinesiaco include:\nIl Proto-Maleopolinesiaco ha molti termini per indicare la casa:\nColori e direzioni.\nSotto la denominazione dei colori in Proto-austronesiano, Proto-Maleopolinesiaco, Proto-Oceanico, e Proto-Polinesiaco. I primi tre sono stati ricostruiti da Robert Blust, mentre i termini Proto-Polinesiaci si devono ad Andrew Pawley. Nel Proto-Polinesiaco compaiono parecchie innovazioni che non ci sono negli altri protolinguaggi.\nIl Proto-austronesiano usa due tipi di direzioni, basati sull'asse terra-mare e l'asse dei monsoni. Questo \u00e8 dovuto al fatto che i Proto-austronesiani erano usi vivere in piccole isole, in cui il mare era visibile da ogni punto. Le direzioni cardinali, nord, sud, est, ovest sono entrate nelle lingue Austronesiane solo dopo il contatto con gli europei.\n\u00c8 interessante che a Kavalan, Amis, e Tagalog, *timuR significa \"sud\" o \"vento del sud,\" mentre nei linguaggi delle Filippine meridionali e dell'Indonesia significhi \"est\" o \"vento dell'est.\"\nNella lingua ilcana, d\u00e1ya e l\u00e1ud significano rispettivamente \"est\" ed \"ovest,\" mentre nella lingua puyuma, \u0256aya and \u026dau\u0256 significano \"ovest\" ed \"est.\" Questo perch\u00e9 la tepatria degli Ilokano \u00e8 la costa nord-occidentale di Luzon, mentre la patria Puyuma \u00e8 localizzata sulla costa sud-orientale di Taiwan. Nelle lingue Bontok, Kankanaey, e Ifugaw del nord di Luzon *daya significa \"cielo\" dovuto al fatto che essi vivevano nelle zone pi\u00f9 elevate delle Filippine (Blust 2009:301).\nAnalogamente, nella lingua malese il derivato da *lahud \u00e8 \"laut\", che significa \"mare\", usato anche come termine direzionale: \"timur laut\" ( \"nordest\", \"timur\" = \"est\") e \"barat laut\" (\"nordovest\", \"barat\" = \"ovest\"). Mentre *daya \u00e8 usato solo nell'espressione \"barat daya\", col significato di \"sudovest\".\nDifferentemente in giavanese *lahud ha originato, \"lor\" = \"nord\" (per il fatto che il Mar di Giava sta a nord dell'isola di Giava).\nNumerali.\nDi seguito la ricostruzione dei numerali nelle lingue Proto-austronesiano, Proto-Maleopolinesiaco, Proto-Oceanico e Proto-Polinesiaco.\nIl Proto-austronesiano ha differenti set di numerali a seconda si tratti di non-umani (\"set A\") o umani (\"set B\") (Blust 2009:279). I numeri cardinali per contare umani sono derivati dai numerali non-umani tramite una reduplicazione-Ca. Questo sistema bipartito per i numerali si ritrova nelle lingue: Thao, Puyuma, Yami, Chamorro ed in vari altri linguaggi (tuttavia, i Paiwan usano \"ma-\" e \"man\u0259-\" per derivare i numerali umani). In molte lingue delle Filippine come il Tagalog, I due sistemi di numerali si sono fusi (Blust 2009:280-281).\nProto-austronesiano usa anche il prefisso *Sika- per derivare i numeri ordinali (Blust 2009:281).\nVerbi.\nDi seguito alcuni verbi ricostruiti del Proto-austronesiano, Proto-Maleopolinesiaco, Proto-Oceanico, e Proto-Polinesiaco.\nRadici Monosillabiche.\nLe seguenti sono radici monosillabiche ricostruite dal Proto-austronesiano da John Wolff (Wolff 1999).\nForme monosillabali che possono essere ricostruite con un alto grado di sicurezza\nRadici monosillabiche di cui si ha buona sicurezza, ma la cui ricostruzione non pu\u00f2 essere effettuata in modo inequivocabile\nSequenze che occorrono come sillabe finali in una grande area ma che non possono essere ricostruite come radici monosillabiche"}
{"id": "3992117", "revid": "1305772", "url": "https://it.wikipedia.org/wiki?curid=3992117", "title": "Eugenio C. (piroscafo 1928)", "text": "L'Eugenio C. (gi\u00e0 Cedrus) \u00e8 stato un piroscafo da carico italiano (ed in precedenza britannico), violatore di blocco durante la seconda guerra mondiale. \nStoria.\nCostruito nel 1928 nei cantieri Burntisland Shipbuilding Company Ltd. di Burntisland (numero di cantiere 149), il mercantile, che stazzava 4094 tonnellate di stazza lorda, si chiamava in origine \"Cedrus\" ed apparteneva all'armatore Howard Tenens (Bower Shipping), di Londra.\nNel 1932 il piroscafo fu acquistato dalla Buries Markes Ltd. di Londra (si tratt\u00f2 della prima nave di propriet\u00e0 e gestita da tale societ\u00e0), che nel 1934 (o nel 1935) lo rivendette all'armatore genovese Giacomo Costa, che lo ribattezz\u00f2 \"Eugenio C.\" (nel 1935 Costa acquist\u00f2 anche il piroscafo gemello \"Cerarus\", ribattezzandolo \"Enrico Costa\") e lo iscrisse, con matricola 1960, al Compartimento marittimo di Genova.\nAll'ingresso dell'Italia nel secondo conflitto mondiale, il 10 giugno 1940, l'\"Eugenio C.\" si trovava ad El Ferrol, sulla costa settentrionale atlantica spagnola, dove venne internato. Nei successivi mesi la nave stazion\u00f2 inattiva in tale porto. \nNel frattempo lo Stato Maggiore della Regia Marina propose ed ottenne di mettere a punto un piano per far forzare il blocco alleato da parte dei mercantili rifugiati nelle nazioni neutrali pi\u00f9 benevole nei confronti dell'Italia (Spagna, Brasile e Giappone) e farli giungere a Bordeaux, base atlantica italiana (Betasom) nella Francia occupata (o, in altri casi, a Saint Nazaire): le navi sarebbero passate sotto il controllo delle forze tedesche, mentre i carichi (ancora a bordo da quando, dopo la dichiarazione di guerra, si erano rifugiate nei porti neutrali) sarebbero stati trasferiti in Italia via terra. Dopo la trasmissione delle istruzioni da seguire per la partenza ed il viaggio, venne organizzata la partenza dei vari mercantili, iniziando dalla Spagna continentale. Le prime due unit\u00e0 a trasferirsi, tra il 9 ed il 27 febbraio, furono il piroscafo da carico \"Capo Lena\" e la pirocisterna \"Clizia\", che si trasferirono rispettivamente da Vigo e da San Juan de Nieva a Bordeaux, con tappa intermedia a Balboa. \nL'\"Eugenio C.\" fu la terza ed ultima nave scelta per partire (solo in una seconda fase, infatti, nel 1942, sarebbero partiti anche i piroscafi \"Drepanum\" e \"Fidelitas\"). Il 13-14 giugno 1941 il piroscafo, al comando del capitano Eugenio Cattarini, si trasfer\u00ec da El Ferrol a Saint-Nazaire (dove giunse il 14 giugno) senza particolari problemi.\nIl mercantile pass\u00f2 quindi sotto il controllo delle forze tedesche, anche se tale processo venne osteggiato dal comandante Cattarini. Mantenendo l'equipaggio italiano, l'\"Eugenio C.\" venne impiegato dai tedeschi nel trasporto di minerali dalla Spagna alla Francia e quindi, forzando il blocco britannico del canale della Manica, alla Germania, effettuando diversi viaggi.\nIn seguito alla proclamazione dell'armistizio (8 settembre 1943) il piroscafo venne catturato dalle truppe tedesche e fu quindi noleggiato da una ditta tedesca, che lo utilizz\u00f2 ancora nel trasporto di minerali di ferro dalla Spagna alla Francia occupata. \nAlle cinque del mattino del 26 aprile 1944, nel corso di un attacco aereo ad opera di velivoli decollati dalle portaerei britanniche \"Victorious\", \"Furious\" e \"Searcher\" (insieme alla corazzata \"Anson\" ed alle portaerei di scorta \"Emperor\", \"Pursuer\" e \"Striker\"), l'\"Eugenio C.\" venne colpito da bombe e s'inabiss\u00f2 nel fiordo di Bod\u00f8, a nord della Norvegia, insieme ai piroscafi tedeschi \"Lotte Leonhardt\" ed \"Itauri\"."}
{"id": "3992118", "revid": "1947013", "url": "https://it.wikipedia.org/wiki?curid=3992118", "title": "Teogene", "text": "Figlio di Timosseno o, secondo una versione locale, di Eracle, fu un lottatore di pugilato e pratic\u00f2 anche il pancrazio; rimasto imbattuto per ben 22 anni, avrebbe raggiunto un record di 1200 vittorie, forse 1400. Tale enorme impresa gli valse il riconoscimento di eroe, il cui culto veniva praticato nella nativa Taso, isola nel nord del mar Egeo, come documentato da una cassa per le offerte ritrovata nell'agor\u00e0 della citt\u00e0 da archeologi francesi nel 1939, e da alcune epigrafi.\nTre iscrizioni datate intorno al IV secolo a.C. ritrovate a Delfi, Taso ed Olimpia ne ricordano inoltre il curriculum sportivo.\nInsieme a Milone veniva considerato l'uomo pi\u00f9 forte della Terra, dopo Eracle.\nBiografia.\nUn brano di Ateneo di Naucrati descrive come, analogamente a Milone, fosse solito ingurgitare una smodata quantit\u00e0 di cibo durante gli allenamenti. \nFra le numerose vittorie, vinse la LXXV Olimpiade (480 a.C.) nel pugilato e la LXXVI (476 a.C.) nel pancrazio. Ottenne inoltre tre successi nel pugilato ai Giochi pitici, nove ai Giochi nemei e dieci ai Giochi istmici tra pugilato e pancrazio, nonch\u00e9 premi in giochi minori nella corsa, e fu \"periodonikes\" per due volte.\nDivenne poi un personaggio della vita politica di Taso e dopo la sua morte gli venne eretta una statua, opera di Glaucia di Egina. Secondo il racconto di Pausania, uno dei suoi avversari di notte prese a sferzare la statua, come se cos\u00ec facendo stesse davvero colpendo Teogene, ma quella gli cadde addosso, uccidendolo. Il figlio, allora, cit\u00f2 in giudizio la statua per omicidio ed essa venne gettata in mare. Quando per\u00f2 a Taso scoppi\u00f2 una carestia, l'oracolo interpellato sugger\u00ec per placare gli d\u00e8i che fossero richiamati tutti gli esiliati, ma il responso non fu sufficientemente chiaro, perch\u00e9 la carestia prosegu\u00ec anche dopo che gli esiliati ebbero fatto ritorno; un secondo oracolo chiar\u00ec che doveva essere riportato in citt\u00e0 Teogene e ci\u00f2 avvenne grazie a tre pescatori che ritrovarono la statua: essa fu riportata al centro del villaggio e scacci\u00f2 la carestia, rendendo Teogene titolare di un culto."}
{"id": "3992121", "revid": "6923", "url": "https://it.wikipedia.org/wiki?curid=3992121", "title": "ORWO", "text": "La ORWO (abbreviazione di \"ORiginal WOlfen\") era il marchio di pellicole fotografiche e nastri magnetici della Germania dell'Est.\nStoria.\nL'abbreviazione di \"Original Wolfen\" era dovuta al fatto che la produzione avveniva nella Filmfabrik Wolfen, un tempo sede degli stabilimenti Agfa."}
{"id": "3992122", "revid": "110157", "url": "https://it.wikipedia.org/wiki?curid=3992122", "title": "Chiesa di Sant'Antonio Abate (Patern\u00f2)", "text": "La chiesa di Sant'Antonio Abate \u00e8 un edificio religioso di Patern\u00f2, provincia di Catania, situato in pieno centro storico, nell'omonimo quartiere in piazza Vittorio Veneto.\nStoria e descrizione.\nIncerta \u00e8 la data della sua edificazione, ma \u00e8 documentata sin dal XVI secolo. In origine la chiesa fu intitolata a santa Maria di Ges\u00f9, e faceva parte del convento dell'Ordine dei frati minori osservanti di san Francesco, istituito dai Moncada. Fu restaurata nel 1963.\nDurante l'epidemia di peste che colp\u00ec Patern\u00f2 nel 1576, fu uno dei due lazzaretti cittadini creati per ospitare gli ammalati. Ogni anno, in occasione della festa di santa Barbara, patrona della citt\u00e0, nel corso della processione, il fercolo della Santa patrona viene ospitato all'interno della chiesa per una sosta, prima di riprendere il suo cammino.\nLa chiesa presenta una facciata semplice, arricchita da un portale in pietra lavica con timpano spezzato. Sopra la finestra centrale campeggia uno scudo con gli emblemi di S. Antonio scolpiti nella pietra bianca. Una massiccia torre campanaria sovrastata da una cupoletta la cui base \u00e8 a forma ottagonale . \u00e8 a pianta rettangolare e con un'unica navata, e al suo interno presenta numerose decorazioni a stucco.I quattro altari laterali ospitano grandi tele,S. Giuseppe lavoratore e S. Margherita a sinistra, Gesu' e Maria con S. Francesco e S. Antonio Abate a destra. Degli affreschi sono presenti in alto lungo le pareti tra cui spicca S. Barbara. Un grande affresco raffigurante l Assunzione della Vergine Maria, campeggia sulla volta a botte. Due graziosi altarini in legno intagliato si trovano ai piedi dell'abside, dominata quest'ultima dal moderno altare maggiore in marmo su cui poggia la bellissima Statua dell'Immacolata di color argento. La chiesa \u00e8 sede del culto a Maria Bambina antica patrona di Paterno' come narra la storia. "}
{"id": "3992131", "revid": "729019", "url": "https://it.wikipedia.org/wiki?curid=3992131", "title": "Ferrovie Keihan", "text": "Le sono una delle maggiori compagnie ferroviarie giapponesi private, e offrono servizi ferroviari e bus suburbani fra i centri di Osaka e Kyoto, collegando ad esse anche le citt\u00e0 presenti nell'area, nonch\u00e9 la citt\u00e0 di \u014ctsu nella prefettura di Shiga. I principali terminali della compagnia sono le stazioni di Yodoyabashi e di Nakanoshima a Osaka, mentre dopo l'ingresso a Kyoto la ferrovia si trasforma in una linea metropolitana che serve parte dell'area orientale della citt\u00e0, correndo da sud a nord.\nStoria.\nKeihan inizi\u00f2 il servizio di trasporto viaggiatori fra Kyoto e Osaka nel 1910 come la prima ferrovia collegante i due centri, e la prima alla sinistra del fiume Yodo. In seguito le Ferrovie Keihan acquistarono le linee \u014ctsu. Negli anni venti costruirono la pi\u00f9 a nord, che in seguito sarebbe passata sotto il controllo delle Ferrovie Hanky\u016b divenendo la Linea principale Hanky\u016b Ky\u014dto.\nNel 1943, con il potere derivato dal (Atto n\u00b0 71 del 1938), Keihan fu costretta, durante il periodo bellico a fondersi con le . Nel 1949 le Ferrovie Keihan ripresero il normale esercizio, dopo aver ceduto alle Ferrovie Hanky\u016b la linea Shinkeihan.\nTariffe.\nPrezzo del biglietto singolo (adulti) in Yen giapponesi in base alla distanza:\nSono accettate anche le carte ricaricabili PiTaPa e ICOCA."}
{"id": "3992135", "revid": "125412061", "url": "https://it.wikipedia.org/wiki?curid=3992135", "title": "Effetto Ferranti", "text": "L'effetto Ferranti consiste in un innalzamento o sopraelevazione di tensione nell'estremo a vuoto di una linea elettrica quando l'altro estremo \u00e8 alimentato ad una tensione impressa.\nL'effetto prende il nome dell'ingegnere Sebastian Ziani de Ferranti, che nei primi anni del 1900 not\u00f2 che i nodi della rete di Londra, composta prevalentemente di condutture in cavo, subivano nella notte (ovvero quando le linee erano a basso carico o a vuoto) un innalzamento di tensione.\nDimostrazione.\nCi si riferisca al modello a formula_1 di una linea a costanti concentrate, analogo al modello a formula_2, nel quale l'induttanza di esercizio formula_3 viene suddivisa met\u00e0 al lato sinistro e l'altra met\u00e0 a destra del ramo derivato contenente la capacit\u00e0 d'esercizio formula_4, ed inoltre si trascuri la componente resistiva della linea.\nSi indichi la parte relativa all'alimentazione, per il teorema di Th\u00e9venin, con un generatore equivalente di forza elettromotrice di valore formula_5, di valore fornito dall'operatore della rete, in serie con un'impedenza subtransitoria di corto circuito:\nformula_6 \nderivabile dalla corrente di corto circuito trifase subtransitoria nel nodo considerato.\nIn questa situazione si nota che la corrente fluisce nel ramo derivato, dato che il circuito a valle della linea \u00e8 aperto, e risulta essere:\nformula_7\nIn base a questa equazione \u00e8 possibile calcolare la tensione presente all'estremo libero Va come la caduta di tensione presente sull'impedenza trasversale capacitiva:\nformula_8\nDa questa formula \u00e8 possibile notare come la tensione all'arrivo sia maggiore di quella in partenza erogata dal generatore equivalente. \nSupponendo quindi che la rete di alimentazione abbia una potenza di corto circuito trifase infinita e di conseguenza formula_9, \u00e8 possibile scrivere la sopraelevazione di tensione in rapporto alla tensione formula_10 stessa nel modo seguente:\nformula_11 \nQuest'ultima fa chiaramente notare che l'effetto Ferranti \u00e8 tanto pi\u00f9 marcato quanto:"}
{"id": "3992144", "revid": "599013", "url": "https://it.wikipedia.org/wiki?curid=3992144", "title": "Pierre Aquilina", "text": ""}
{"id": "3992149", "revid": "1442080", "url": "https://it.wikipedia.org/wiki?curid=3992149", "title": "Antonio Canale", "text": "Biografia.\nEsord\u00ec presto come disegnatore di fumetti come assistente di Nino Pagot pubblicando i primi lavori su \"l cartoccino dei piccoli\" e \"Il Corriere dei Piccoli\"; la sua prima storia fu \"Piuma Verde\" pubblicata su \"Il Vittorioso\" nel 1937 con testi di Gianluigi Bonelli con il quale poi realizz\u00f2 anche \"Sigfrido\" su \"L'Audace\"; nel 1939 disegna \"Il Solitario dei Sakya\" su testi di Federico Pedrocchi e pubblicata su \"Topolino\". Dopo il servizio militare riprese a collaborare con \"Il Vittorioso\" e, nel 1943, subentr\u00f2 a Raffaele Paparella come disegnatore nella serie \"Cabiria\" pubblicata su \"Topolino\" e, nel 1945, disegna \"I Dominatori dell'Abisso\", scritta da Bonelli; lo stesso anno, sempre con Bonelli, realizz\u00f2 la serie \"Yorga\" per il settimanale \"Il Cow Boy\". Nello stesso periodo continu\u00f2 a collaborare con \"Topolino\", disegnando il secondo episodio della serie di \"Virus\" e del \"Il mago della foresta\"; nel 1946 cre\u00f2 un proprio personaggio, \"Amok\", insieme al sceneggiatore Cesare Solini, firmandosi con lo pseudonimo Tony Chan.\nNegli anni cinquanta collabor\u00f2 anche con la casa editrice inglese Fleetway per la quale produsse le serie \"Buck Jones\" e \"Buffalo Bill\" pubblicate su \"Cowboy Comics\", e \"Spy 13\" e \"John Steel\" per la collana \"Thriller Comics Library\" oltre a varie storie di genere bellico; inoltre lavor\u00f2 negli Stati Uniti disegnando la serie \"Authentic Police Box\" edita dalla St. John Publishing di New York.\nNel 1960 collabor\u00f2 con \"Il Corriere dei Piccoli\" disegnando la serie \"Hiawatha\" scritta da Roy d'Amy. Disegn\u00f2 inoltre ad alcuni episodi delle serie \"Kolosso\" e \"Pecos Bill\".\nNegli anni settanta disegn\u00f2 la serie western di sua ideazione \"Kirby Flint\", pubblicato dalla Dardo; inoltre disegn\u00f2 la propria serie \"Ballate della Vecchia America\" e, su testi di Giancarlo Berardi, \"Terra Maledetta\".\nNegli anni ottanta collabor\u00f2 anche con le testate \"Il Giornalino\" e \"Tiramolla\".\nMor\u00ec a Chiavari il 15 ottobre 1991.\nPrincipali lavori.\nQueste le principali collaborazioni di Canale:"}
{"id": "3992152", "revid": "36426", "url": "https://it.wikipedia.org/wiki?curid=3992152", "title": "Piazza Vittorio Veneto (Patern\u00f2)", "text": "La piazza Vittorio Veneto di Patern\u00f2, nella citt\u00e0 metropolitana di Catania, \u00e8 una delle principali piazze del centro storico della citt\u00e0 siciliana, la maggiore in termini di superficie.\nStoria e descrizione.\nSi trova nella parte sud-ovest della citt\u00e0 di Patern\u00f2, e all'origine la sua intitolazione era \"piazza Sant'Antonio\", per la presenza della chiesa di Sant'Antonio Abate, che d\u00e0 il nome anche al quartiere, detto appunto di Sant'Antonio. \nAssunse l'attuale denominazione alla fine della prima guerra mondiale, in ricordo della battaglia di Vittorio Veneto, che diede fine alle ostilit\u00e0 tra gli eserciti italiano e austro-ungarico, conclusasi con la vittoria delle truppe italiane comandate dal generale Armando Diaz.\nNel gergo popolare il luogo viene chiamato \"'u chianu o jovi\", termine dialettale che vuol significare \"Piano del gioved\u00ec\", in quanto \u00e8 stato anticamente la sede del mercato cittadino che si svolgeva il gioved\u00ec, e che dai primi del dopoguerra fino agli anni ottanta del XX secolo fu trisettimanale poich\u00e9 si svolgeva il luned\u00ec, gioved\u00ec e sabato. Per questa ragione la piazza \u00e8 conosciuta anche come \"piazza del Mercato\".\n\u00c8 la pi\u00f9 grande piazza di Patern\u00f2 per estensione e svolge un importante ruolo viario. Dalla parte nord apre alla via Santa Caterina e alla via Roma, mentre nella parte sud apre alla via Circumvallazione e alla via Verga, quest'ultima, la strada che conduce al Simeto. Ha forma irregolare, pi\u00f9 larga nella parte superiore e pi\u00f9 stretta nella parte inferiore, quasi ad assumere una particolare forma \"a imbuto\". \u00c8 caratterizzata dalla presenza di alberi, ed \u00e8 ibrida dal punto di vista architettonico, essendovi concentrati infatti edifici civili di diverse epoche, ovvero palazzi di stile neoclassico e di stile moderno. \nTra i palazzi storici, il pi\u00f9 importante \u00e8 il palazzo GIL, attualmente sede della Condotta Agraria, unit\u00e0 operativa territoriale dell'Assessorato alle Attivit\u00e0 agricole della Regione Siciliana."}
{"id": "3992155", "revid": "461603", "url": "https://it.wikipedia.org/wiki?curid=3992155", "title": "Z\u00e9zinho", "text": ""}
{"id": "3992158", "revid": "1543377", "url": "https://it.wikipedia.org/wiki?curid=3992158", "title": "Lingua proto-maleopolinesiaca", "text": "La Lingua Proto-Maleopolinesiaca (codice linguistico internazionale: PMP) \u00e8 la ricostruzione linguistica di quella che sarebbe stata la lingua ancestrale da cui sarebbero derivate tutte le lingue del gruppo maleopolinesiaco, ramo pi\u00f9 importante (almeno per numero di persone che le parlano) della famiglia di Lingue austronesiane. Il Proto-Maleopolinesiaco \u00e8 il progenitore di tutti i linguaggi parlati al di fuori di Taiwan, con la possibile eccezione della Lingue tai-kadai se si ipotizza che le Tai\u2013Kadai discendano direttamente dal proto-austronesiano.(vedi Lingue austro-tai)."}
{"id": "3992159", "revid": "1846411", "url": "https://it.wikipedia.org/wiki?curid=3992159", "title": "L'ultimo sopravvissuto - Metropolis", "text": "L'ultimo sopravvissuto - Metropolis (\"Worst-Case Scenario\") \u00e8 un programma televisivo statunitense con protagonista Bear Grylls e ispirato al libro del 1999 \"Worst-Case Scenario Survival handbook \u2013 Il peggiore dei casi\" scritto da Joshua Piven e David Borgenicht. Nel programma Bear Grylls mostra come sopravvivere in caso di incidenti, cataclismi naturali, disastri causati dall'uomo e in altre situazioni di pericolo che si possono verificare anche in luoghi apparentemente sicuri.\nIl programma \u00e8 andato in onda in prima visione assoluta negli Stati Uniti su Discovery Channel dal 5 maggio al 9 giugno 2010, mentre in Italia \u00e8 stato trasmesso con il titolo \"L'ultimo sopravvissuto - Metropolis\" su Discovery Channel dal 9 novembre al 14 dicembre 2010, e in chiaro su DMAX col titolo Bear Grylls - Giungla urbana dal 15 marzo al 19 aprile 2012."}
{"id": "3992161", "revid": "290351", "url": "https://it.wikipedia.org/wiki?curid=3992161", "title": "Bear Grylls - Giungla urbana", "text": ""}
{"id": "3992169", "revid": "984922", "url": "https://it.wikipedia.org/wiki?curid=3992169", "title": "Ilkka Heikkinen", "text": "Carriera.\nDalla stagione 2012-13 gioca in Svizzera nella National liga A con l'HC Lugano. In precedenza ha giocato nel SM-liiga con il Lukko Rauma e IFK Helsinki, nella National Hockey League con i NY Rangers; nella American Hockey League con i Hartford Wolf Pack, nella Kontinental Hockey League con il Sibir Novosibirsk e nell'Elitserien con i V\u00e4xj\u00f6 Lakers.\nStatistiche.\n\"Statistiche aggiornate a luglio 2013.\""}
{"id": "3992179", "revid": "767487", "url": "https://it.wikipedia.org/wiki?curid=3992179", "title": "Manfredonia, Southern Italy", "text": "Manfredonia, Southern Italy \u00e8 un documentario in formato 35\u00a0mm uscito nel 1912, dedicato alla cittadina della Puglia e destinato al mercato estero.\nTrama.\nIl documentario mostra varie scene di Manfredonia, cittadina del Gargano: veduta di case del centro cittadino, con gli uomini seduti accanto ad un muro; la piazza della citt\u00e0 con la chiesa ed il grande campanile quadrato; uno zoom sul castello in rovina; una donna in posa per la macchina fotografica; altre scene di strada; un vecchio ed una donna; la \"Colonna dell'Arcangelo\" del vicino Santuario di San Michele Arcangelo, vista attraverso un arco e la grotta; le rovine di una chiesa, con particolare di una scultura; il palazzo del Comune e la cattedrale.\nProduzione.\nLa produzione \u00e8 della \"Societ\u00e0 Italiana Cines\" di Roma. Secondo alcune fonti sarebbe stato girato nel 1906 (anno di costituzione della stessa compagnia).\nIl documentario fa parte di una serie di 12 filmati dedicati all'Italia e prodotti per far conoscere all'estero le localit\u00e0 turistiche: Ascoli Piceno, Capri, Amalfi, Salerno, Calabria, Castrovillari, Laino, Sicilia e Sardegna.\nDistribuzione.\nIl debutto avviene in Francia il 30 agosto 1912; \u00e8 poi proiettato in Gran Bretagna, il 15 settembre. Arriva, quindi, il 23 novembre negli Stati Uniti d'America: la pellicola (fino a questo momento presentata con il titolo \"Manfredonia\") diventa Manfredonia, Southern Italy, della durata di circa 12 minuti, ma la lunghezza originale della pellicola di 85 metri, pari a 300 piedi, viene ridotta a 260 piedi e viene proiettata come \"split film\" (filmato d'intervallo) della commedia \"Two afflicted hearts\"."}
{"id": "3992181", "revid": "112529776", "url": "https://it.wikipedia.org/wiki?curid=3992181", "title": "Sfilata d'amore e moda", "text": "Sfilata d'amore e moda \u00e8 stato un programma televisivo sulla moda, del quale and\u00f2 in onda su Rete 4 una puntata ogni anno, a partire dal 2001 fino al 2012. La serata \u00e8 stata condotta da Natalia Estrada, Cristina Parodi, Paola Perego e successivamente per numerose edizioni da Emanuela Folliero.\nLa manifestazione portava in passerella marchi nazionali italiani, indossati da modelle e testimonial appartenenti al mondo dello spettacolo. Fra le tante che hanno sfilato vi sono state Melita Toniolo, Nina Seni\u010dar, Juliana Moreira, Cristina Chiabotto, Luisa Corna, Alessia Piovan, Silvia Battisti, Nina Mori\u0107, Lydie Pages, Gaia Bermani Amaral, Alessia Ventura, Elenoire Casalegno, Debora Salvalaggio, Cecilia Capriotti e tante altre. Nel corso delle varie edizioni vi sono state anche esibizioni canore, con ospiti come Al Bano, Roberto Vecchioni, Dolcenera.\nNell'edizione 2010 Emanuela Folliero \u00e8 stata affiancata dall'esordiente Daniele Battaglia. Nell'edizione 2011 invece \u00e8 stata affiancata da tre inviati speciali, ovvero Rossano Rubicondi, Tessa Gelisio e Alessia Ventura, in diretta da Alghero. Nel 2012 affiancata da Alessia Ventura e Raul Cremona. "}
{"id": "3992182", "revid": "1305772", "url": "https://it.wikipedia.org/wiki?curid=3992182", "title": "L'ultimo sopravvissuto", "text": ""}
{"id": "3992184", "revid": "101585888", "url": "https://it.wikipedia.org/wiki?curid=3992184", "title": "Carlo Iantaffi", "text": "Biografia.\nDa ragazzo forma una compagnia teatrale con Nando Checchi e debutta con Tina Furlai al Cinema Teatro Rosa. Finita la tourn\u00e9e con Checchi, Jantaffi forma una propria compagnia: la Compagnia della Commedia Musicale, con la quale debutta al teatro Jovinelli.\nPer il cinema, ha avuto un ruolo nel film \"L'ultima carrozzella\" con Anna Magnani, scritto da Federico Fellini e Aldo Fabrizi e diretto da Mario Mattoli.\nIantaffi \u00e8 noto soprattutto nell'ambito del teatro ed \u00e8 autore e compositore di molte canzoni, tra le quali alcuni grandi successi degli anni '30, '40 e '50, resi celebri dalle voci di Carlo Buti e Claudio Villa e prodotti da diverse case discografiche con l'Orchestra Cetra e l'Orchestra Ferruzzi. I suoi successi vengono interpretati da diversi cantanti, tra i quali Lando Fiorini.\nTra le sue canzoni di maggiore successo: \"Serenata a Maria\"; \"Serenata ar vento\"; \"Madonnella\"; \"Passione mia\"; \"Sogni di giovent\u00f9\"; \"Leggenda cinese\"; \"Mandolinata a mare\"; \"Torna primavera\"; \"Primarosa\"; \"Abbasso le donne\"; \"Fontanella romana\"; \"Maria Mar\u00ec\".\nMuore giovane stroncato da un infarto."}
{"id": "3992186", "revid": "599013", "url": "https://it.wikipedia.org/wiki?curid=3992186", "title": "B\u00e9la Jenbach", "text": "Fu un popolare librettista di operette, fratello della scrittrice Ida Jenbach, giornalista e sceneggiatrice, che venne deportata nel ghetto di Minsk, dove probabilmente mor\u00ec.\nBiografia.\nNato a Miskolc (nell'attuale Ungheria ma, all'epoca appartenente all'Impero austro-ungarico), B\u00e9la Jacobowicz giunse a Vienna all'et\u00e0 di diciotto anni. Trov\u00f2 dei lavori saltuari il cui guadagno impieg\u00f2 nel pagarsi lezioni di dizione che gli consentirono in breve tempo di perdere il suo accento ungherese. Inizi\u00f2 la carriera di attore al Burgtheater di Vienna. Fu in quel periodo che cambi\u00f2 il proprio nome da Jacobowicz in Jenbach, fidando cos\u00ec - col non ostentare le proprie origini ebraiche - di raggiungere pi\u00f9 facilmente il successo.\nA causa dei bassi compensi conseguiti con la sua attivit\u00e0 di attore, decise di tentare la via della scrittura, diventando librettista, un lavoro che si rivel\u00f2 decisamente pi\u00f9 redditizio.\nMa, durante il periodo nazista, le sue condizioni di lavoro peggiorarono. Jenbach aveva una moglie cattolica e una figlia e non pens\u00f2 di emigrare. Dal 1940, per\u00f2, fu costretto a vivere nascosto in una cantina. Visse cos\u00ec per tre anni, colpito anche da un cancro allo stomaco. Malato terminale, venne ricoverato in ospedale, dove mor\u00ec il 21 gennaio del 1943 nel sanatorio Auersperg. Venne sepolto nel cimitero protestante di Matzleinsdorf. La moglie gli sopravvisse solo otto giorni, morendo di cancro al seno il 29 gennaio. Unica sopravvissuta della famiglia, la figlia dovette affrontare la sua condizione di mezza ebrea in una Vienna ancora sotto il regime nazista."}
{"id": "3992189", "revid": "62748", "url": "https://it.wikipedia.org/wiki?curid=3992189", "title": "Isola di Strombolicchio", "text": ""}
{"id": "3992199", "revid": "729019", "url": "https://it.wikipedia.org/wiki?curid=3992199", "title": "Linea Hanky\u016b Itami", "text": "La \u00e8 una breve ferrovia di 3,1\u00a0km delle Ferrovie Hanky\u016b a scartamento ferroviario che collega le stazioni di Itami nella citt\u00e0 omonima e Tsukaguchi, ad Amagasaki, nella prefettura di Hy\u014dgo in Giappone.\nStoria.\nLa ferrovia, fra Tsukaguchi e Itami \u00e8 stata aperta nel 1920, mentre nel 1921 e nel 1935 sono state aggiunte rispettivamente le due stazioni intermedie di Inano e Shin-Itami. Nel 1995 la linea ha subito gravi danni a causa del Terremoto di Kobe, e la stazione di Itami, completamente distrutta dal sisma, \u00e8 stata ripristinata nel 1998.\nServizi.\nI treni fermano in tutte le stazioni della linea."}
{"id": "3992203", "revid": "767487", "url": "https://it.wikipedia.org/wiki?curid=3992203", "title": "La colomba selvatica", "text": "La colomba selvatica (\"Holoubek\" in ceco), Op. 110, \u00e8 il quarto poema sinfonico di Anton\u00edn Dvo\u0159\u00e1k. La prima esecuzione avvenne il 20 marzo del 1898 a Brno e fu diretta da uno dei pi\u00f9 famosi studenti di Dvo\u0159\u00e1k, Leo\u0161 Jan\u00e1\u010dek. \nTrama.\nLa trama del poema \u00e8 stata presa dall'omonima opera di Karel Jarom\u00edr Erben. Le quattro scene musicali descrivono la storia di una donna che avvelena il marito e sposa subito un altro uomo. Una colomba selvatica si posa sulla lapide del marito defunto ed emette le note di una canzone triste e malinconica, giorno dopo giorno. La donna, pentita, si sente colpevole e si suicida gettandosi in un fiume."}
{"id": "3992206", "revid": "767487", "url": "https://it.wikipedia.org/wiki?curid=3992206", "title": "August Starek", "text": "Carriera.\nFu capocannoniere del campionato austriaco nel 1967."}
{"id": "3992210", "revid": "339392", "url": "https://it.wikipedia.org/wiki?curid=3992210", "title": "Phoenix Wright (film)", "text": ""}
{"id": "3992212", "revid": "124414549", "url": "https://it.wikipedia.org/wiki?curid=3992212", "title": "One Shot 2003", "text": "Le migliori canzoni del 2003 in questo album della collana One Shot dalla Universal Music Group."}
{"id": "3992220", "revid": "599013", "url": "https://it.wikipedia.org/wiki?curid=3992220", "title": "N\u00e9lson Veiga", "text": ""}
{"id": "3992222", "revid": "767487", "url": "https://it.wikipedia.org/wiki?curid=3992222", "title": "Wolfgang Gayer", "text": "Carriera.\nFu capocannoniere del campionato austriaco nel 1965."}
{"id": "3992224", "revid": "30445", "url": "https://it.wikipedia.org/wiki?curid=3992224", "title": "Aquiclude", "text": "L'aquiclude o acquicludo \u00e8 una formazione geologica a bassa permeabilit\u00e0. In idrologia viene identificata come formazione di roccia troppo impermeabile o non abbastanza fratturata per poter produrre acqua di falda."}
{"id": "3992238", "revid": "96929035", "url": "https://it.wikipedia.org/wiki?curid=3992238", "title": "C/2012 BJ98 Lemmon", "text": "C/2012 BJ98 Lemmon \u00e8 una cometa periodica appartenente al gruppo delle Halleidi: nonostante sia periodica porta nella sua denominazione la \"C/\" in quanto non \u00e8 ancora stato osservato un secondo passaggio al perielio. La cometa, scoperta il 26 gennaio 2012, \u00e8 stata inizialmente ritenuta un asteroide e come tale denominata, in seguito il 1\u00ba marzo 2012 si \u00e8 scoperto che era una cometa, poco dopo venivano trovate immagini di prescoperta risalenti al 29 dicembre 2011&lt;ref name=\"CBET n. 3039 COMET C/2012 BJ_98\"&gt; CBET n. 3039 COMET C/2012 BJ_98&lt;/ref&gt;. Tra il 1706 e il 1708 ha avuto un prolungato passaggio ravvicinato al pianeta Nettuno."}
{"id": "3992239", "revid": "486946", "url": "https://it.wikipedia.org/wiki?curid=3992239", "title": "Kilgarrah", "text": ""}
{"id": "3992243", "revid": "1442080", "url": "https://it.wikipedia.org/wiki?curid=3992243", "title": "Richard Brousek", "text": "Carriera.\nFu capocannoniere del campionato austriaco nel 1955."}
{"id": "3992245", "revid": "287204", "url": "https://it.wikipedia.org/wiki?curid=3992245", "title": "Bela Jenbach", "text": ""}
{"id": "3992246", "revid": "48951240", "url": "https://it.wikipedia.org/wiki?curid=3992246", "title": "Gustl Starek", "text": ""}
{"id": "3992253", "revid": "122834982", "url": "https://it.wikipedia.org/wiki?curid=3992253", "title": "One Shot 1990", "text": "One Shot 1990 \u00e8 un doppio album della collana One Shot dalla Universal Music e contenente brani di successo del 1990, pubblicato nel 2007."}
{"id": "3992254", "revid": "1027057", "url": "https://it.wikipedia.org/wiki?curid=3992254", "title": "Seker", "text": ""}
{"id": "3992256", "revid": "155634", "url": "https://it.wikipedia.org/wiki?curid=3992256", "title": "Paulina Grassl", "text": "Biografia.\nPaulina Grassl ha esordito in una gara FIS il 5 dicembre 2009 a Fun\u00e4sdalen, classificandosi 8\u00aa in uno slalom gigante, e il 27 gennaio 2010 ha debuttato in Coppa Europa a Gressoney-La-Trinit\u00e9 in slalom speciale non riuscendo a qualificarsi per la seconda manche. Convocata per i Mondiali juniores di Roccaraso 2012, ha conquistato la medaglia d'argento nello slalom speciale.\nIl 19 gennaio 2013 ha ottenuto il primo podio in Coppa Europa, il 2\u00ba posto nello slalom speciale di Schruns vinto dalla connazionale Charlotta S\u00e4fvenberg; pochi giorni dopo, il 27 gennaio, ha debuttato in Coppa del Mondo, non completando lo slalom speciale di Maribor. Nel massimo circuito internazionale avrebbe in seguito disputato altre quattro gare, tutte slalom speciali (l'ultimo il 5 gennaio 2014 a Bormio), senza concluderne nessuna.\nIl 25 novembre 2013 ha ottenuto il suo ultimo podio in Coppa Europa, a Levi in slalom speciale (3\u00aa), e si \u00e8 ritirata al termine della stagione 2017-2018; la sua ultima gara \u00e8 stata uno slalom speciale FIS disputato il 14 aprile a Lindvallen e chiuso dalla Grassl al 15\u00ba posto; in carriera non ha preso parte n\u00e9 a rassegne olimpiche n\u00e9 iridate."}
{"id": "3992262", "revid": "767487", "url": "https://it.wikipedia.org/wiki?curid=3992262", "title": "Ailton Pedro Mota Pereira", "text": ""}
{"id": "3992263", "revid": "1543377", "url": "https://it.wikipedia.org/wiki?curid=3992263", "title": "C/2012 E2 SWAN", "text": "C/2012 E2 (SWAN) \u00e8 stata una delle pi\u00f9 luminose comete scoperte dalla sonda spaziale SOHO. La cometa nonostante l'elevata magnitudine raggiunta al perielio non \u00e8 stata osservata dalla superficie della Terra ma solo da sonde spaziali, la Soho e la STEREO-B, una delle due sonde STEREO. La cometa \u00e8 stata scoperta da Vladimir Bezugly, un astrofilo ucraino tramite le immagini inviate dallo SWAN, uno dei dodici strumenti installati a bordo della SOHO, un fatto inusuale condiviso solo da una decina di altre comete dato che le altre pi\u00f9 di 2.000 comete sono state scoperte tramite gli strumenti C2 e C3. La cometa a causa delle non sufficientemente grandi dimensioni del suo nucleo si \u00e8 totalmente disgregata nelle ore in cui stava transitando al perielio. L'orbita della cometa era retrograda.\nOrigine.\nCome la maggior parte delle comete scoperte dalla SOHO questa cometa apparteneva alla famiglia delle comete Kreutz, una famiglia originatasi da una gigantesca cometa che dopo essere stata inserita da perturbazioni gravitazionali in un'orbita con un piccolissimo perielio si \u00e8 frantumata in vari pezzi, ognuno dei quali divent\u00f2 a sua volta una cometa, frantumandosi al successivo passaggio al perielio a causa delle ingenti forze mareali esercitate dal Sole e dalla intensissima radiazione solare che porta la superficie di queste comete ad una temperatura di oltre 1.000 \u00b0C."}
{"id": "3992264", "revid": "767487", "url": "https://it.wikipedia.org/wiki?curid=3992264", "title": "Imseti", "text": ""}
{"id": "3992267", "revid": "86599", "url": "https://it.wikipedia.org/wiki?curid=3992267", "title": "C/1853 W1 van Arsdale", "text": "C/1853 W1 (van Arsdale) \u00e8 la prima delle due comete scoperte dall'astrofilo statunitense Robert Van Arsdale. La cometa ha un'orbita parabolica che la fa classificare come una cometa non periodica, l'orbita \u00e8 anche retrograda."}
{"id": "3992273", "revid": "106483969", "url": "https://it.wikipedia.org/wiki?curid=3992273", "title": "Scandalo negli abissi", "text": "Scandalo negli abissi \"(Scandale aux abysses)\" \u00e8 un soggetto per balletto o cartone animato di Louis-Ferdinand C\u00e9line, pubblicato nel 1950 a Parigi dall'editore Chambriand.\nTrama.\nLa vicenda inizia nelle profondit\u00e0 degli abissi, \"in prossimit\u00e0 di Terranova, 3472 metri di profondit\u00e0\", dove Nettuno, nel lusso del suo Palazzo, \u00e8 afflitto da grandi preoccupazioni: inerme sotto i colpi delle modernit\u00e0 umane, viene tormentato dalle continue lamentele del popolo degli oceani, vittima delle crudeli cacce e pesche perpetrate dall'uomo. Come se non bastasse, l'inasprimento e la gelosia di sua moglie Venere, incapace di mantenere intatta la sua millenaria bellezza, lo assillano anche nella vita privata.\nL'unica consolazione che resta all'oramai impotente dio \u00e8 la grazia con cui si esibisce il corpo di ballo delle sirene: tra queste, una in particolare attira le attenzioni di Nettuno, la sbarazzina Pryntyl, con cui condivide intimi momenti tra boschetti d'alghe. Ma la gelosa Venere, informata del m\u00e9nage tra suo marito e la ballerina, accusa la bella sirena di \"tradimento verso le specie marine\", al punto che Nettuno, per non mettere in ulteriore pericolo il suo regno, si vede costretto ad esiliarla sulla terra, dove avr\u00e0 gambe per assistere agli orrori della vita umana, finch\u00e9 non torner\u00e0 ad essere degna di abitare i fondali marini.\nPryntyl arriva sulla terraferma, e trova subito lavoro in una taverna portuale, dove tutti restano ammaliati e dalla sua voce cristallina e dalla sua bellezza; ma questo incanto dura ben poco, e Pryntyl viene presto contagiata dalla corruzione delle abitudini umane, al punto che Nettuno, giunto alla taverna sotto spoglie umane, la trova ubriaca, senza voce, abbrutita a causa di quell'esilio lontano dagli abissi. Disperato per la condizione in cui versa la sua adorata, anche Nettuno si abbandona all'alcool, divenendo facile preda degli avventori della locanda, che lo derubano persino del suo tridente e lo trascinano infine al commissariato, dove la sua prigionia durer\u00e0 comunque ben poco. Complice una tromba d'aria infatti, Nettuno torna negli abissi, lasciando Pryntyl al suo destino.\nMa i vizi umani non sembrano pi\u00f9 interessare la sirena, che avverte forte il richiamo del mare, mentre una profonda malinconia la pervade.\nSi trova cos\u00ec al punto di confidare tutte le sue pene ad un ufficiale, convincendolo ad imbarcarla clandestinamente sulla nave dove lavora, per condurla al largo. Ma la nave su cui Pryntyl si imbarca \u00e8, sciaguratamente, la nave comandata dal temibile Kapitano Krog, il pi\u00f9 sanguinario tra i cacciatori di foche. Mentre si avvicinano al Palazzo di Nettuno, Pryntyl comincia a recuperare le sue originarie sembianze, e al posto delle gambe compare nuovamente la coda a scaglie blu, e il suo volto si purifica, e la sua voce ritorna armoniosa, tanto che un canto le sgorga spontaneo, incontrollato, cos\u00ec forte che Nettuno stesso riesce a sentirlo, commuovendosi per il prossimo ritorno della sua prediletta. Purtroppo, non soltanto il dio ode la melodia intonata da Pryntyl: il Kapitano Krog, dopo dei lunghi momenti di esitazione, si precipita nella cabina dove la sirena \u00e8 nascosta, e la uccide brutalmente.\nScosso da una tremenda ira, Nettuno conduce la nave al naufragio, punendone poi l'equipaggio con una pena esemplare: imprigionati in alcune boe, il Kapitano e i suoi marinai canteranno per l'eternit\u00e0, in bal\u00eca delle onde.\nL'opera si conclude con una descrizione delle moderne tecniche di difesa allestite da Nettuno, che, inconsolabile per la perdita di Pryntyl, vaga disperato per i fondali, rifuggendo la compagnia di Venere."}
{"id": "3992274", "revid": "767487", "url": "https://it.wikipedia.org/wiki?curid=3992274", "title": "Fra Lippo Lippi", "text": "Fra Lippo Lippi \u00e8 un gruppo musicale norvegese noto soprattutto per i singoli \"Shouldn't Have to Be Like That\", \"Everytime I See You\" e \"Light and Shade\" usciti negli anni ottanta.\nBiografia.\nIl bassista Rune Kristoffersen (nato il 22 settembre 1957) e il cantante Per \u00d6ystein S\u00f6rensen (nato il 13 dicembre 1961) fondano la band nel 1978. Il nome proviene dall'omonimo poemetto del poeta inglese Robert Browning, che aveva vissuto a lungo in Italia, dedicato al pittore italiano Filippo Lippi.\nI principali successi sono contenuti negli albi \"In Silence\" e \"Small Mercies\", influenzati fortemente dal Post-punk e dal Dark Wave in pieno stile Joy Division. Successivamente la band si indirizza verso il Pop rock. A met\u00e0 degli anni Ottanta, i pezzi di Fra Lippo Lippi si diffusero anche al di fuori dei confini norvegesi."}
{"id": "3992275", "revid": "400694", "url": "https://it.wikipedia.org/wiki?curid=3992275", "title": "Fad Gadget", "text": "Biografia.\nFad Gadget fu il primo artista a firmare per la Mute Records, la nascente etichetta indipendente di Daniel Miller che successivamente lanci\u00f2 i Depeche Mode.\nTra i singoli di maggior successo vanno ricordati \"Collapsing New People\" e \"Ricky's Hand\"."}
{"id": "3992291", "revid": "599013", "url": "https://it.wikipedia.org/wiki?curid=3992291", "title": "Petra Vlhov\u00e1", "text": "Biografia.\nStagioni 2011-2012.\nPetra Vlhov\u00e1 ha esordito in una gara valida ai fini del punteggio FIS il 19 novembre 2010 a Geilo, classificandosi 33\u00aa in slalom gigante, e il 2 marzo 2011 ha debuttato in Coppa Europa, chiudendo 26\u00aa a Jasn\u00e1 in slalom speciale. Il 20 gennaio 2012 ha conquistato la medaglia d'oro nello slalom speciale alla prima edizione dei Giochi olimpici invernali giovanili di Innsbruck. Convocata anche per i Mondiali juniores di Roccaraso 2012, ha conquistato la medaglia di bronzo nello slalom speciale.\nIl 26 novembre dello stesso anno si \u00e8 aggiudicata il primo podio in Coppa Europa in slalom speciale, sul tracciato svedese di Vemdalen, chiudendo seconda alle spalle dell'italiana Michela Azzola, e un mese pi\u00f9 tardi, il 18 dicembre, ha ottenuto la prima vittoria, nella stessa manifestazione continentale, vincendo lo slalom speciale di Courchevel in Francia.\nStagioni 2013-2018.\nNella stagione 2012-2013 ha esordito in Coppa del Mondo, il 29 dicembre nello slalom speciale di Semmering (classificandosi 11\u00aa ha conquistato subito i primi punti) e ai Campionati mondiali, nella rassegna iridata di Schladming, senza concludere la prova di slalom speciale. Nel 2014 ha preso parte ai XXII Giochi olimpici invernali di , piazzandosi 24\u00aa nello slalom gigante e 19\u00aa nello slalom speciale, e il 28 febbraio ha vinto la medaglia d'oro nello slalom speciale ai Mondiali juniores di Jasn\u00e1. L'anno dopo ai Mondiali di Vail/Beaver Creek 2015 \u00e8 stata 30\u00aa nello slalom gigante e 44\u00aa nello slalom speciale e, il 13 dicembre, ha ottenuto il suo primo podio in Coppa del Mondo vincendo lo slalom speciale di \u00c5re davanti alla svedese Frida Hansdotter e alla norvegese Nina L\u00f8seth.\nDal 2016 al 2021 \u00e8 stata allenata dall'italiano Livio Magoni (ex responsabile delle gare tecniche femminili della nazionale italiana e in precedenza allenatore di Tina Maze). Ai Mondiali di Sankt Moritz 2017 ha vinto la medaglia d'argento nella gara a squadre e si \u00e8 classificata 8\u00aa nello slalom gigante e 4\u00aa nello slalom speciale; l'anno successivo ha rappresentato la ai XXIII Giochi olimpici invernali di , dove si \u00e8 classificata 32\u00aa nel supergigante, 13\u00aa nello slalom gigante, 13\u00aa nello slalom speciale, 5\u00aa nella combinata, 9\u00aa nella gara a squadre e non ha completato la discesa libera. \u00c8 stata portabandiera alla cerimonia di chiusura.\nStagioni 2019-2020.\nAi Mondiali di \u00c5re 2019 ha vinto la medaglia d'oro nello slalom gigante, quella d'argento nella combinata e quella di bronzo nello slalom speciale; in quella stessa stagione si \u00e8 piazzata al secondo posto sia nella Coppa del Mondo generale, sia nella Coppa del Mondo di slalom gigante e in quella di slalom speciale, venendo sopravanzata da Mikaela Shiffrin (rispettivamente di 849, 137 e 283 punti) in tutte e tre le classifiche; i podi sono stati 14, tra cui 5 vittorie.\nNella stagione 2019-2020 ha conquistato le Coppe del Mondo di specialit\u00e0 di slalom speciale (superando la seconda classificata Mikaela Shiffrin di 20 punti) e di slalom parallelo (con 13 punti di vantaggio su Clara Direz); in classifica generale \u00e8 stata terza, a 189 punti da Federica Brignone, e i suoi podi stagionali sono stati 8, con 5 vittorie.\nStagioni 2021-2022.\nAi Mondiali di Cortina d'Ampezzo 2021 si \u00e8 aggiudicata la medaglia d'argento sia nello slalom speciale sia nella combinata, si \u00e8 piazzata 9\u00aa nel supergigante, 12\u00aa nello slalom gigante e non si \u00e8 qualificata per la finale nello slalom parallelo. Al termine di quella stessa stagione in Coppa del Mondo si \u00e8 aggiudicata la coppa di cristallo generale, sopravanzando la svizzera Lara Gut (di 160 punti); i suoi podi stagionali sono stati 9, con 5 vittorie.\nNella stagione 2021-2022 ha conquistato la sua seconda Coppa del Mondo di slalom speciale; ai XXIV Giochi olimpici invernali di ha vinto la medaglia d'oro nello slalom speciale ed \u00e8 stata 14\u00aa nello slalom gigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nGS = slalom gigante\nSL = slalom speciale\nPR = slalom parallelo\nCoppa Europa.\nCoppa Europa - vittorie.\nLegenda:\nGS = slalom gigante\nSL = slalom speciale"}
{"id": "3992292", "revid": "1442080", "url": "https://it.wikipedia.org/wiki?curid=3992292", "title": "Brighton International 1985 - Doppio", "text": "Il doppio del torneo di tennis Brighton International 1985, facente parte del Virginia Slims World Championship Series 1985, ha avuto come vincitrici Lori McNeil e Catherine Suire che hanno battuto in finale Barbara Potter e Helena Sukov\u00e1 4-6, 7-6, 6-4."}
{"id": "3992297", "revid": "1442080", "url": "https://it.wikipedia.org/wiki?curid=3992297", "title": "Open di Zurigo 1985 - Doppio", "text": "Il doppio del torneo di tennis Open di Zurigo 1985, facente parte del Virginia Slims World Championship Series 1985, ha avuto come vincitrici Hana Mandl\u00edkov\u00e1 e Andrea Temesv\u00e1ri che hanno battuto in finale Claudia Kohde Kilsch e Helena Sukov\u00e1 6-4, 3-6, 7-5."}
{"id": "3992307", "revid": "1442080", "url": "https://it.wikipedia.org/wiki?curid=3992307", "title": "Hilversum Trophy 1985 - Doppio", "text": "Il doppio del torneo di tennis Hilversum Trophy 1985, facente parte del Virginia Slims World Championship Series 1985, ha avuto come vincitrici Marcella Mesker e Catherine Tanvier che hanno battuto in finale Sandra Cecchini e Sabrina Gole\u0161 6\u20132, 6\u20132."}
{"id": "3992316", "revid": "599013", "url": "https://it.wikipedia.org/wiki?curid=3992316", "title": "Toray Pan Pacific Open 1985 - Doppio", "text": "Il doppio del torneo di tennis Toray Pan Pacific Open 1985, facente parte del Virginia Slims World Championship Series 1985, ha avuto come vincitrici Claudia Kohde Kilsch e Helena Sukov\u00e1 che hanno battuto in finale Marcella Mesker e Elizabeth Smylie 6-0, 6-4."}
{"id": "3992320", "revid": "729019", "url": "https://it.wikipedia.org/wiki?curid=3992320", "title": "Martin Marietta SV-5D", "text": "L'SV-5D (anche noto come X-23A PRIME ) era un modello di corpo portante costruito dalla Martin Marietta per l'United States Air Force (USAF) a met\u00e0 degli anni sessanta.\nIl suo scopo era dimostrare la fattibilit\u00e0 di un veicolo spaziale con una traiettoria di rientro abbastanza indipendente dall'orbita del satellite madre in grado di trasferire con precisione un carico dal satellite ad un punto prefissato sulla superficie terrestre, potendo anche deviare di 1100\u00a0km dal percorso di una corrispondente traiettoria di volo balistica.\nStoria del progetto.\nGeneralit\u00e0.\nAll'inizio degli anni sessanta, l'USAF finanzi\u00f2 diversi progetti presso le industrie aerospaziali nazionali per veicoli dotati di ali (anche a geometria variabile) destinati al rientro atmosferico che portarono, principalmente, allo sviluppo di due progetti, il Boeing X-20 Dyna-Soar (uno spazioplano con equipaggio) e l'ASSET (un veicolo per il rientro senza equipaggio a bordo).\nParallelamente la Martin stava sviluppando gi\u00e0 dal 1959 un veicolo basato sul concetto di corpo portante partendo dai profili Ames M1 ed M2 della NASA per il recupero delle capsule dati dai satelliti da osservazione SAMOS (\"Satellite And Missile Observation System\"). In seguito, fu preferito il profilo A-3 precedentemente sviluppato dalla Aerospace Corporation caratterizzato da una parte ventrale piatta e due derive verticali. Il disegno finale fu affidato a Hans Multhopp, un ingegnere tedesco che aveva lavorato durante la seconda guerra mondiale alla Focke-Wulf, che adatt\u00f2 i volumi del profilo originale della Aerospace ai requisiti di carico richiesti dall'USAF disegnando il profilo A3-4 (poi noto come SV-5).\nDopo la cancellazione del programma Dyna-Soar, le risorse impiegate sul progetto ASSET furono fuse, nel gennaio del 1964, con quelle dell'SV-5 nel programma 680A dell'Air Force (chiamato anche START, \"Spacecraft Technology and Advanced Reentry Test\") che riuniva tutti gli studi sui corpi portanti.\nIl programma START era diviso in due progetti, il PRIME (\"Precision Reentry Including Maneuvering reEntry\"), un modello in scala di SV-5 senza pilota dedicato allo studio di fattibilit\u00e0 di un veicolo di rientro che dar\u00e0 vita all'X-23A ed il PILOT (\"Piloted Lowspeed Tests\"), la versione a grandezza naturale dell'SV-5 che diventer\u00e0 l'X-24A.\nI lavori sul PRIME iniziarono nel novembre del 1964, con un contratto per quattro esemplari assegnato dalla divisione sistemi spaziali della USAF alla Martin Aircraft Company che raffin\u00f2 il disegno dell'SV-5 nella nuova versione SV-5D, un veicolo da 400\u00a0kg in alluminio con un sistema di protezione termico ablativo per il rientro a velocit\u00e0 ipersoniche. Tra il dicembre del 1966 e l'aprile del 1967 furono lanciati tre veicoli X-23 mediante un lanciatore Atlas SLV-3. Visto il successo dei primi tre lanci fu deciso di rinunciare al quarto per motivi economici.\nDesignazione modello.\nAl modello SV-5D della Marietta \u00e8 stata generalmente attribuita la designazione X-23A.&lt;BR&gt;\nIl 16 novembre del 1965, fu richiesto il nome X-23A per il modello con equipaggio SV-5P (a cui verr\u00e0 invece assegnato il nome X-24A nel 1967).\nLa documentazione che accompagnava il SV-5P era chiara circa le caratteristiche del veicolo: con equipaggio e per basse velocit\u00e0 di volo. L'ufficio preposto dell'USAF rigett\u00f2 la richiesta perch\u00e9, secondo le linee guida per la designazione del 1962, il prefisso \"X\" poteva essere assegnato solo a velivoli con equipaggio mentre a loro, erroneamente, quel veicolo risultava \"unmanned\".\nLa questione si trascin\u00f2 per diversi mesi ed alla fine i responsabili dell'USAF decisero di richiedere la designazione X-23A per il modello senza equipaggio SV-5D PRIME e la designazione X-24A per il modello con equipaggio SV-5P.\nLa proposta per l'X-24A fu quindi presentata ed approvata, ma per l'X-23A, apparentemente, non fu presentata alcuna richiesta formale all'ufficio preposto.\nLa ragione \u00e8 probabilmente da ricercare nelle scarse possibilit\u00e0 di successo che la richiesta aveva di essere accolta, stante il rifiuto dell'ufficio per la nomenclatura di accettare velivoli senza equipaggio.\nLa designazione X-23 rimase quindi vacante.\nTecnica.\nCellula.\nI principali elementi strutturali del corpo centrale erano costruiti da alluminio 2014-T6 rivettato ed imbullonato. Questo materiale fu scelto (preferendolo al titanio, previsto nelle prime fasi di progettazione) per la sua caratteristica di trasferire rapidamente il calore dalle zone pi\u00f9 calde, riducendo cos\u00ec gli stress meccanici dovuti alla dilatazione termica. Il contenitore della strumentazione era in lega di magnesio HK31A. I due flap posizionati nella parte ventrale-posteriore della fusoliera erano costituiti da piastre forgiate di berillio, mentre le derive erano costruite con lastre di berillio su pannelli a nido d'ape in acciaio.\nSistemi e impianti.\nScudo termico.\nL'intera struttura era rivestita da uno scudo termico ablativo studiato dalla Martin dello spessore compreso tra i 20 ed i 70 millimetri. Questo materiale (ESA 3560 HF) era formato da una struttura a nido d'ape che tratteneva il materiale ablativo costituito da un elastomero siliconico intrecciato con fibre di silice. I bordi di attacco delle appendici alari e parte della zona ventrale della fusoliera erano protette dall'ESA 5500 HF, simile al precedente ma di densit\u00e0 maggiore. Le zone maggiormente sollecitate termicamente (il cono anteriore ed i flap posti nella parte ventrale posteriore) erano invece protette da un polimero carbo-fenolico. Le superfici delle antenne erano rivestite di Teflon.\nControlli di volo.\nIl sistema di controllo dell'assetto (ARTIS, \"Attitude Reference and Trajectory Instrumentation System\") era costituito da un sistema di navigazione inerziale composto da giroscopi ed accelerometri che fornivano ad un rudimentale computer le informazioni sull'assetto. Il profilo di missione era preprogrammato ed il computer aveva il compito di comandare gli attuatori dei flap ed i motori a razzo per mantenere l'assetto e la rotta.\nNel vuoto, l'assetto dell'SV-5D era controllato mediante un sistema RCS composto di 6 piccoli motori a razzo (due per ogni asse corpo) da 0,2 libbre (circa 90 grammi) di spinta alimentati con azoto a 40 psi (il serbatoio era caricato a 3000 psi) e comandati da valvole a solenoide, sufficienti a correggere gli errori iniziali dovuti alla separazione dal lanciatore e a mantenere l'assetto durante la fase di volo esoatmosferica.\nNella fase di volo atmosferica, invece, l'assetto veniva controllato variando la posizione di due flap mossi da due attuatori idraulici (uno per ogni flap) la cui pompa era alimentata da una batteria. Muovendoli entrambi contemporaneamente variava l'assetto sull'asse di beccheggio, muovendoli asimmetricamente variava l'assetto sugli assi di imbardata e rollio.\nA bordo erano presenti tre batterie zinco-argento, una principale per il sistema di controllo d'assetto, una ausiliaria per il sistema idraulico e una per la strumentazione di bordo e la telemetria.\nSistema di recupero.\nNella fase di rientro, una volta raggiunta la velocit\u00e0 di Mach 2, veniva sparato con una carica pirotecnica un parafreno da un metro e mezzo di diametro per stabilizzare e rallentare ulteriormente il veicolo. Il parafreno estraeva anche il paracadute principale da 16 metri di diametro al quale era collegato il sistema per il recupero aereo del veicolo da parte di un JC-130B.\nImpiego operativo.\nL'originario programma di voli prevedeva quattro missioni, una per ogni esemplare costruito. Il primo fu lanciato il 21 dicembre 1966 dalla Vandenberg Air Force Base, con un profilo di missione di \"minimo rischio\", senza deviazioni dalla traiettoria e simulando il rientro sulla terra da un'orbita bassa. Il parafreno si apr\u00ec come previsto ad un'altezza di 30 chilometri, ma il paracadute principale non si dispieg\u00f2 completamente ed il veicolo and\u00f2 perso nell'oceano Pacifico.\nIl secondo fu lanciato il 5 marzo del 1967 con una deviazione di circa 1000\u00a0km dalla traiettoria balistica ed effettuando manovre a velocit\u00e0 supersonica. Il sistema di recupero non funzion\u00f2 completamente (alcune corde del paracadute principale non si strapparono come previsto al momento dell'aggancio con il C130) ed anche questo esemplare fin\u00ec in mare.\nIl terzo ed ultimo esemplare lanciato vol\u00f2 il 19 aprile 1967, simulando un rientro da orbita bassa con una deviazione di 1143 chilometri. Tutto and\u00f2 secondo i programmi e fu recuperato con successo.\nIl quarto esemplare era stato costruito per un'eventuale missione di riserva nel caso di fallimento di una missione precedente e non vol\u00f2 mai.\nEsemplari attualmente esistenti.\nDei quattro esemplari inizialmente costruiti, i primi due non furono recuperati dopo il volo, il terzo (l'SV-5D 3) ed il quarto (SV-5D 4) sono esposti presso il National Museum of the United States Air Force."}
{"id": "3992322", "revid": "1305772", "url": "https://it.wikipedia.org/wiki?curid=3992322", "title": "Vittorio Parisi", "text": "Vittorio Parisi pu\u00f2 riferirsi alle seguenti persone:"}
{"id": "3992325", "revid": "1442080", "url": "https://it.wikipedia.org/wiki?curid=3992325", "title": "ASB Classic 1986 - Doppio", "text": "Il doppio del torneo di tennis ASB Classic 1986, facente parte del Virginia Slims World Championship Series 1986, ha avuto come vincitrici Anne Hobbs e Candy Reynolds che hanno battuto in finale Lea Antonoplis e Adriana Villagr\u00e1n 6-1, 6-3."}
{"id": "3992328", "revid": "483325", "url": "https://it.wikipedia.org/wiki?curid=3992328", "title": "Martin Marietta X-23", "text": ""}
{"id": "3992330", "revid": "1305772", "url": "https://it.wikipedia.org/wiki?curid=3992330", "title": "Torta Linzer", "text": "La torta di Linz (Linzer Torte) \u00e8 una torta austriaca con un disegno a forma di reticolo sopra l'impasto. Prende il nome dall'omonima citt\u00e0 di Linz.\nComposizione.\nLa torta di Linz \u00e8 molto bassa, dall'impasto friabile di farina, burro classico, tuorli d'uovo, scorza di limone, cannella e succo di limone, e nocciole, ma vengono usate anche noci o mandorle, ricoperto da marmellata di ribes rosso o lekvar o, in alternativa, lekvar di prugne, lampone duro, oppure marmellata di albicocca. \u00c8 coperta da un reticolo di strisce di impasto. La pasta viene srotolata in strisce molto sottili, disposte per formare una rete sopra la marmellata. La pasta viene spazzolata con albume d'uovo leggermente sbattuto, messa in forno, e, a volte decorata con mandorle a lamelle.\n\"Linzer sabl\u00e9s\" (in tedesco Linzer Augen, \"Occhi Linzer\") sono una versione del dolce della grandezza di un biscotto, ottenuta tagliando un cerchio di un impasto simile, ricoprendolo di marmellata, ponendo un altro tondo di pasta in cima, questa volta a forma di ciambella con un buco al centro dell'impasto, e spolverando poi con zucchero a velo.\nStoria.\nLa torta di Linz \u00e8 la ricetta di torta pi\u00f9 antica conosciuta al mondo. Per molto tempo una ricetta del 1696 della Stadt- und Landesbibliothek di Vienna era quella nota come la pi\u00f9 antica. In ogni caso, nel 2005, Waltraud Fai\u00dfner, Il direttore della biblioteca del Landesmuseum dell'Alta Austria e autore del libro \"Wie mann die Linzer Dortten macht\" (\"Come fare la Linzer Torte\") trov\u00f2 una ricetta veronese ancora pi\u00f9 vecchia risalente al 1653 nel Codex 35/31 nell'archivio di Admont Abbey.\nInoltre, l'invenzione della torta di Linz \u00e8 oggetto di numerose leggende, che riguardano un confettiere viennese dal nome \"Linzer\" (come riportato da Alfred Polgar) o dal pasticcere francone Johann Konrad Vogel (1796\u20131883), che nel 1823 circa a Linz ha cominciato una produzione di massa della torta che ha reso la citt\u00e0 famosa nel mondo.\nIl viaggiatore austriaco Franz H\u00f6lzlhuber intorno al 1850 presumibilmente port\u00f2 la Linzer Torte a Milwaukee, da dove la ricetta poi si diffuse negli Stati Uniti.\nDiffusione.\nLa torta di Linz \u00e8 un classico delle feste nella tradizione austriaca, ungherese, svizzera, tedesca, tirolese e viene frequentemente mangiata a Natale.\nLa torta di Linz \u00e8 spesso realizzata sotto forma di tartine o biscotti nei panifici del Nord America."}
{"id": "3992333", "revid": "773636", "url": "https://it.wikipedia.org/wiki?curid=3992333", "title": "Il convitato di pietra (opera)", "text": "Il convitato di pietra \u00e8 un'opera del compositore russo Aleksandr Sergeevi\u010d Dargomy\u017eskij. Il libretto segue fedelmente, con alcune modifiche di lieve entit\u00e0, il testo teatrale de \"Il convitato di pietra\", microdramma facente parte delle \"Piccole tragedie\" di Aleksandr Sergeevi\u010d Pu\u0161kin.\nStoria della composizione.\nDargomy\u017eskij inizi\u00f2 a pensare all'opera nel 1863, ma a causa della sua malattia al cuore, la composizione procedette lentamente. L'opera era stata quasi completata, quando nel gennaio del 1869 il compositore mor\u00ec: in accordo con la sua volont\u00e0 la composizione fu terminata da C\u00e9sar Cui e l'orchestrazione fu fatta da Nikolaj Rimskij-Korsakov. La prima dell'opera ebbe luogo al teatro Mariinskij di San Pietroburgo il 28 febbraio 1872, diretta da Eduard N\u00e1pravn\u00edk con Osip Petrov. Alcuni anni pi\u00f9 tardi Rimskij-Korsakov effettu\u00f2 una revisione della sua orchestrazione, riscrisse alcuni passaggi originali di Dargomy\u017eskij ed aggiunse un preludio orchestrale. Questa versione, completata nel 1903 ed eseguita per la prima volta nel 1907 al teatro Bol'\u0161oj di Mosca, \u00e8 attualmente considerata quella standard. Questa composizione ebbe una grande influenza nei successivi sviluppi dell'opera russa, soprattutto sui componenti del \"Gruppo dei Cinque\". Essa venne scritta in uno stile innovativo per la sua epoca: senza arie, quasi senza canto di gruppo, interamente costruita su recitativi melodici e declamazioni messe in musica. Lo scopo di questa scelta voluto da Dargomy\u017eskij era non solo la rappresentazione della veridicit\u00e0 del dramma, ma anche la rappresentazione artistica con l'aiuto della musica del linguaggio umano in tutte le sue sfumature. Pi\u00f9 tardi queste idee furono riprese in particolare da Modest Petrovi\u010d Musorgskij, che stimava molto Dargomy\u017eskij e lo riteneva un suo maestro, nel Boris Godunov e soprattutto nella Chovan\u0161\u010dina.\nTrama.\nL'azione ha luogo in Spagna nel XVII secolo.\nAtto I.\nScena prima Don Juan, cacciato da Madrid per l'uccisione di un suo rivale, vi \u00e8 segretamente ritornato con il fedele servitore Leporello e si nasconde nel cimitero di un monastero nei dintorni della citt\u00e0. Da un monaco apprende che il cimitero \u00e8 visitato ogni giorno da Donna Anna, vedova di un commendatore da lui ucciso a duello. Dopo averla vista decide di conoscerla e si reca in citt\u00e0.\nScena seconda A casa dell'attrice Laura si sono riuniti amici e spasimanti. Il canto di Laura incanta gli ospiti, ma uno di loro, Don Carlos, avendo saputo che le parole sono state scritte dal suo amante passato Don Juan, \u00e8 preso dall'ira: proprio lui ha ucciso suo fratello! Laura vuole cacciarlo, ma gli altri ospiti riescono a rappacificarli. Laura canta ancora e poi gli ospiti se ne vanno, ma la donna decide di trattenere l'irascibile Don Carlos, del quale si \u00e8 invaghita. La loro conversazione \u00e8 per\u00f2 interrotta dall'arrivo di Don Juan: Laura lo accoglie con gioia. Il duello \u00e8 inevitabile ed ha luogo subito: Don Juan uccide Don Carlos.\nAtto II.\nDopo aver ucciso Don Carlos, Don Juan si rifugia nuovamente nel monastero, dove si fa passare per un eremita. Don Juan riesce a fare conoscenza con Donna Anna, sotto il falso nome di Don Diego. La donna lo ascolta con curiosit\u00e0 e timore, ma alla fine cede e lo invita a casa sua per l'indomani. Inebriato dal successo, Don Juan lancia una sfida insolente al destino, invitando all'incontro anche il commendatore defunto. Un terrore agghiacciante prende lui e Leporello al vedere che la statua del commendatore china il capo in cenno di assenso.\nAtto III.\nNella stanza di Donna Anna. Il cuore della donna non resta insensibile al corteggiamento di Don Juan, ma quest'ultimo si lascia sfuggire una frase sull'omicidio del marito. Egli non ne vuole pi\u00f9 parlare, ma all'insistenza della donna e sicuro del fatto che lei contraccambia i suoi sentimenti, le svela il suo vero nome. Non \u00e8 pentito dell'assassinio ed \u00e8 pronto a morire per mano di Donna Anna, ma questa non prova odio per lui ed anzi gli dichiara il suo amore. Don Juan \u00e8 in trionfo, ma in quel momento si odono dei passi pesanti: ecco che compare la statua del commendatore. Donna Anna perde i sensi, ed il commendatore tende la mano a Don Juan: questi temerariamente gliela stringe, ed entrambi sprofondano all'inferno."}
{"id": "3992334", "revid": "72396", "url": "https://it.wikipedia.org/wiki?curid=3992334", "title": "Fratelli dell'Uomo", "text": "Fratelli dell'Uomo \u00e8 un'organizzazione non governativa di cooperazione internazionale nata in Italia nel 1969 e appartenente al gruppo Fr\u00e8res des Hommes, sorta in Francia nel 1965, con affiliazioni in Belgio e Lussemburgo. Opera in America Latina e Africa con partner locali, sostenendone progetti e iniziative. Gli ambiti di questa cooperazione, sempre mirata a rafforzare i processi di partecipazione democratica, riguardano il diritto al cibo, la sovranit\u00e0 alimentare, la difesa dell'ambiente e dei beni comuni, l'economia solidale, il diritto alla salute, le migrazioni e il co-sviluppo.\nIn Italia Fratelli dell'Uomo svolge attivit\u00e0 di informazione, educazione e sensibilizzazione. Lo scopo \u00e8 di mettere in evidenza gli stretti legami che esistono tra le problematiche del Nord e del Sud del mondo; contribuire a elaborare una revisione profonda delle relazioni politiche, economiche e culturali tra paesi ricchi e paesi poveri; combattere gli stereotipi e i pregiudizi di un Sud \"incapace di farsi carico di se stesso\"; favorire la crescita di consapevolezza e la diffusione di una cultura di solidariet\u00e0 e cooperazione, creare relazioni e avviare percorsi di cooperazione tra attori sociali del Nord e del Sud del mondo.\nFratelli dell'Uomo \u00e8 un'organizzazione laica e indipendente riconosciuta dal Ministero degli affari esteri italiano e ha ottenuto dall'Istituto italiano della donazione l'attestato di conformit\u00e0 ai principi contenuti nella Carta della Donazione.\nNel 2019 \u00e8 stato avviato un processo di fusione per incorporazione con la branca italiana di Amref (Associazione Amref Health Africa Onlus)."}
{"id": "3992336", "revid": "1442080", "url": "https://it.wikipedia.org/wiki?curid=3992336", "title": "Virginia Slims of Nashville 1984 - Doppio", "text": "Il doppio del torneo di tennis Virginia Slims of Nashville 1984, facente parte del Virginia Slims World Championship Series 1984, ha avuto come vincitrici Sherry Acker e Candy Reynolds che hanno battuto in finale Mary Lou Daniels e Paula Smith 5-7, 7-6, 7-6."}
{"id": "3992340", "revid": "716632", "url": "https://it.wikipedia.org/wiki?curid=3992340", "title": "Finaz", "text": ""}
{"id": "3992346", "revid": "110157", "url": "https://it.wikipedia.org/wiki?curid=3992346", "title": "Torneo di pallacanestro maschile NCAA Division I 1986", "text": "Il Torneo di pallacanestro maschile NCAA Division I 1986 si disput\u00f2 dal 13 marzo al 31 marzo 1986. Si tratt\u00f2 della 48\u00aa edizione del torneo.\nVinsero il titolo i Louisville Cardinals allenati da Denny Crum, al secondo successo della loro storia. Pervis Ellison venne eletto Most Outstanding Player.\nSquadre.\nLe squadre partecipanti furono 64, suddivise in quattro Region: East, Midwest, Southeast e West."}
{"id": "3992347", "revid": "2730", "url": "https://it.wikipedia.org/wiki?curid=3992347", "title": "Virginia Slims of Washington 1984 - Doppio", "text": "Il doppio del torneo di tennis Virginia Slims of Washington 1984, facente parte del Virginia Slims World Championship Series 1984, ha avuto come vincitrici Barbara Potter e Sharon Walsh che hanno battuto in finale Leslie Allen e Anne White 6-1, 6-7, 6-2."}
{"id": "3992350", "revid": "79968", "url": "https://it.wikipedia.org/wiki?curid=3992350", "title": "Bus sniffing", "text": "In informatica, il Bus sniffing o Bus snooping \u00e8 una tecnica usata nei sistemi Distributed Shared Memory e multiprocessore per avere coerenza della cache. Sebbene ci sia una memoria principale, ci sono diverse cache (una per processore) e, a meno di un'azione preventiva, la stessa locazione di memoria potrebbe essere caricata all'interno di due cache diverse, con due valori diversi. Per prevenire ci\u00f2, ogni controller della cache monitora il bus per leggere le trasmissioni che potrebbero causare il fenomeno, cos\u00ec da interdire la linea di cache relativa.\nOgni linea di cache pu\u00f2 assumere questi stati: \"dirty\" (\u00e8 stata aggiornata dal processore), \"valid\", \"invalid\" o \"shared\" i quali vengono asseriti quando un blocco \u00e8 caricato nella cache. Il primo blocco caricato viene marcato come valid.\nIn una lettura mancata alla cache, la richiesta di lettura \u00e8 trasmessa sul bus. Tutti i controller della cache monitorano il bus. Se uno di essi controlla l'indirizzo ed \u00e8 in \"dirty\", lo cambia in \"valid\" e invia la copia al richiedente. Lo stato \"valid\" significa che la linea cache \u00e8 in corso.\nIn una scrittura mancata (un tentativo di scrivere il valore, ma non \u00e8 in cache), il bus snooping assicura che ogni copia in ogni altra cache sia settata a \"invalid\". \"Invalid\" significa che una copia esisteva in cache, ma non \u00e8 pi\u00f9 disponibile.\nNel momento in cui si scrive un blocco settato a \"valid\" il suo stato si cambia in \"dirty\" e una trasmissione \u00e8 inviata a tutti i controller delle cache per invalidare le sue copie."}
{"id": "3992355", "revid": "110157", "url": "https://it.wikipedia.org/wiki?curid=3992355", "title": "Jarov (Plze\u0148-sever)", "text": "Jarov \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992356", "revid": "1442080", "url": "https://it.wikipedia.org/wiki?curid=3992356", "title": "Virginia Slims of California 1984 - Doppio", "text": "Il doppio del torneo di tennis Virginia Slims of California 1984, facente parte del Virginia Slims World Championship Series 1984, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Rosie Casals e Alycia Moulton 6\u20132, 6\u20133."}
{"id": "3992359", "revid": "2730", "url": "https://it.wikipedia.org/wiki?curid=3992359", "title": "Virginia Slims of Pennsylvania 1984 - Doppio", "text": "Il doppio del torneo di tennis Virginia Slims of Pennsylvania 1984, facente parte del Virginia Slims World Championship Series 1984, ha avuto come vincitrici Katerina B\u00f6hmov\u00e1 e Marcela Skuhersk\u00e1 che hanno battuto in finale Ann Henricksson e Nancy Yeargin 6\u20131, 6\u20133."}
{"id": "3992360", "revid": "1964823", "url": "https://it.wikipedia.org/wiki?curid=3992360", "title": "Admilson Estaline Dias Barros", "text": "Carriera.\nClub.\nGioca nella massima serie portoghese con l'Arouca.\nNazionale.\nHa partecipato alla Coppa d'Africa del 2013."}
{"id": "3992365", "revid": "461603", "url": "https://it.wikipedia.org/wiki?curid=3992365", "title": "Admilson Estaline Dias de Barros", "text": ""}
{"id": "3992366", "revid": "1522738", "url": "https://it.wikipedia.org/wiki?curid=3992366", "title": "Gezora", "text": ""}
{"id": "3992367", "revid": "461603", "url": "https://it.wikipedia.org/wiki?curid=3992367", "title": "G\u00eag\u00ea", "text": ""}
{"id": "3992368", "revid": "461603", "url": "https://it.wikipedia.org/wiki?curid=3992368", "title": "G\u00e9g\u00e9", "text": ""}
{"id": "3992370", "revid": "228587", "url": "https://it.wikipedia.org/wiki?curid=3992370", "title": "Cattedrale di Praga", "text": ""}
{"id": "3992371", "revid": "461603", "url": "https://it.wikipedia.org/wiki?curid=3992371", "title": "Geg\u00e9", "text": ""}
{"id": "3992372", "revid": "1494169", "url": "https://it.wikipedia.org/wiki?curid=3992372", "title": "Sorin (disambigua)", "text": ""}
{"id": "3992373", "revid": "2131569", "url": "https://it.wikipedia.org/wiki?curid=3992373", "title": "Dibromodiclorometano", "text": "Il Dibromodiclorometano \u00e8 un alometano tetrasostituito.\nSintesi.\nLa sintesi del dibromodiclorometano risulta abbastanza difficoltosa dal punto di vista energetico. Pu\u00f2 essere ottenuto trattando tetraclorometano con trifluoruro di bromo in presenza di cloruro di alluminio o di BBr3.\nPrecauzioni.\nIl dibromodiclorometano \u00e8 dannoso per l'uomo se ingerito o inalato, a contatto con la pelle o con gli occhi pu\u00f2 causare irritazione, \u00e8 necessario quindi manipolare la molecola con le adeguate precauzioni indossando indumenti da laboratorio per evitare il contatto con pelle ed occhi e con l'utilizzo di cappe aspiranti per evitare l'inalazione di eventuali vapori. Il CBr2Cl2 va conservato in luogo fresco ed asciutto in contenitore chiuso ermeticamentre."}
{"id": "3992374", "revid": "110157", "url": "https://it.wikipedia.org/wiki?curid=3992374", "title": "Kace\u0159ov (Plze\u0148)", "text": "Kace\u0159ov \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992375", "revid": "1442080", "url": "https://it.wikipedia.org/wiki?curid=3992375", "title": "Virginia Slims of Denver 1984 - Doppio", "text": "Il doppio del torneo di tennis Virginia Slims of Denver 1984, facente parte del Virginia Slims World Championship Series 1984, ha avuto come vincitrici Anne Hobbs e Marcella Mesker che hanno battuto in finale Sherry Acker e Candy Reynolds 6\u20132, 6\u20133."}
{"id": "3992382", "revid": "287204", "url": "https://it.wikipedia.org/wiki?curid=3992382", "title": "CBr2Cl2", "text": ""}
{"id": "3992388", "revid": "767487", "url": "https://it.wikipedia.org/wiki?curid=3992388", "title": "L'alibi era perfetto", "text": "L'alibi era perfetto (\"Beyond a Reasonable Doubt\") \u00e8 un film del 1956 diretto da Fritz Lang.\nSi tratta dell'ultimo film diretto da Lang in America.\nTrama.\nAustin Spencer, un editore di giornali, vuole dimostrare che spesso un cittadino \u00e8 condannato a morte senza che ci sia la certezza della colpa, e che l'implacabile verdetto pu\u00f2 essere emesso sulla base di prove inadeguate e insufficienti.\nNe parla con lo scrittore di romanzi, Tom Garrett, fidanzato di sua figlia Susan. Ha in mente di montare un caso in cui si possa provare platealmente come sia possibile comminare ingiustamente la sedia elettrica, in polemica con l'irreprensibile procuratore distrettuale della citt\u00e0, Roy Thompson.\nSul giornale \u00e8 riportata la notizia dell'omicidio di una danzatrice di nightclub, Patty Gray. Sul fatto di sangue le indagini brancolano nel buio. Propone al futuro genero di inventare a bella posta degli indizi falsi in modo che Tom sia incolpato dell'omicidio costringendo cos\u00ec gli inquirenti ad arrestare e condannare un individuo innocente. A quel punto il suocero interverrebbe dimostrando con fotografie e documenti l'inconsistenza e la falsit\u00e0 degli indizi rinvenuti.\nTom accetta il piano e tutto si svolge come previsto. Ma all'improvviso Spencer muore in un incidente d'auto prima che possa testimoniare, e le prove fotografiche destinate a scagionare Tom sono distrutte nell'incendio del veicolo.\nTom \u00e8 giudicato colpevole e messo nel braccio della morte. Gli affannosi tentativi di Susan e dell'avvocato-giornalista, suo amico, per salvarlo sembrano naufragare, quando provvidenzialmente l'esecutore testamentario, a cui Austin Spencer aveva affidato le proprie volont\u00e0, rivela la presenza nelle sue carte di una lettera scritta di pugno dal defunto che attesta la veridicit\u00e0 delle dichiarazioni del condannato. Tom Garrett pu\u00f2 cos\u00ec essere graziato.\nMa Susan scopre che Tom conosce il nome vero della ballerina assassinata. Insospettita, costringe il fidanzato a confessare. Ottenuta la conferma che \u00e8 lui il vero colpevole, lo denuncia al magistrato, impedendo, all'ultimo momento, che firmi la grazia. Tom non potr\u00e0 pi\u00f9 sottrarsi alla sedia elettrica.\nProduzione.\nIl regista ebbe uno scontro durissimo con il produttore per le scene ambientate nel braccio della morte, un altro dei tanti che gi\u00e0 avevano condizionato e \"rovinato\" i suoi film americani. Prese dunque la decisione che da quel momento non avrebbe mai pi\u00f9 fatto film in America.\nLa prima del film si ebbe il 13 settembre 1956.\nCritica.\nInnocenza e colpevolezza.\nJacques Rivette:\n\u00abLang, come si sa, ricerca sempre la verit\u00e0 oltre le apparenze, e qui la ricerca va anche oltre le inverosimiglianze. \u00c8 forse inutile rilevare il contrasto di questo film di Lang con alcune sue opere precedenti, come \"Furia\" e \"Sono innocente\"! Qui l'innocenza con le apparenze di colpevolezza, l\u00e0 colpevolezza con apparenza di innocenza...Oltre le apparenze, cos'\u00e8 l'innocenza o la colpevolezza? Qualcuno \u00e8 mai in realt\u00e0 innocente o colpevole?\u00bb\nSceneggiatura fuori dell'ordinario.\nFran\u00e7ois Truffaut:\n\u00abSi capisce che la critica si sia indignata per una sceneggiatura cos\u00ec fuori dell'ordinario. Tuttavia essa corrisponde alle preoccupazioni di un uomo che gli avvenimenti mondiali, la guerra, il nazismo, la deportazione, il maccartismo, hanno rinforzato nella sua rivolta che si \u00e8 trasformata in un immenso disgusto\u00bb.\nLa giustizia.\nPaolo Mereghetti:\n\u00abL'ultimo film americano di Lang, lucida e inquietante parabola sul rapporto fra il singolo e la giustizia: portando all'estremo il processo di astrazione del suo stile, il regista sottolinea l'idea di colpevolezza universale che \u00e8 al centro del suo mondo con una ricchezza di colpi di scena e di sfumature psicologiche magistrali\u00bb \nDue film in uno.\nRaymond Bellour:\n\u00ab...questo film ha in comune con pochi altri la particolarit\u00e0 di condensare due film in uno. O, meglio, di fare del film che si vede il doppio ingannevole dell'altro che si va costruendo celatamente al suo interno e che si scopre alla fine, rimanendo di sasso e con l'impellente desiderio di rivedere al pi\u00f9 presto il film appena visto, per riuscire, questa volta, ad afferrare i due film contemporaneamente e a chiarire, una volta per tutte, uno attraverso l'altro\u00bb.\nI personaggi.\nFritz Lang stesso dichiara, a proposito dei personaggi di questo film:\n\u00ab...mi chiedevo se il pubblico avrebbe accettato il fatto che l'\"eroe\" simpatico del film all'ultimo momento si rivelasse un odioso assassino, cominciai anche a domandarmi chi fosse peggio come persona, l'assassino o la ricattatrice senza scrupoli che insegue con fredda determinazione il suo denaro.[...] E la donna di cui l'assassino \u00e8 innamorato? Lo ama veramente? Lasciare un uomo che ha commesso un assassinio \u00e8 forse comprensibile, ma tradirlo, consegnarlo sapendo che finir\u00e0 sulla sedia elettrica, \u00e8 un'altra cosa. Chi dei due \u00e8 peggiore? O chi dei tre? O chi dei quattro, se includiamo il giornalista che \u00e8 innamorato di Susan e leva di mezzo un rivale semplicemente telefonando al carcere?\u00bb\nStefano Socci collega il protagonista ai molti eroi negativi rappresentati da Lang nella sua lunga carriera:\n\u00abChi \u00e8 questo Tom Garrett, nome e volto comuni, se non l'ennesima e gloriosa personificazione della diversit\u00e0? Un assassino, un malato, un illusionista. Paludato civilmente da giornalista-scrittore, Tom \u00e8 invece un guerriero pagano a caccia nella giungla notturna della metropoli. \u00c8 vittima della sua natura eccentrica, crea l'immagine di un falso assassino che dissimula il criminale vero\u00bb.\nLa messa in scena.\nIl film si rivela una lucida riflessione sul potere della \u201cmessa in scena\u201d. Spencer crede di inventare un finto colpevole ai danni del Procuratore, Tom Garrett recita come una finzione ci\u00f2 che in verit\u00e0 \u00e8 un fatto reale, il regista dirige teatralmente le emozioni dello spettatore, tanto da far dire a Serge Daney che \u00ab...bisogna vedere il film due volte: una volta per la suspense e una volta per apprezzare il suo humour al contrario\u00bb.\nIl finale.\nLotte Eisner:\n\u00ab\"Quando la citt\u00e0 dorme\" lasciava la possibilit\u00e0 di una conclusione non tragica; \"La donna del ritratto\" era solo un incubo dal quale il protagonista poteva risvegliarsi; il finale ambiguo di \"La strada scarlatta\" permetteva al vero assassino, l'impiegatuccio ingannato, di gettare tutta la colpa sullo sfruttatore; in \"L'alibi era perfetto\" la conformista Susan e il suo giornalista vivranno sempre felici. Il padre che si batteva contro la pena di morte sar\u00e0 dimenticato. Lang concorda con Brecht: l'uomo non \u00e8 affatto buono\u00bb.\nRemake.\nUna nuova versione di \"Beyond a Reasonable Doubt\" \u00e8 del 2009 ed \u00e8 stata diretta da Peter Hyams, con attori protagonisti Michael Douglas, Amber Tamblyn, e Jesse Metcalfe. Il film \u00e8 uscito nelle sale l'11 settembre 2009."}
{"id": "3992390", "revid": "123973878", "url": "https://it.wikipedia.org/wiki?curid=3992390", "title": "Karl Mauch", "text": "Biografia.\nNacque nella piccola citt\u00e0 di Stetten im Remstal, nella attuale Germania. La sua famiglia non era ricca, e - nonostante il giovane Mauch provasse grande interesse per la storiografia e la geografia e in particolare per l'esplorazione (aveva una vera e propria ossessione per l'Africa, all'epoca un continente quasi inesplorato) - egli non pot\u00e9 iscriversi all'universit\u00e0 per mancanza di denaro.\nAffascinato dai racconti biblici riguardanti il Re Salomone e la Regina di Saba e convinto che il leggendario palazzo di quest'ultima si trovasse in Africa, era deciso a intraprendere un viaggio per trovarlo. Dedic\u00f2 ben 11 anni alla preparazione del suo viaggio, raccogliendo abbastanza denaro, studiando l'inglese, il latino e leggendo i resoconti dei primi esploratori portoghesi che visitarono le coste africane durante l'et\u00e0 delle scoperte. Si prepar\u00f2 anche fisicamente, percorrendo tutte le mattine lunghe distanze a piedi e abituandosi a digiunare per lunghi periodi, nonch\u00e9 acquisendo pratica nella scherma e nell'uso delle armi. Invi\u00f2 una lettera al direttore di una nota rivista di geografia tedesca, August Petermann, chiedendo sovvenzioni per il suo viaggio, ma la risposta fu negativa.\nMauch arriv\u00f2 a Durban, in Sudafrica, nel 1865, e cominci\u00f2 la sua ricerca. Nel 1867 scopr\u00ec diversi giacimenti di oro, il che confermava la sua idea che il Palazzo della Regina di Saba dovesse essere vicino. Fu inoltre lo scopritore del Monte Bismarck, che dedic\u00f2 al grande cancelliere e alla Germania da poco unificata. Il suo rapporto con le trib\u00f9 indigene fu difficile, gli capit\u00f2 perfino di essere preso prigioniero dai nativi, ma infine fu proprio grazie al loro aiuto che nel 1871 scopr\u00ec un complesso architettonico noto ora con il nome di Grande Zimbabwe.\nMauch, non avendo i mezzi necessari, comp\u00ec solo un'analisi superficiale del sito, osservando le costruzioni e confrontando resti di porte di legno con la sua matita di cedro.\nMauch, alla vista di questo enorme edificio provvisto di cinta muraria, e credendo che mai le popolazioni indigene potessero aver costruito qualcosa di cos\u00ec grande, pens\u00f2 erroneamente che i costruttori dovessero essere Fenici, secondo un'idea di eurocentrismo molto diffusa nel XIX secolo, pensando che la flotta fenicia di Chiram avesse portato le pietre e il cedro dal Libano fino al porto di Ophir per poi edificare la citt\u00e0 al centro delle Miniere di Re Salomone tra i fiumi Limpopo e Zambesi.\nRitornato in Germania, si aspettava una accoglienza trionfale e magari l'assegnazione di una cattedra in qualche universit\u00e0, ma rest\u00f2 ben presto deluso: a causa della sua mancanza di titoli di studio questa possibilit\u00e0 gli era preclusa, e il suo carattere difficile e scontroso fecero il resto. Non guadagn\u00f2 molto dalle sue scoperte, e per sopravvivere dovette lavorare in una fabbrica di cemento, il che non aiut\u00f2 la sua salute gi\u00e0 debilitata dai lunghi viaggi (soffriva di una malattia al fegato). Spesso non aveva il denaro per comprarsi le medicine necessarie, e cominci\u00f2 a bere. Mor\u00ec nel 1875 all'et\u00e0 di 37 anni, pochi giorni dopo la caduta dal terzo piano da un albergo di Stoccarda che lo aveva lasciato semi-paralizzato.\nLe conclusioni a cui arriv\u00f2 Karl Mauch vennero successivamente smentite da archeologi professionisti che trent'anni dopo condussero un' esplorazione migliore del sito.\nGli edifici non erano stati realizzati nell'Antichit\u00e0 ma nel Medioevo, e tutti i reperti rinvenuti mostravano una chiara origine africana.\nAnche il legno che Mauch aveva pensato fosse cedro era in realt\u00e0 sandalo africano."}
{"id": "3992391", "revid": "7", "url": "https://it.wikipedia.org/wiki?curid=3992391", "title": "Peteano di Sagrado", "text": ""}
{"id": "3992393", "revid": "473173", "url": "https://it.wikipedia.org/wiki?curid=3992393", "title": "Matteo Zuppi", "text": ""}
{"id": "3992394", "revid": "287204", "url": "https://it.wikipedia.org/wiki?curid=3992394", "title": "Kbelany", "text": "Kbelany \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992397", "revid": "287204", "url": "https://it.wikipedia.org/wiki?curid=3992397", "title": "Ko\u010d\u00edn", "text": "Ko\u010d\u00edn \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992398", "revid": "287204", "url": "https://it.wikipedia.org/wiki?curid=3992398", "title": "Kocin", "text": ""}
{"id": "3992403", "revid": "223378", "url": "https://it.wikipedia.org/wiki?curid=3992403", "title": "\u0391 elica", "text": ""}
{"id": "3992405", "revid": "223320", "url": "https://it.wikipedia.org/wiki?curid=3992405", "title": "Rhedosaurus", "text": ""}
{"id": "3992406", "revid": "124968615", "url": "https://it.wikipedia.org/wiki?curid=3992406", "title": "Th\u00e9odore Reinach", "text": "Biografia.\nNel 1894 divenne docente al Coll\u00e8ge de France e mantenne la cattedra fino al 1901. Fu poi reintegrato nel 1924 e insegn\u00f2 sino alla morte. Nel 1916 gli fu conferita la medaglia della Royal Numismatic Society.\nFu grande studioso non solo di filologia, ma anche di storiografia e numismatica, oltre che commentatore ed editore di Flavio Giuseppe."}
{"id": "3992408", "revid": "287204", "url": "https://it.wikipedia.org/wiki?curid=3992408", "title": "Kopidlo", "text": "Kopidlo \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992414", "revid": "105611", "url": "https://it.wikipedia.org/wiki?curid=3992414", "title": "Palazzetto dello Sport Mario Argento", "text": ""}
{"id": "3992418", "revid": "287204", "url": "https://it.wikipedia.org/wiki?curid=3992418", "title": "Nazionale Under-20 di calcio della Nigeria", "text": "La Nazionale Under-20 di calcio della Nigeria \u00e8 la rappresentativa calcistica della Nigeria composta da giocatori Under-20 ed \u00e8 affiliata alla CAF. Ha partecipato all'unica edizione del WAFU U-20 Championship nel 2008, venendo eliminata ai quarti di finale dal Senegal ai rigori. Al Mondiale Under-20 del 2011 ha vinto il \"FIFA Fair Play Award\"."}
{"id": "3992420", "revid": "767487", "url": "https://it.wikipedia.org/wiki?curid=3992420", "title": "Koryta (Plze\u0148)", "text": "Koryta \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992425", "revid": "938", "url": "https://it.wikipedia.org/wiki?curid=3992425", "title": "Lingua proto-polinesiaca", "text": "Il proto-polinesiaco, (codice linguistico internazionale PPN), \u00e8 il proto-linguaggio ipotetico dal quale sarebbero derivate tutte le moderne lingue polinesiane. Usando le tecniche della linguistica comparata, gli studiosi sono stai in grado di ricostruire la lingua primigenia, nello stesso modo del protoindoeuropeo e del proto-uralico. Lo stesso metodo ha permesso di supportare le prove archeologiche ed etnografiche che indicavano come madre-patria, delle popolazioni che parlavano il Proto-Polinesiaco, la zona compresa tra Tonga, Samoa ed isole adiacenti. \nFonologia.\nLa fonologia del Proto-Polinesiaco \u00e8 molto semplice: 13 consonanti, 5 vocali.\nVocali.\nIl Proto-Polinesiaco ha cinque vocali semplici, /a/ /e/ /i/ /o/ /u/, senza distinzioni di lunghezza. In diverse lingue figlie, sequenze di vocali successive si sono riunite per produrre vocali lunghe e dittonghi, ed in alcuni linguaggi questi suoni sono divenuti, pi\u00f9 tardi, dei fonemi. \nVocabolario.\nDi seguito una tavola che rappresenta semplici parole in differenti linguaggi Il segno &lt;'&gt; rappresenta un'Occlusiva glottidale, IPA /\u0294/. Tutti i segnii &lt;ng&gt; (&lt;g&gt; nel samoano) rappresentano il singolo fonema /\u014b/. La lettera &lt;r&gt; in ogni caso rappresenta l'alveolare sonora . "}
{"id": "3992426", "revid": "125543229", "url": "https://it.wikipedia.org/wiki?curid=3992426", "title": "Draft WNBA 2012", "text": "Il Draft WNBA 2012 fu il sedicesimo draft tenuto dalla WNBA e si svolse il 16 aprile 2012."}
{"id": "3992427", "revid": "767487", "url": "https://it.wikipedia.org/wiki?curid=3992427", "title": "Toyota Grand Prix of Long Beach 2012", "text": "Il Toyota Grand Prix of Long Beach 2012 \u00e8 la terza tappa della stagione 2012 della Indy Racing League. Si \u00e8 disputato il 15 aprile 2012 sul circuito di Long Beach e ha visto la vittoria di Will Power."}
{"id": "3992428", "revid": "767487", "url": "https://it.wikipedia.org/wiki?curid=3992428", "title": "Der Zarewitsch", "text": "Der Zarewitsch o Lo Zarevich \u00e8 un'operetta in tre atti di Heinz Reichert e B\u00e9la Jenbach con le musiche di Franz Leh\u00e1r, andata in scena al Deutschen K\u00fcnstlertheater di Berlino il 21 febbraio 1927.\nUna delle ultime operette di Franz Leh\u00e1r: scritta per il tenore Richard Tauber, \u00e8 ispirata in parte sulla storia drammatica di Alessio, l'unico dei figli sopravvissuti di Pietro il Grande che venne condannato a morte dallo zar per tradimento. Nell'operetta, come nella storia reale, lo zarevic ripara all'estero con la donna amata. Le analogie finiscono qui: mentre il vero Alessio, rientrato in patria, venne arrestato e incarcerato, nell'operetta lo zarevic dovr\u00e0 lasciare l'innamorata per salire al trono dopo la morte del padre.\n\"Lo zarevich\" va in scena il 15 giugno 1927 con Ines Lidelba al Teatro Reinach di Parma.\nPer il Teatro Verdi (Trieste) va in scena nel 1956 nel Castello di San Giusto.\nTrama.\nLo zarevic, erede del trono di Russia, preoccupa il Primo Ministro e il granduca per il suo scarso interesse nei riguardi delle donne. Il granduca s'ingegna per organizzare l'incontro tra lo zarevic e Sonja, una ballerina che ha richiamato l'attenzione del giovane durante un numero in cui lei si era esibita in un ruolo maschile. Lo stratagemma funziona cos\u00ec bene che i due giovani si innamorano uno dell'altra. Quando il Primo Ministro annuncia l'arrivo di una principessa che sar\u00e0 la sposa del futuro zar, l'erede al trono fugge all'estero con l'amata bench\u00e9 il granduca abbia cercato di screditare ai suoi occhi Sonja. Quando, a Napoli, ritrova la coppia, il granduca si sforza di convincere i due innamorati a rompere la loro relazione, ricorrendo al senso del dovere del giovane e ai sentimenti patriottici di Sonja. Dalla Russia giunge la notizia della morte dello zar e la coppia si rassegna ad obbedire alla ragione di stato, separandosi per sempre."}
{"id": "3992435", "revid": "110157", "url": "https://it.wikipedia.org/wiki?curid=3992435", "title": "Kozojedy (Plze\u0148)", "text": "Kozojedy \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992436", "revid": "169529", "url": "https://it.wikipedia.org/wiki?curid=3992436", "title": "Joseph Reinach", "text": "Biografia.\nFratello di Salomon Reinach e Th\u00e9odore Reinach, fu segretario particolare del presidente L\u00e9on Gambetta e parlamentare (1889-1914); si schier\u00f2 a difesa di Alfred Dreyfus durante il processo.\nGi\u00e0 come giornalista della \"Republique fran\u00e7aise\", si era contrapposto a Georges Boulanger con articoli che gli guadagnarono tre sfide a duello, che ebbero luogo una contro Edmond Magnier e due contro Paul D\u00e9roul\u00e8de. Poi, durante l\"'Affaire\", dalle colonne del \"Si\u00e8cle\" sostenne l'istanza di revisione avanzata da Auguste Scheurer-Kestner, denunciando la falsificazione imputata al maggiore Henri e la complicit\u00e0 di Esterhazy; gli anti-Dreyfusardi si scatenarono contro di lui adducendo l'origine ebraica come motivo della sua difesa del detenuto all'Isola del Diavolo."}
{"id": "3992449", "revid": "125964062", "url": "https://it.wikipedia.org/wiki?curid=3992449", "title": "Personaggi di Alla ricerca della Valle Incantata", "text": "Lista dei personaggi della serie di film \"Alla ricerca della Valle Incantata\".\nPersonaggi principali.\nTricky.\nTricky (\"Cera\") \u00e8 un cucciolo femmina di Triceratopo pestifera, cocciuta, testarda, scontrosa e arrogante, ma sa essere gentile, generosa e leale a volte. Nei primi 6 film \u00e8 doppiata da Monica Vulcano, dal 7\u00b0 fino al 12\u00b0 da Jasmine Laurenti, per poi essere ridoppiata da Monica Vulcano nel 13\u00b0 film. Nella serie tv \u00e8 doppiata di nuovo da Jasmine Laurenti.\nDucky.\nCucciolo femmina di ,Parasaurolophus \u00e8 molto dolce, vivace, simpatica e gioiosa. Sorella adottiva di Spike, che ha trovato quando era un uovo, \u00e8 un membro positivo del gruppo ed \u00e8 molto amica di Petrie. Nei primi 2 film \u00e8 doppiata da Federica De Bortoli, mentre dal 3\u00b0 al 6\u00b0 da Lorenzo De Angelis. Dal 7\u00b0 fino al 12\u00b0 \u00e8 doppiata da Debora Magnaghi. Nel 13\u00b0 film e nella serie Tv \u00e8 doppiata da Tosawi Piovani.\nPetrie.\nUn piccolo Pteranodonte ingenuo ma simpatico e di buon cuore. Nel primo film non sa ancora volare, ma impara grazie alle narici del Denti Aguzzi. Nonostante in generale si dimostri piuttosto pavido, quando i suoi amici si sono trovati in situazioni di pericolo non ha esitato a intervenire in loro aiuto. Nell'avventura n\u00b012 si scopre che ha paura delle nuvole. \u00c8 doppiato da Marco Mete nel primo, dal 2\u00b0 al 6\u00b0 da Mino Caprio e dal 7\u00b0 fino al 12\u00b0 da Davide Garbolino, per poi essere ridoppiato da Mino Caprio nel 13\u00b0 film. Nella serie tv \u00e8 doppiato di nuovo da Davide Garbolino.\nSpike.\nCucciolo di stegosauro schivo, goloso e pigro, ma in fondo buono, parla in rare occasioni. Adottato da Ducky nel primo episodio quando era ancora un uovo, per lei \u00e8 un fratello acquisito. \nMordicchio.\nMordicchio (\"Chomper\") \u00e8 un cucciolo di Tirannosauro detto il Denti Aguzzi buono, infatti al contrario degli altri Denti Aguzzi, preferisce gli insetti. Compare in due film e nella serie TV animata, dimostra sempre un carattere buono. Ha avuto paura di perdere tutti i denti e di Doc, il sauro solitario.\nAli.\nGiovane Brontosauro femmina amica di Piedino, compare nel quarto film, diverr\u00e0 amica di Piedino ma all'inizio ha paura degli amici perch\u00e9 non sono collilunghi; alla fine diverr\u00e0 loro amica.\nRuby.\nCucciolo di Oviraptor il membro pi\u00f9 grande del gruppo, compare solo nella serie TV animata e nel quattordicesimo film, fa da baby sitter a Mordicchio; conosce ogni segreto sul Misterioso Aldil\u00e0 e quando i ragazzi sono nel dubbio lei sa sempre cosa dire.\nAltri personaggi.\nNonno e Nonna Collolungo.\nSono i nonni paterni di Piedino. Sono molto affezionati al loro nipote.\nNel primo film ricoprono un ruolo pressoch\u00e9 marginale, essendo anche privi di dialoghi. A partire dai sequel, per\u00f2, acquisteranno sempre pi\u00f9 importanza, essendo gli unici rimanenti della famiglia di Piedino, a parte il padre. Nel quarto film il nonno si ammala gravemente, e Piedino inizier\u00e0 un viaggio pericoloso per salvarlo. Nel sesto, si reca a salvare Piedino nel misterioso Aldil\u00e0. Si rivelano inoltre molto saggi e preziosi consiglieri per tutti gli abitanti della Valle, in particolare per i cuccioli protagonisti.\nTopsy.\n\u00c8 un triceratopo, padre di Tricky, che non vuole avere a che fare con nessuno, specialmente con gli stranieri. Ha un carattere burbero, autoritario e severo, in particolare con la figlia. Si dimostra spesso molto diffidente, malsopportando i membri di altre razze di dinosauri, specialmente i \"Collilunghi\". Ciononostante, accetta abbastanza volentieri che la figlia giochi con Piedino e gli altri. Nel terzo film sembra cambiare il suo carattere in meglio, al punto di decidere di smettere di essere cos\u00ec aggressivo con tutti. Tuttavia, nei successivi sequel, dimostra ancora il suo tipico caratteraccio. In fondo per\u00f2 dimostra di essere buono, coraggioso, molto affezionato alla figlia e in grado di andare d'accordo con gli altri. Nell'undicesimo film, viene appellato col nomignolo di Topsy, e trover\u00e0 una nuova compagna, in quanto la sua precedente famiglia, moglie e figlie, apparse nel primo film, sembrano scomparse a causa del Grande Terremoto che lo separ\u00f2 dalla figlia Tricky. Dall'unione con questa nuova femmina di triceratopo nascer\u00e0 un'altra figlia.\nBron.\n\u00c8 il padre di Piedino. Si incontra solo nel decimo film e nella serie animata, riallacciando il rapporto con il figlio.\nQuando Piedino era un uovo, part\u00ec per cercare un posto migliore in cui vivere, ma quando seppe della morte di mamma collolungo, and\u00f2 alla ricerca del figlio. Nel viaggio cre\u00f2 un branco in cui lui \u00e8 il capo.\nMadre di Ducky e Spike.\n\u00c8 un Saurolophus che tiene molto a i suoi cuccioli.\nMadre di Petrie.\n\u00c8 uno Pteranodonte anche lei molto attenta ai suoi cuccioli. Nella sua famiglia ha fatto entrare Guido, un microraptor.\nBranco di Ali.\nIl branco, fungendo da comparsa, apparir\u00e0 nel quarto film e in un episodio della serie animata. Qui, i membri del branco daranno la caccia a Mordicchio, perch\u00e9 esso verr\u00e0 notato dalla nonna di Piedino, poich\u00e9 per scherzare spaventer\u00e0 Ali e un suo nuovo amico: Rhetty. Alla fine, si renderanno conto dello sbaglio.\nAli, giovane piccola del branco, far\u00e0 amicizia con Piedino e inizialmente avr\u00e0 molta difficolt\u00e0 con il resto del gruppo, specialmente Tricky. Alla fine, capir\u00e0 che non ha senso giudicare gli altri perch\u00e9 appartenenti a razza diverse.\nLe Facce Arcobaleno.\nSono 2 dinosauri(precisamente dei Gallimimus) che appaiono nel settimo film per aiutare Piedino e i suoi amici alla ricerca della pietra di fuoco freddo. Ne appaiono altre nel nono,nel decimo e nell'undicesimo.\nNasotozzo.\n\u00c8 un Pachirinosauro.\nNell'ottavo film si finge un dinosauro saggio e sapiente, famoso per i suoi viaggi. All'inizio gli adulti decidono di far istruire i loro figli grazie alla sua sapienza. In seguito si scoprir\u00e0 l'imbroglio. Ma in fondo, Nasotozzo si rivela essere davvero saggio e di buon cuore, accompagnando Piedino, Tricky e Petrie nel misterioso Aldil\u00e0 per trovare Ducky, affrontando anche un'albertosauro per difenderli.\nTria.\nVecchia amica di Topsy, \u00e8 un triceratopo di colore rosa. \u00c8 spiritosa e molto chiacchierona. \u00c8 la madre di Tricia e nuova compagna di Topsy.\nTricia.\n\u00c8 la figlia di Tria e Topsy. \u00c8 la preferita della famiglia. All'inizio i loro genitori davano conto solo a lei e non a Tricky.\nDinah e Dana.\n2 piccole Triceratopine, sono le \"nipotine di Tricky\", compaiono nel sesto film, sono dei combinaguai curiosissimi, parlano con un accento infantile e causano problemi alla loro \"zietta\".\nTippy.\nCucciolo di Stegosauro, appare nell'ottavo film, di poche parole e molto socievole, diverr\u00e0 amico di Spike causando la gelosia di Ducky, a causa di una nevicata che ha colpito la valle emigra con Spike fuori dalla valle.\nDoc.\nIl grande collolungo solitario che salver\u00e0 la vita a Piedino. Viene chiamato \"Sauro Solitario\", perch\u00e9 considerato un leggendario eroe che vaga da solo per le terre senza fissa dimora aiutando chi \u00e8 in difficolt\u00e0. Diventer\u00e0 l'idolo di Piedino, che tenter\u00e0 di imitarlo e di essere coraggioso come lui. Ricomparir\u00e0 anche nella serie televisiva, alla ricerca di una sua vecchia fiamma. \u00c8 il terrore di Mordicchio. \u00c8 un Diplodocus.\nMo.\nUn oftalmosauro cucciolo, giocherellone e amico di fango di Piedino che parla in terza persona, il suo primo pensiero \u00e8 divertirsi e fare scherzi agli amici (qualunque sia la situazione, anche se viene separato dai suoi simili). Appare nel nono film e in un episodio della serie TV.\nSue.\nGiovane collo lungo supersaurus salva Piedino da un sarcosuco: parte in viaggio con quest'ultimo e i suoi nonni. Vuole avere la confidenza con dinosauri pi\u00f9 alti di lei.\nShorty.\nGiovane Brachiosauro adottato dal padre di Piedino appare nel decimo film, esso sar\u00e0 un po' bulletto con lui diventandone geloso; alla fine riconoscer\u00e0 in Piedino un fratello.\nI minisauri.\nPiccoli mussauri, appaiono nell'undicesimo film. All'inizio creduti pericolosi, diventano amici di Piedino, i principali sono Sketter e Lizzie ed il loro capo \u00e8 il Grande Papi.\nGuido.\nMicroraptor, appare nella dodicesima avventura. Non sa di saper volare all'inizio, ma gli verr\u00e0 rivelato dai suoi amici, che l'hanno visto volare mentre era sonnambulo.\nAppare in un episodio della serie TV dove lui e Petrie a causa di un colpo di vento finiranno alla Roccia Nera, ma riusciranno a tornare a casa tutti e due con l'aiuto di Swooper, un dungaripterus cieco che dopo molti anni riesce di nuovo a volare e si stabilisce nella Grande Vallata.\nLoofah, Doofah e Foobie.\nSono tre beipiaosauri, un po' strampalati, che appaiono nella tredicesima avventura, chiamate anche pance gialle. La loro amicizia con Piedino sar\u00e0 movimentata e piena d'insegnamenti insieme ad altri loro amici beiposauri.\nIl signor coda a clava.\n\u00c8 un Ankylosaurus apparso a partire dal secondo film. Se ne vedono anche degli altri apparsi nei seguenti, ma non \u00e8 noto se siano parenti o amici.\nI genitori di Mordicchio.\nAppaiono nel secondo film e si presentano come anti-eroi nel quinto film, sono i due tirannosauri genitori di Mordicchio che nel secondo film attaccano Piedino, Tricky, Spike, Ducky e Petrie, perch\u00e9 li credono ladri dell'uovo di Mordicchio, e nel quinto film, dopo una lotta con un giganotosauro, li riconoscono come salvatori della vita di Mordicchio; infatti la mamma di Mordicchio fa un largo sorriso a Tricky. Di loro due, la mamma \u00e8 marroncina e il pap\u00e0 \u00e8 verde scuro, e tutti e due sono molto legati a Mordicchio. Alla fine sempre del quinto film abbracceranno Mordicchio con grande gioia e saluteranno i piccoli dinosauri quando se ne vanno in groppa ad Elsie, una giovane elasmosaura che ha portato in superficie Mordicchio e Piedino quando erano finiti in acqua.\nAntagonisti.\nDenti Aguzzi.\nDenti Aguzzi (\"Sharptooth\") \u00e8 l'antagonista principale del primo film. \u00c8 un tirannosauro feroce, spietato, aggressivo, temuto, pericoloso e famelico, che nel corso del film d\u00e0 una caccia spietata a Piedino e i suoi amici. Compare solo nel primo film anche se viene pi\u00f9 volte menzionato nel corso dei sequel. In confronto agli altri Denti Aguzzi della serie, questo \u00e8 noto soprattutto per aver ucciso la mamma di Piedino, per la sua forza e agilit\u00e0 e per essere sopravvissuto a varie situazioni mortali durante il film.\nDenti Aguzzi sembra essere cieco dall'occhio destro che tiene sempre chiuso: in alcune scene del film, per\u00f2 (ad esempio quando si riprende dalla caduta nel burrone), l'occhio si apre. Probabilmente si \u00e8 procurato l'handicap quando ha inseguito Piedino e Tricky nei rovi e quando ha infilato la testa una spina gli si \u00e8 conficcata nell'occhio. Un libro per ragazzi del primo film spiega che \u00e8 proprio questo il motivo per cui perseguita Piedino e i suoi compagni. Nello stesso romanzo \u00e8 anche approfondita la sua personalit\u00e0: se nel film \u00e8 mostrato come una pura e istintiva forza della natura, nel libro \u00e8 descritto come uno spietato assassino, che uccide pi\u00f9 per divertimento che per bisogni alimentari: difatti nel libro \u00e8 mostrato come, alla fine della storia, trovandosi nei pressi della Valle Incantata e avvertendo la presenza di numerosi animali, egli gioisca alla possibilit\u00e0 di trovare pi\u00f9 prede possibili da uccidere. \nSebbene che Denti Aguzzi non parli mai, i suoi ruggiti hanno la voce del doppiatore Frank Welker.\nStessi Denti Aguzzi.\nNel corso della serie di film e della serie animata e di opere derivate il termine \"denti aguzzi\" viene usato per indicare qualunque dinosauro carnivoro visto all'interno della saga, per questo i denti aguzzi possono appartenere a diverse specie come \"Tyrannosaurus\" (nel primo, secondo, quinto, sesto e decimo film, e nella serie animata), \"Velociraptor\" (antagonisti principali del terzo film), \"Giganotosaurus\" (antagonista principale del quinto film), \"Allosaurus\" (antagonista principale del sesto film), \"Albertosaurus\" (antagonista principale dell'ottavo film), \"Daspletosaurus\" (antagonista secondario del decimo film), \"Utahraptor\" (antagonisti principali dell'undicesimo film e antagonisti secondari della serie animata), \"Spinosaurus\" (antagonista principale del dodicesimo film), \"Baryonyx\" (antagonisti principali del tredicesimo film), \"Carnotaurus\" (antagonista principale del ) e \"Yutyrannus\" (antagonisti secondari del ). Per licenza scenica i denti aguzzi dei sequel, in confronto al Denti Aguzzi originale del primo film, sono piuttosto goffi, lenti e impacciati, e finiscono per fallire ogni loro attacco ai protagonisti, limitandosi a spaventarli e a ruggire arrabbiati quando falliscono per poi venire puntualmente sconfitti, o provocando la loro morte.\nDenti Aguzzi nuotatori.\nNoto anche come i Denti Aguzzi che nuotano, appaiono nel quarto, quinto, nono e decimo film, sono un \"Deinosuchus\" come una dei due antagonisti principali del quarto film, un Hydroterosaurus (elasmosaurus) come antagonista minore del quarto film, uno squalo preistorico (Cretoxyrhina) come antagonista secondario del quinto film, un Liopleurodon come antagonista principale del nono film e un Sarcosuchus come antagonista secondario del decimo film.\nOzzy &amp; Strut.\nSono due fratelli struziomimi, ladri di uova noti come antagonisti principali del secondo film. Ozzy \u00e8 ossessionato dal divorare uova; inoltre, molto burbero, severo e irritabile \u00e8 il capo del duo. Strut invece \u00e8 il sottomesso e al contrario di Ozzy predilige una dieta vegetariana ed \u00e8 pi\u00f9 imbranato e maldestro. Entrambi cercheranno di mangiare l'uovo di Ducky, e durante un crollo di rocce l'uovo di Duky che era stato rubato da Ozzy e Strut scappa dalle mani di Strut e l'uovo di Duky torna al suo posto nel nido della madre di Duky insieme alle altre uova. I due ruba-uova credono che gli amici di Piedino siano quelli che gli hanno rovinato la cena, non sanno per\u00f2 che l'uovo che si \u00e8 schiuso era in realt\u00e0 un uovo di Denti Aguzzi. Alla fine del film verranno inseguiti dai genitori di Mordicchio nel Misterioso Aldil\u00e0.\nHyp, Nod e Mut.\nSono gli antagonisti secondari, poi antieroi, del terzo film, Hyp \u00e8 un Hypsilophodon, Nod \u00e8 un Nodosaurus e Mut \u00e8 un Muttaburrasaurus entrambi adolescenti che fanno i bulli con Piedino e i suoi amici, ma alla fine diventeranno amichevoli con loro aiutandoli a liberare l'acqua bloccata da rocce volanti e a sconfiggere un pericoloso branco di feroci denti aguzzi velociraptor. Appariranno anche in loro aiuto in un episodio della serie animata, e sono inaspettatamente come dei loro amici-rivali.\nIchy &amp; Dil.\nSono gli antagonisti principali del quarto film. Dil \u00e8 un deinosuco che si definisce i \"denti\" del gruppo e pare non ci veda per niente bene. Ichy invece \u00e8 un ictiornis, che si definisce gli \"occhi\" del gruppo ed \u00e8 lui ad individuare le prede per poi permettere a Dil di catturarle. Entrambi per\u00f2, per le loro incapacit\u00e0, si sopportano a malapena. Nel quarto film cercano di mangiarsi Piedino e suoi amici, ma ogni loro fallimento provoca tra i due un litigio. Nell'ultimo litigio, Ichy viene lanciato via da un colpo di coda di Dil e Dil subito dopo fugge inseguito da un Elasmosaurus. Nella versione inglese Dil \u00e8 una femmina, ma nel doppiaggio italiano fu cambiato in un maschio.\nPterano.\n\u00c8 uno zio materno di Petrie noto come antagonista secondario, poi antieroe, del settimo film. Era il vecchio capo del branco, molto ambiguo, disonesto e avido di potere e autorit\u00e0, ma non riuscir\u00e0 a dimostrarsene capace. Cos\u00ec, in seguito, dopo anni di assenza, torner\u00e0 in scena per riacquistare il suo titolo tentando di trarre potere dalla fantomatica \"Pietra di Fuoco Freddo\". Dopo due inutili tentativi di trarre poteri dalla particolare pietra, diventa anti-eroe salvando Piedino e i suoi amici da una seguente eruzione. Verso la fine del film, nonostante il suo pentimento, verr\u00e0 bandito dalla Valle Incantata, ma, in merito al suo salvataggio, solo per cinque periodi freddi nel Misterioso Aldil\u00e0. \u00c8 doppiato da Claudio Moneta\nRinkus &amp; Sierra.\nSono gli antagonisti principali del settimo film, sono due pterosauri due complici di Pterano, ma hanno l'aria di essere pi\u00f9 cattivi, disonesti e assetati di potere di lui. Rinkus \u00e8 un ranforinco visto stupido solo all'inizio ed \u00e8 in realt\u00e0 \u00e8 pi\u00f9 astuto di Sierra, come dimostra il piano di Pterano per condurli alla Pietra di Fuoco Freddo in modo che possano prendere il suo potere. Sierra \u00e8 un cearadattilo aggressivo e visto come un pazzo sadico. Alla fine Rinkus e Sierra, rimasti nervosamente delusi dal fatto che Pterano non sia capace di trarre poteri dalla Pietra di Fuoco Freddo, si ribellano a lui e cercano di ottenere poteri dalla roccia con sassate, ma la fanno esplodere e vengono sbalzati in aria dalla sua esplosione. Doppiati da Stefano Albertini (Rinkus) e da Diego Sabre (Sierra).\nArtiglio Rosso.\nAntagonista principale della serie animata, \u00e8 un tirannosauro caratterizzato da una lunga e profonda cicatrice rossa sul suo volto.\nStrido &amp; Tonfo.\nAntagonisti secondari della serie animata, sono due Utahraptor alleati del feroce e diabolico Artiglio Rosso."}
{"id": "3992459", "revid": "599013", "url": "https://it.wikipedia.org/wiki?curid=3992459", "title": "Erich Habitzl", "text": "Carriera.\nFu capocannoniere del campionato austriaco nel 1948."}
{"id": "3992471", "revid": "767487", "url": "https://it.wikipedia.org/wiki?curid=3992471", "title": "Karl Kerbach", "text": "Carriera.\nFu capocannoniere del campionato austriaco nel 1943."}
{"id": "3992476", "revid": "767487", "url": "https://it.wikipedia.org/wiki?curid=3992476", "title": "Franz Jelinek", "text": "Carriera.\nFu capocannoniere del campionato austriaco nel 1942 assieme a Ernst Reitermaier. Mor\u00ec nel corso della Seconda Guerra Mondiale."}
{"id": "3992479", "revid": "300067", "url": "https://it.wikipedia.org/wiki?curid=3992479", "title": "Astan Dabo", "text": "Carriera.\n\u00c8 stata selezionata dalle Connecticut Sun al primo giro del Draft WNBA 2012 (nona scelta assoluta).\nCon il ha disputato i Campionati mondiali del 2010 e due edizioni dei Campionati africani (2011, 2017)."}
{"id": "3992482", "revid": "228587", "url": "https://it.wikipedia.org/wiki?curid=3992482", "title": "Casmonati", "text": "I Casmonati fanno parte dei popoli liguri, gi\u00e0 citati da che ne riporta il nome elencando i popoli secondo la divisione Augustea della penisola.\nTrattasi degli abitanti dell'area oggi compresa dai comuni di Camogli (Casmona) e di Recco (Ricina).\nAlcuni autori classici, fanno derivare la fondazione dell'attuale Castellazzo Bormida (fino al 1498 Gamondio) dai Casmonauti. Difatti, sempre riferendosi a Plinio, lo storico Durando ne \"Il Piemonte cispadano\", fa discende il nome Gamondio da una corruzione lessicale del pi\u00f9 antico Casmonium, derivante proprio dalla presunta presenza dei Casmonati.\nTale convinzione deriverebbe a ragione anche da quanto emerge negli studi relativi agli anni in cui Quinto Fulvio Flacco (figlio) eletto console, che inizi\u00f2 una vera e propria campagna verso i Liguri con una vera carneficina (ventiquattomila vittime) e deportazioni (cinquemila liguri).\nDalle medesime fonti che citano il Panvinio (Verona 1530 - Palermo 1568) si evince che i Romani ebbero ad affrontare oltre ottant'anni di battaglie (alcune fonti parlano di oltre centoventi) per avere ragione sui Casmonati, che capitolarono definitivamente ai romani nell'anno romano 639, in cui il console Emilio Scauro riusc\u00ec ad imporre l'ordine romano.\nOltre alle numerose fonti riguardanti la presenza dei Casmonati nell'area alessandrina, il riferimento pi\u00f9 precipuo si ha nella denominazione antica \"Casmona\" della cosiddetta \"Isola\" che costituisce un quartiere della Citt\u00e0 di Camogli, ove sorge ben visibile la Basilica Minore di Santa Maria Assunta e il Castel Dragone o \"della Dragonara\"."}
{"id": "3992487", "revid": "767487", "url": "https://it.wikipedia.org/wiki?curid=3992487", "title": "Ernst Reitermaier", "text": "Carriera.\nFu capocannoniere del campionato austriaco nel 1942 assieme a Franz Jelinek."}
{"id": "3992489", "revid": "1699816", "url": "https://it.wikipedia.org/wiki?curid=3992489", "title": "Tecnica della razione costante", "text": "La tecnica della razione costante o unifeed (da \"unique fed\", ovvero \"alimento unico\") \u00e8 un metodo di somministrazione degli alimenti usato nell'allevamento, tra cui quello dei bovini, che ha sostituito il metodo \"tradizionale\" (o \"a piatto unico\") di somministrazione degli alimenti.\nComposizione.\nL'unifeed \u00e8 una razione costante composta da foraggi lunghi (tritati in particelle di 3-5 cm), concentrati, sottoprodotti e tutti gli altri alimenti compresi nella dieta dell'animale; miscelati in modo tale da non poter consentire all'animale di poter scegliere cosa mangiare tra i componenti della razione.\nUna miscela ben composita consente una elevata concentrazione energetica sfruttando al meglio le interazioni tra alimenti somministrati allo stesso tempo ma con caratteristiche differenti. La tecnica unifeed consente un razionamento pi\u00f9 rispondente alla fisiologia ruminale, in quanto il pH del rumine rimane sempre ad un livello costante tra il 5 e il 7 e favorisce il lavoro digestivo; in caso contrario si potrebbero avere acidosi ruminali in seguito all'abbassamento del ph del rumine, con successivi casi di fermentazioni negative.\nDifferenze col metodo di somministrazione tradizionale.\nNel metodo tradizionale la razione giornaliera \u00e8 messa a disposizione degli animali due o tre volte al giorno, somministrando separatamente i singoli componenti della razione (foraggi, sottoprodotti, concentrati, ecc) in un numero di razioni pari al numero di componenti. Tale metodo provoca molti inconvenienti (soprattutto alle bovine in lattazione), tra cui: Attivit\u00e0 ruminale incostante, Bassi rendimenti della digestione, fasi di carenza/eccessi alimentari, immunodepressione, effetti negativi sull'attivit\u00e0 ruminale, alterazioni delle attivit\u00e0 digerenti in generale e iperconsumo di particolari alimenti da parte della bovina con rifiuto degli altri.\nPer ovviare a tale problema venne creata la \u2018'tecnica della razione costante'\u2019, un sistema di alimentazione che prevede la somministrazione di razioni complete previa miscelazione dei componenti, se necessario trinciati.\nNella preparazione dell'unifeed il criterio del razionamento \u00e8 diverso rispetto al tradizionale, la messa a disposizione del cibo \u00e8 \"ad libitum\", quindi la miscela deve avere una giusta concentrazione per poter essere mangiata dall'animale senza creare scompensi o eccessi dati dalla sua ingestione. Comunque, avere gli alimenti a continua disposizione crea un autocontrollo agli animali, con un calo di competizione, e garantisce una maggiore efficienza.\nVantaggi e svantaggi.\nI vantaggi sono molteplici: Maggiore ingestione di alimenti (e di conseguenza anche di sostanza secca), maggiore produzione, migliore efficienza dell'uso delle calorie, maggiore fertilit\u00e0, minore incidenza delle malattie del rumine (solo nei ruminanti), della mammella (solo nei mammiferi) e dell'intestino rispetto a tutti gli altri metodi usati nel passato.\nL'unifeed ha anche dei lati negativi: Il suo utilizzo non \u00e8 garanzia di una buona conduzione dell'allevamento dal momento che impedisce all'animale di individuare e cernire le componenti di cattiva qualit\u00e0, e come tale richiede una maggiore e continuata attenzione allo stato di conservazione delle materie prime.\nUso dell'unifeed.\nL'unifeed \u00e8 particolarmente indicata in allevamenti all'aperto o che dispongono di apparecchi autoalimentatori, in grado di bilanciare la razione somministrata in mangiatoia e di completare i bisogni (suddivisi nei vari fabbisogni, tra cui il fabbisogno di mantenimento, di accrescimento, di ingrasso, di lattazione, ecc) degli animali.\nDistribuzione.\nIl metodo di distribuzione dell'unifeed dipende principalmente dal numero dei capi allevati, dal loro metodo di allevamento e dalle disponibilit\u00e0 finanziarie dell'allevatore.\nDistribuzione meccanizzata.\nLa distribuzione meccanizzata si basa sull'uso di macchine e macchinari pi\u00f9 o meno complessi per la creazione (tramite miscelazione dei vari alimenti e loro eventuale trinciatura) e la distribuzione dell'unifeed. In particolare pu\u00f2 avvenire attraverso carri-miscelatori-distributori oppure attraverso impianti fissi autoalimentatori.\nGli autoalimentatori sono utilizzati principalmente nella stabulazione libera, dove ogni bovino \u00e8 dotato di collare con apparato elettromagnetico di identificazione, che se avvicinato al ricevitore di una piccola mangiatoia individuale fa attivare i moduli di comandi che a loro volta attivano il distributore-dosatore, che depositer\u00e0 nella mangiatoia stessa la sua razione personalizzata. \nLa miscela pu\u00f2 essere creata con alimentatori ad orologio, che danno modo agli animali di assumere la dose di mangime in maniera frazionata. \nNella stabulazione fissa (ma anche in quella libera) si ricorre invece a carri miscelatori o a carri trita-miscelatori semoventi (o trainati da trattore), che preparano un'unica razione per tutta la mandria o per pochi gruppi di animali fra loro omogenei per esigenze nutrizionali, muovendosi successivamente a ridosso delle grandi mangiatoie comuni per depositare la razione entro queste ultime.\nDistribuzione manuale.\nSolitamente non \u00e8 praticata, si usa negli allevamenti con un numero di animali molto basso, in modo tale che siano gestibili anche da aziende a conduzione familiare o comunque \ncon manodopera ridotta."}
{"id": "3992497", "revid": "827882", "url": "https://it.wikipedia.org/wiki?curid=3992497", "title": "Baudilio di N\u00eemes", "text": "Agiografia.\n\"Baudille\", notaio originario di Orl\u00e9ans, si rec\u00f2 a N\u00eemes, ricca citt\u00e0 della provincia romana della Gallia meridionale, dove divenne suddiacono e con la moglie decise di evangelizzare la regione ancora pagana, obbedendo ad una sua ispirazione divina. Fece propaganda del culto cristiano, attaccando le vecchie ideologie pagane, scontrandosi con le autorit\u00e0 locali, ma riusc\u00ec a far presa nella popolazione locale, grazie alle sue capacit\u00e0 oratorie, e semplicit\u00e0 di linguaggio, facendo proselitismo.\nDurante un rito pagano dedicato a Giove sulle colline sovrastanti la citt\u00e0 di N\u00eemes, il santo intervenne interrompendo il rito che prevedeva anche sacrifici umani, parlando alla folla sulla verit\u00e0 del cristianesimo e sulla falsit\u00e0 del paganesimo; i sacerdoti pagani lo accusarono di infedelt\u00e0 e di introdurre nuove religioni, offendendo gli antichi credi della citt\u00e0, per questo venne subito arrestato e condannato a morte dalla folla.\nBaudilio, in balia della folla e delle guardie romane, si offr\u00ec come vittima sacrificale senza fare resistenza, offrendo il suo sangue come seme per la fondazione di una chiesa fiorente in quella terra infedele. Secondo la tradizione popolare, Baudilio venne decapitato con un'ascia e la sua testa rimbalz\u00f2 a terra per tre volte, nell'attuale luogo chiamato le Tre Fontane alle porte di N\u00eemes, le tre fontane da cui sgorgava il sangue del santo.\nIl corpo venne recuperato dalla moglie, trasportato e sepolto in un luogo chiamato \"Valsainte\", dove esisteva gi\u00e0 una colonia di cristiani (nell'attuale incrocio fra Rue des 3 Fontaines e Rue des Moulines a N\u00eemes). Valsainte divenne un luogo di pellegrinaggio, fu costruita una chiesa nel IV secolo e pi\u00f9 tardi un monastero nel 511 (che sopravvisse fino al XVII secolo). Attualmente in quel luogo \u00e8 presente la cripta di San Baudille (\"Crypte de St. Baudile\"), luogo popolarmente considerato miracoloso nei secoli a seguire fino ad oggi.\nCulto.\nSan Baudilio viene ricordato il 20 maggio. Dal \"Martirologio Romano\": \"A N\u00eemes nella Gallia narbonense, ora in Francia, san Baudelio martire\".\nGregorio di Tours (VI secolo), nel suo \"Trattato sulla gloria dei martiri\", scrisse che Dio si compiacque di glorificare la tomba del santo con numerosi miracoli. Le foglie dell'alloro che cresce dalle crepe nei muri del suo sepolcro di N\u00eemes, hanno dimostrato di essere benefiche e risolutrici per la salute dei malati, in memoria della sua virt\u00f9.\nIl culto di san Baudilio \u00e8 considerato nella cristianit\u00e0 come uno dei pi\u00f9 antichi d'Europa: protettore dei crociati, molte delle sue chiese o cappelle furono rifugio e sede dei crociati e successivamente dei cavalieri templari, come la chiesa di San Baudille di Neuilly-sur-Marne (Seine-Saint-Denis). La chiesa di Sainte-Baudile a Neuilly-sur-Marne fu fatta edificare nel 1198 da Folco di Neuilly, parroco nativo della stessa cittadina, incaricato dal papa Innocenzo III di predicare la Quarta Crociata. \nLa chiesa pi\u00f9 famosa dedicata al Santo \u00e8 la chiesa di San Baudille a N\u00eemes, in stile neogotico: con i suoi 60 metri di lunghezza per 30 di larghezza, \u00e8 la chiesa pi\u00f9 grande di N\u00eemes. Costruita intorno al 1800, ha tre navate, ricca di ornamenti gotici nel transetto, vetrate colorate e mosaici con motivi geometrici nel coro. I mosaici all'ingresso rappresentano i quattro fiumi del paradiso terrestre.\nNumerosi, oltre le chiese e cappelle consacrate, sono i luoghi da cui prendono il nome dal Santo, tra cui in Francia i piccoli comuni di Saint-Baudille-et-Pipet, Saint-Baudille-de-la-Tour nella Val d'Isere, e il monte Saint-Baudille, a l'H\u00e9rault; in Catalogna i comuni di Sant Boi de Llu\u00e7an\u00e8s e Sant Boi de Llobregat.\nIconografia.\nNell'iconografia cristiana, viene rappresentato vestito in dalmatica, paramento liturgico tipico dei diaconi, con un Vangelo nella mano destra e una Palma nella mano sinistra, simbolo del martirio dei santi, della resurrezione e dell'immortalit\u00e0 dei martiri."}
{"id": "3992499", "revid": "36426", "url": "https://it.wikipedia.org/wiki?curid=3992499", "title": "Blu lapislazzuli", "text": ""}
{"id": "3992501", "revid": "767487", "url": "https://it.wikipedia.org/wiki?curid=3992501", "title": "Zoran Stojadinovi\u0107", "text": "Carriera.\nFu capocannoniere della Bundesliga austriaca nel 1988.\nPalmar\u00e8s.\nIndividuale.\nCapocannoniere della Fu\u00dfball-Bundesliga (Austria): 1"}
{"id": "3992503", "revid": "287204", "url": "https://it.wikipedia.org/wiki?curid=3992503", "title": "Zoran Stojadinovic", "text": ""}
{"id": "3992507", "revid": "585241", "url": "https://it.wikipedia.org/wiki?curid=3992507", "title": "Dossier statistico immigrazione", "text": ""}
{"id": "3992508", "revid": "124123", "url": "https://it.wikipedia.org/wiki?curid=3992508", "title": "Giovanni da Venezia", "text": "Biografia.\n\u00c8 ritenuto l'autore del \"Chronicon Venetum\", la pi\u00f9 antica opera di storiografia veneziana. Dalla stessa si possono ricavare alcune notizie biografiche.\nNella cronaca si parla infatti di un \"diacono Giovanni\" cappellano del doge Pietro II Orseolo (991-1008) e ambasciatore presso Ottone III mentre questi si trovava per la terza volta in Italia. L'imperatore incaric\u00f2 Giovanni di comunicare al doge la sua intenzione ad incontrarlo; fu quindi organizzata una visita che coinvolse lo stesso diacono, il quale ebbe il compito di incontrare l'imperatore all'abbazia di Pomposa per condurlo a Venezia via mare. L'evento \u00e8 descritto cos\u00ec dettagliatamente da far identificare l'autore della cronaca con Giovanni, la cui esistenza storica \u00e8 comprovata anche dai documenti dell'epoca (il suo nome compare per la prima volta in un diploma del 996).\nDetto questo, la sua data di nascita andrebbe collocata tra il 940 e il 945, sicch\u00e9 all'epoca dei fatti doveva essere un uomo maturo. Avrebbe quindi assistito agli eventi del ducato sin dall'epoca di Pietro IV Candiano e in effetti la narrazione si fa pi\u00f9 dettagliata a partire da questi. Si noti, inoltre, che nel 967 viene citato tra gli emissari del doge anche un \"diacono Giovanni\": ci\u00f2 da un lato stupisce, perch\u00e9 i Candiano e gli Orseolo, presso i quali fu poi al servizio, erano avversari; d'altra parte, Giovanni potrebbe appartenere a quei veneziani che si allontanarono dal doge Pietro IV a causa del suo cattivo governo. Non a caso, il racconto riguardante la sollevazione che port\u00f2 all'uccisione di quest'ultimo \u00e8 descritta con molta precisione.\nGiovanni \u00e8 menzionato ancora come cappellano e ambasciatore dell'Orseolo presso Ottone verso il 1001 e nel 1002. In un documento dello stesso periodo \u00e8 ricordato un pagamento in suo favore come rimborso per le spese sostenute durante un viaggio a Roma, dove forse si era recato per raggiungere l'imperatore. L'ultimo riferimento sul suo conto \u00e8 datato al 1018, quando era in missione presso Enrico II."}
{"id": "3992509", "revid": "344503", "url": "https://it.wikipedia.org/wiki?curid=3992509", "title": "Seduzione mortale (film 1993)", "text": ""}
{"id": "3992510", "revid": "599013", "url": "https://it.wikipedia.org/wiki?curid=3992510", "title": "Bo\u017eo Bakota", "text": "Carriera.\nFu capocannoniere del campionato austriaco nel 1982.\nPalmar\u00e8s.\nIndividuale.\nCapocannoniere della Fu\u00dfball-Bundesliga (Austria): 1"}
{"id": "3992511", "revid": "287204", "url": "https://it.wikipedia.org/wiki?curid=3992511", "title": "Bozo Bakota", "text": ""}
{"id": "3992520", "revid": "729019", "url": "https://it.wikipedia.org/wiki?curid=3992520", "title": "Simu\u0161ir", "text": "Simu\u0161ir (in russo \u0421\u0438\u043c\u0443\u0448\u0438\u0440; in giapponese \u65b0\u77e5\u5cf6, Shimushiru-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata tra il Mare di Ochotsk e l'Oceano Pacifico settentrionale. Amministrativamente fa parte del Kuril'skij rajon dell'oblast' di Sachalin, nel Circondario federale dell'Estremo Oriente. Il suo nome viene dalla lingua ainu e significa \"isola lunga\". L'isola \u00e8 disabitata.\nGeografia.\nSimu\u0161ir si trova nella parte centrale delle isole Curili. Lo stretto di Diana (\u043f\u0440\u043e\u043b\u0438\u0432 \u0414\u0438\u0430\u043d\u044b) la separa da Ketoj (20\u00a0km a nord-est), mentre a sud-ovest, al di l\u00e0 dello stretto di Bussol' (\u043f\u0440\u043e\u043b\u0438\u0432 \u0411\u0443\u0441\u0441\u043e\u043b\u044c), a 69\u00a0km, si trovano le isole \u010c\u00ebrnye Brat'ja e Broutona.\nL'isola \u00e8 molto allungata, misura 59\u00a0km di lunghezza e ha una larghezza massima di 12\u201313\u00a0km; la sua superficie \u00e8 di 227,6\u00a0km\u00b2. Il punto pi\u00f9 alto dell'isola (all'estremit\u00e0 meridionale) \u00e8 il monte Mil'na (\u0433\u043e\u0440\u0430 \u041c\u0438\u043b\u044c\u043d\u0430) con la sua altezza di 1.539\u00a0m; l'isola conta cinque vulcani, di cui tre sono attivi. La parte settentrionale dell'isola \u00e8 costituita da una baia formatasi in una caldera: la baia di Broughton (\u0431\u0443\u0445\u0442\u0430 \u0411\u0440\u043e\u0443\u0442\u043e\u043d\u0430), che ha una stretta apertura verso nord, profonda solo 2,5\u00a0m, mentre la baia sprofonda fino a 240\u00a0m al centro. Nella parte centrale il lago Birjuzovoe (\u043e\u0437\u0435\u0440\u043e \u0411\u0438\u0440\u044e\u0437\u043e\u0432\u043e\u0435; \"lago turchese\") riempie la caldera del vulcano Zavarickogo.\nClima.\nA dispetto della latitudine temperata, la forte corrente Oyashio determina sull'isola un clima subartico (secondo la classificazione dei climi di K\u00f6ppen) freddo e molto umido, che si qualifica quasi come un clima polare, che ci si aspetterebbe solo a latitudini di circa 20 gradi, o 2.200 chilometri, pi\u00f9 a nord. Gli inverni sono solo moderatamente gravi e non c'\u00e8 permafrost in quanto la temperatura media annuale \u00e8 di circa 2,8 \u00b0C, e non scende mai sotto i -16\u00a0\u00b0C. I venti, tuttavia, che in media d'inverno soffiano a 43\u00a0km/h, fanno percepire un freddo molto pi\u00f9 intenso. Le estati sono miti, ma estremamente nebbiose. Il numero di ore di sole annue \u00e8 inferiore a 1.100 e le giornate limpide sono estremamente rare in qualunque periodo dell'anno.\nFlora e fauna.\nI pendii delle montagne sono ricoperti di \"Pinus pumila\", ontano e betulla; ci sono macchie di arbusti sempreverdi ed \u00e8 presente la \"Rhodiola rosea\".\nCi sono molte foche, colonie del leone marino di Steller e della lontra di mare. Sono presenti piccoli roditori e volpi.\nStoria.\nSimu\u0161ir era abitata dal popolo degli Ainu al momento del contatto con gli europei. L'isola appare su una mappa ufficiale dei territori del clan Matsumae, un dominio feudale del periodo Edo in Giappone (1644), domini confermati ufficialmente dallo shogunato Tokugawa nel 1715.\nL'esploratore russo Gerasim Grigor'evi\u010d Izmajlov \u00e8 stato abbandonato su Simu\u0161ir nel 1771 e trascorse un anno intero vivendo di frutti di mare, erbe e radici.\nLa sovranit\u00e0 pass\u00f2 all'Impero russo, in base ai termini del Trattato di Shimoda nel 1855, poi all'Impero giapponese (nel 1875) con il Trattato di San Pietroburgo, insieme al resto delle isole Curili. Amministrativamente l'isola faceva parte della sottoprefettura di Nemuro, nella prefettura di Hokkaid\u014d.\nI coloni sull'isola si dedicavano alla pesca, all'allevamento della volpe artica e della renna. Durante la seconda guerra mondiale, la popolazione civile \u00e8 stato evacuata sulle isole del Giappone e Simu\u0161ir fu presidiata da un distaccamento dall'Esercito Imperiale Giapponese. Fu consegnata senza resistenza alle forze sovietiche durante le operazioni di sbarco sulle Kurili (\u041a\u0443\u0440\u0438\u043b\u044c\u0441\u043a\u0430\u044f \u0434\u0435\u0441\u0430\u043d\u0442\u043d\u0430\u044f \u043e\u043f\u0435\u0440\u0430\u0446\u0438\u044f).\nSotto l'Unione Sovietica, la baia di Broughton \u00e8 stata utilizzata dalla marina militare come base sottomarina segreta tra il 1987 e il 1994, e aveva una popolazione di circa 3000 persone. I resti della base possono essere visti chiaramente nelle immagini satellitari. Attualmente l'isola fa parte della Federazione Russa."}
{"id": "3992526", "revid": "307923", "url": "https://it.wikipedia.org/wiki?curid=3992526", "title": "Giovanni Diacono", "text": ""}
{"id": "3992534", "revid": "7", "url": "https://it.wikipedia.org/wiki?curid=3992534", "title": "Peteano", "text": ""}
{"id": "3992535", "revid": "287204", "url": "https://it.wikipedia.org/wiki?curid=3992535", "title": "Corazzatura Krupp", "text": "La corazzatura Krupp fu un tipo di corazzatura in acciaio che, a partire dalla fine del XIX secolo, fu impiegata nella costruzione delle pi\u00f9 importanti navi da guerra. Sviluppata dalla tedesca Krupp nel 1893, soppiant\u00f2 rapidamente la corazzatura Harvey impiegata fino a quel momento.\nProduzione.\nLe prime corazzature Krupp erano molto simili alle Harvey, tuttavia, mentre nelle corazzatura Harvey si impiegava generalmente acciaio legato al nichel la lega usata per l'acciaio Krupp era al 3,5%-4% nichel, 1,5-2% cromo e una piccola percentuale di molibdeno \nPer la produzione della corazza Krupp si utilizz\u00f2 carbocementazione in fase gassosa, che garantiva una maggiore penetrazione del carbonio. Una volta che il carbonio era penetrato a sufficienza, la lega era riscaldata fino a che il calore non penetrava per il 30-40% dello spessore, poi si effettuava rapidamente una tempra con getti di acqua e olio su entrambe le superfici.\nL'acciaio era prodotto in un Forno Martin-Siemens e colato in un unico lingotto che poteva arrivare fino a 60 t di peso. Il lingotto era riscaldato uniformemente e pressato nella forma di una piastra, quindi laminato a caldo pi\u00f9 volte fino ad assumere uno spessore simile a quello desiderato nella lastra finale. La piastra veniva quindi riscaldata in forno a bassa temperatura fino a che la lastra non si appiattiva. Si formava quindi un sandwich di due lastre con uno strato formato da una miscela di carbone vegetale e animale spessa 15\u00a0cm che veniva ricoperta di sabbia e scaldata in una fornace ad alta temperatura per un periodo che poteva arrivare anche a tre settimane. Una volta estratta dal forno la lastra era immediatamente piegata nella forma desiderata e indurita riscaldandola e raffreddandola in un bagno d'olio. La lastra veniva quindi tagliata e forata nei punti desiderati (poich\u00e9 dopo il trattamento successivo non sarebbe stato pi\u00f9 possibile perforarla con attrezzi), quindi una faccia veniva temprata riscaldandola ad una temperatura molto pi\u00f9 alta del retro ed era quindi raffreddata rapidamente con getti d'acqua fredda.\nIl processo di produzione era molto lungo e potevano trascorrere anche nove mesi dall'ordine al prodotto finito. \nLa corazzatura Krupp fu rapidamente adottata dalle marine pi\u00f9 importanti del mondo. Prove balistiche dimostrarono che una corazzatura Krupp spessa 10,2\" (259 mm) offriva la stessa protezione di una corazzatura Harvey spessa 12\" (304 mm). All'inizio del XX secolo fu a sua volta resa obsoleta dalla corazzatura cementata Krupp."}
{"id": "3992537", "revid": "310175", "url": "https://it.wikipedia.org/wiki?curid=3992537", "title": "Carbocementazione solida", "text": ""}
{"id": "3992538", "revid": "1766026", "url": "https://it.wikipedia.org/wiki?curid=3992538", "title": "Giovanni di Montecassino", "text": "Biografia.\nMonaco dell'abbazia di Montecassino, ebbe una certa influenza nella curia di papa Giovanni VIII e fu amico di Anastasio Bibliotecario.\nLa sua opera pi\u00f9 nota \u00e8 una biografia di san Gregorio Magno (\"S. Gregorii Magni vita\"). Probabilmente collabor\u00f2 anche al \"Liber pontificalis\", mentre pi\u00f9 incerta \u00e8 l'attribuzione di altri lavori, come la \"Coena Cypriani\"."}
{"id": "3992539", "revid": "310175", "url": "https://it.wikipedia.org/wiki?curid=3992539", "title": "Carbocementazione in fase gassosa", "text": ""}
{"id": "3992544", "revid": "110157", "url": "https://it.wikipedia.org/wiki?curid=3992544", "title": "Il rumore dei baci a vuoto", "text": "Il rumore dei baci a vuoto \u00e8 una raccolta di racconti scritti da Luciano Ligabue.\nLa raccolta, edita da Einaudi, \u00e8 stata pubblicata il 13 aprile 2012. L'opera \u00e8 la quarta fatica letteraria di Luciano Ligabue, dopo la raccolta di racconti \"Fuori e dentro il borgo\", il romanzo \"La neve se ne frega\" e la raccolta di poesie \"Lettere d'amore nel frigo\". Si compone di 13 racconti, con contenuto pi\u00f9 o meno biografico, tutti aventi come filo conduttore l'amore nella sua totalit\u00e0.\nIl cantautore emiliano inoltre, alla trasmissione televisiva Che tempo che fa del 14 aprile di Fabio Fazio, ha sottolineato i legami biografici con due racconti in particolare, \"Lo vuole vedere\" e \"Pioggia di Stelle\". Sempre nel corso della stessa intervista, ha spiegato il significato del titolo, facendo riferimento a quei baci inviati ai gatti per attirarli a s\u00e9. In un'altra intervista con Vincenzo Mollica del 12 aprile, Ligabue ha spiegato quanto il racconto sia vicino alla canzone per la sua brevit\u00e0."}
{"id": "3992549", "revid": "599013", "url": "https://it.wikipedia.org/wiki?curid=3992549", "title": "D\u00e9sir\u00e9e", "text": ""}
{"id": "3992564", "revid": "104458", "url": "https://it.wikipedia.org/wiki?curid=3992564", "title": "Campionato mondiale di hockey su ghiaccio 1965", "text": "Il 32\u00ba Campionato mondiale di hockey su ghiaccio, valido anche come 43\u00ba campionato europeo di hockey su ghiaccio, si tenne nel periodo fra il 4 e il 14 marzo 1965 in Finlandia, nella citt\u00e0 di Tampere. Questa fu la prima volta in assoluto che il paese scandinavo organizz\u00f2 i mondiali, nonostante originariamente l'organizzazione del torneo fosse stata affidata alla capitale Helsinki. Per la prima volta fu organizzato un sistema di promozioni e retrocessioni fra il Gruppo A ed il Gruppo B.\nPrima dell'inizio del torneo si svolsero alcune partite di qualificazione per determinare il quadro delle partecipanti nel Gruppo A e in quello B, composti da otto nazionali ciascuno. Cos\u00ec come successo nelle edizioni precedenti il mondiale di Gruppo A fu dominato dalla nazionale dell', capace di vincere tutte e sette le partite, mentre la medaglia d'argento fu vinta dalla , seguita al terzo gradino del podio dalla ; i padroni di casa della conclusero il torneo al settimo posto, mentre la ottava classificata fu retrocessa nel Gruppo B. Il Gruppo B si gioc\u00f2 invece nelle citt\u00e0 di Turku, Rauma e Pori, e fu vinto dalla , la quale guadagn\u00f2 l'accesso al Gruppo A nel mondiale del 1966. Prima dell'inizio del raggruppamento la si ritir\u00f2 dall'evento, lasciando il gruppo ridotto a sette squadre.\nQualificazioni.\nGruppo A.\nSecondo turno.\nLa si qualific\u00f2 al Gruppo A, mentre la e la disputarono il Gruppo B.\nGruppo B.\nL' e il si qualificarono al Gruppo B, mentre l' e la si qualificarono al torneo preliminare del Gruppo B del 1966.\nCampionato mondiale Gruppo A.\nRiconoscimenti.\nRiconoscimenti individuali\nAll-Star Team\nCampionato europeo.\nIl torneo fu valido anche per il 43\u00ba campionato europeo e venne utilizzata la graduatoria finale del campionato mondiale per determinare le posizioni del torneo continentale; la vittoria and\u00f2 per la nona volta all', vincitrice del titolo mondiale."}
{"id": "3992569", "revid": "1573940", "url": "https://it.wikipedia.org/wiki?curid=3992569", "title": "Nasoonaria", "text": "Nasoonaria \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in Cina: \u00e8 un endemismo della regione dello Yunnan.\nTassonomia.\nA dicembre 2011, si compone di una specie:"}
{"id": "3992574", "revid": "767487", "url": "https://it.wikipedia.org/wiki?curid=3992574", "title": "Giovanni di Napoli", "text": "Biografia.\nRettore della diaconia di San Gennaro, \u00e8 autore di una cronaca dei vescovi napoletani o, perlomeno, di una parte della stessa (quella del periodo 763-872). L'opera \u00e8 un'importante fonte storica che offre ragguagli sui rapporti tra Napoli, Roma, i principati longobardi e l'Impero Bizantino. Redasse anche degli \"Acta\" di santi."}
{"id": "3992581", "revid": "599013", "url": "https://it.wikipedia.org/wiki?curid=3992581", "title": "The Hitcher", "text": ""}
{"id": "3992586", "revid": "92723", "url": "https://it.wikipedia.org/wiki?curid=3992586", "title": "Jaru\u0161kino", "text": "Jaru\u0161kino (in russo: \u042f\u0440\u0443\u0448\u043a\u0438\u043d\u043e; in ciuvascio: \u041f\u0115\u0447\u0115\u043a \u042d\u043b\u0115\u043a; P\u0115\u010d\u0115k \u00c8l\u0115k) \u00e8 una localit\u00e0 rurale (una derevnja) del \"rajon\" di Alikovo, nella Repubblica autonoma della Ciuvascia, in Russia. \nStoria.\nFino al 1927, il villaggio faceva parte del distretto di Alikovo, mentre successivamente pass\u00f2 nel distretto di Vurnary fino a met\u00e0 degli anni 1960. Dal 14 marzo 1965 \u00e8 tornato nel distretto di Alikovo, al quale ancora oggi appartiene.\nGeografia.\nIl villaggio si trova a 2 chilometri da Alikovo, che \u00e8 il centro amministrativo del distretto omonimo. \nClima.\nIl clima \u00e8 continentale temperato con lunghi inverni freddi ed estati calde. La temperatura media di gennaio \u00e8 di -12.9 \u00b0C, mentre a luglio \u00e8 di 18.3 \u00b0C. La temperatura minima assoluta ha raggiunto i -44 \u00b0C, mentre la massima \u00e8 arrivata a 37 \u00b0C. Le precipitazioni medie annue sono poco oltre i 552 mm.\nPopolazione.\nAl 2012, il villaggio contava una popolazione di 93 abitanti, principalmente di etnia ciuvascia ed in maggioranza donne.\nInfrastrutture e trasporti.\nIl villaggio dispone di un centro culturale, una biblioteca, una chiesa, un pronto soccorso, un negozio. Da un punto di vista energetico, il paese \u00e8 prevalentemente alimentato a gas."}
{"id": "3992591", "revid": "73997", "url": "https://it.wikipedia.org/wiki?curid=3992591", "title": "2 sballati al college", "text": ""}
{"id": "3992596", "revid": "36426", "url": "https://it.wikipedia.org/wiki?curid=3992596", "title": "Crocifissione (Giotto Assisi)", "text": ""}
{"id": "3992602", "revid": "486946", "url": "https://it.wikipedia.org/wiki?curid=3992602", "title": "NK Me\u0111imurje \u010cakovec", "text": ""}
{"id": "3992610", "revid": "767487", "url": "https://it.wikipedia.org/wiki?curid=3992610", "title": "The Hitcher II - Ti stavo aspettando...", "text": "The Hitcher II - Ti stavo aspettando... \u00e8 un film del 2003 diretto da Louis Morneau.\nTra i protagonisti sono presenti C. Thomas Howell, Kari W\u00fchrer e Jake Busey.\nSi tratta del sequel nel \"cult movie\" del 1986 \"The Hitcher - La lunga strada della paura\".\nTrama.\nJim Halsey \u00e8 ormai un adulto, sono passati quindici anni da quando ha avuto la peggiore notte della sua vita, ma purtroppo per lui e la sua fidanzata un altro autostoppista folle quanto il primo, \u00e8 pronto a rovinargli la vita."}
{"id": "3992611", "revid": "73997", "url": "https://it.wikipedia.org/wiki?curid=3992611", "title": "The Hitcher II - Ti stavo aspettando", "text": ""}
{"id": "3992612", "revid": "124808", "url": "https://it.wikipedia.org/wiki?curid=3992612", "title": "The Hitcher 2", "text": ""}
{"id": "3992614", "revid": "73997", "url": "https://it.wikipedia.org/wiki?curid=3992614", "title": "Hitcher 2", "text": ""}
{"id": "3992615", "revid": "124808", "url": "https://it.wikipedia.org/wiki?curid=3992615", "title": "Hitcher II", "text": ""}
{"id": "3992616", "revid": "124808", "url": "https://it.wikipedia.org/wiki?curid=3992616", "title": "The Hitcher II", "text": ""}
{"id": "3992617", "revid": "1543377", "url": "https://it.wikipedia.org/wiki?curid=3992617", "title": "Derrick Johnson", "text": "Carriera professionistica.\nKansas City Chiefs.\nJohnson fu scelto nel draft 2005 come 15\u00ba assoluto dai Kansas City Chiefs. Dopo un mese di trattative, il giocatore firm\u00f2 coi Chiefs un contratto quinquennale del valore di 1,04 milioni di dollari. Johnson gioc\u00f2 come titolare tutte le 16 gare stagionali dei Kansas City Chiefs nel 2005, diventando il primo linebacker dei Chiefs in vent'anni a partire titolare in tutte le gare della stagione regolare. Fu premiato con il Mack Lee Hill Award dai Chiefs, premio assegnato al miglior rookie della squadra.\nNella seconda stagione in carriera, Johnson gioc\u00f2 13 partite, 12 delle quali da titolare, e stabil\u00ec il proprio record in carriera con 4,5 sack, oltre a 75 tackle e 2 fumble forzati.\nNel 2007, Derrick torn\u00f2 a giocare da titolare tutte le gare della stagione, terminando con 94 tackle e 4,0 sack.\nNella stagione regolare 2008, Johnson mise a segno 85 tackle giocando 14 partite, tutte da titolare e stabilendo il proprio primato personale con 4 fumble forzati.\nNella settimana 17 della stagione NFL 2009, Johnson pareggi\u00f2 il record NFL ritornando due intercetti in touchdown nella stessa gara. La sua stagione si chiuse per\u00f2 con soli 37 tackle in tre partite giocate da titolare su un totale di 15 presenze sul campo.\nJohnson si rifece nella stagione successiva stabilendo i propri record in carriera con 121 tackle e 16 passaggi deviati, oltre ad un sack ed un intercetto.\nDopo una notevole stagione 2011, caratterizzata da 131 tackle, 2 sack, 2 intercetti e 9 passaggi deviati, Johnson fu convocato per il suo primo Pro Bowl ed inserito nel First-Team All-Pro. A fine stagione, Johnson fu votato al 78\u00ba posto nella NFL Top 100, l'annuale classifica dei migliori cento giocatori della stagione.\nIl 26 dicembre 2012, Derrick fu convocato per il secondo Pro Bowl in carriera. A fine anno fu classificato al numero 59 nella classifica dei migliori cento giocatori della stagione. L'anno successivo, dopo una stagione da 107 tackle, 4,5 sack e 2 intercetti fu nuovamente convocato per il Pro Bowl, in sostituzione dell'infortunato NaVorro Bowman dei San Francisco 49ers. Nella partita guid\u00f2 la sua squadra con 9 tackle e un fumble forzato, venendo premiato come miglior giocatore difensivo dell'incontro. A fine anno fu votato al 64\u00ba posto nella NFL Top 100 dai suoi colleghi.\nNella prima partita della stagione 2014, Johnson si ruppe il tendine d'Achille, dicendo addio al resto dell'annata. Torn\u00f2 in campo l'anno successivo, venendo convocato per il suo quarto Pro Bowl ed inserito nel Second-team All-Pro.\nStatistiche.\nStagione regolare"}
{"id": "3992620", "revid": "78844960", "url": "https://it.wikipedia.org/wiki?curid=3992620", "title": "Francesco Pavolini", "text": ""}
{"id": "3992626", "revid": "298229", "url": "https://it.wikipedia.org/wiki?curid=3992626", "title": "Hestrie Storbeck", "text": ""}
{"id": "3992628", "revid": "1543377", "url": "https://it.wikipedia.org/wiki?curid=3992628", "title": "Magic Mike", "text": "Magic Mike \u00e8 un film del 2012 diretto da Steven Soderbergh.\nIl film \u00e8 incentrato sul mondo dello spogliarello maschile e vede come interpreti principali Channing Tatum, Alex Pettyfer, Matthew McConaughey, Joe Manganiello e Matt Bomer. Il soggetto del film prende ispirazione dalla reale esperienza di Tatum, che all'et\u00e0 di 19 anni lavorava come spogliarellista in un locale di Tampa sotto lo pseudonimo di Chan Crawford.\nTrama.\nIl trentenne Mike Lane ha grandi sogni per il futuro, anche se per mantenersi svolge diversi lavoretti, dal lavaggio auto al costruttore edile, ma la vera fonte di guadagno arriva dal suo lavoro notturno come ballerino spogliarellista dello strip club Xquisite. Il club \u00e8 di propriet\u00e0 di Dallas, titolare indulgente che mira a espandere il suo \"impero\", anche mettendo a repentaglio una stretta amicizia con Mike, che \u00e8 stato fin dall'inizio la stella di punta del locale. Il diciannovenne Adam \u00e8 uno scansafatiche che vive a Tampa assieme alla sorella Brooke e che fatica a trovarsi un lavoro stabile, dopo aver perso la possibilit\u00e0 di entrare nella squadra di football per essere venuto alle mani con il suo allenatore. Adam ottiene un lavoro presso un'impresa edile per costruzione di tetti, ma viene licenziato il primo giorno dopo essere stato sorpreso a rubare delle bibite. Durante il suo unico giorno di lavoro al cantiere Adam incontra Mike, che lo prende subito in simpatia e finisce per dargli un passaggio a casa quando la sua macchina non parte.\nLa notte seguente Adam incontra Mike davanti all'entrata di un famoso locale notturno. Mike riesce a malincuore a farlo entrare nella discoteca, nonostante il suo aspetto trasandato, sottolineando che gli deve un favore. Ben presto Adam scopre che Mike \u00e8 uno spogliarellista e che \u00e8 nel locale per promuovere la sua attivit\u00e0. Cos\u00ec Mike porta con s\u00e9 Adam allo strip club, dove lo presenta al gestore Dallas e agli altri ballerini, Ken, Tarzan, Tito e \"Birillone\" Richie. Durante la serata, il DJ del club, lo spacciatore Tobias, fornisce ai ballerini delle dosi di GHB raffinata, ma Tarzan ne prende troppa e non \u00e8 in grado di eseguire il proprio numero sul palco. Le donne urlano in sala e Dallas non sa cosa fare, cos\u00ec chiede a Mike di dargli un'idea. Mike spinge Adam sul palco, per esibirsi al posto di Tarzan, inizialmente \u00e8 molto impacciato ma riesce a terminare la sua esibizione ottenendo successo con le donne in sala. Adam si convince a entrare nel team del Xquisite e Dallas gli affibbia il soprannome di \"Kid\".\nTramite l'amicizia con Adam, Mike ha modo di conoscere sua sorella Brooke e tra i due si instaura una sottile attrazione che cresce nei mesi successivi, nonostante Brooke abbia una relazione con un uomo di Orlando e Mike viva una relazione sessuale con Joanna, che sfocia spesso in rapporti sessuali a tre con una terza donna. Con il tempo, Adam si fa prendere dallo stile di vita eccessivo dei ballerini del Xquisite, prendendo droghe e avendo rapporti sessuali con le clienti del locale. Dallas annuncia allo staff di aver pianificato l'ampliamento dell'attivit\u00e0, che si trasferir\u00e0 a Miami, ma Mike non sembra entusiasta della cosa e confida a Brooke di essere stanco del suo stile di vita e di voler aprire al pi\u00f9 presto un'impresa di mobili personalizzati con i soldi risparmiati negli anni. Ma la banca rifiuta la sua richiesta di prestito e Mike si rende conto che deve ancora rimanere nel settore per mantenersi e realizzare il suo sogno. Durante una festa organizzata a casa di Dallas, mentre \u00e8 in corso un uragano, Adam entra nel giro della droga gestito da Tobias, che gli fornisce una grande quantit\u00e0 di ecstasy. Adam inizia ad usare regolarmente delle pasticche e Mike si accorge del comportamento sconsiderato dell'amico, per il dispiacere di Brooke, che si era affidata a Mike per proteggerlo.\nQualche giorno dopo, Mike e Adam partecipano vestiti da poliziotti a una festa privata, dove Adam d\u00e0 una pasticca a una ragazza, provocando una rissa con il fidanzato della ragazza. Mike e Adam sono costretti a fuggire dalla festa, abbandonando l\u00ec l'ingente dose di ecstasy. Pi\u00f9 tardi, al Xquisite, Dallas rimprovera Mike di non essere riuscito a farsi pagare per il lavoro svolto alla festa privata, e tra i due nasce un'accesa discussione. Dopo che lo spettacolo serale al club \u00e8 finito, Mike e Adam vanno in discoteca e si drogano. La mattina seguente Brooke trova il fratello svenuto a terra nel suo vomito, e affronta rabbiosamente Mike, accusandolo di non riuscire a proteggere il fratello, come aveva promesso, e chiude ogni rapporto con lui. Pi\u00f9 tardi, i fornitori di droga di Tobias irrompono a casa di Mike in cerca di Adam, che deve saldare il suo debito. Mike scopre che Adam deve a loro 10.000 dollari, cos\u00ec gli consegna il denaro, rinunciando alla maggior parte dei risparmi di una vita.\nDurante l'ennesimo spettacolo al club, Mike decide che ne ha abbastanza di quella vita, sapendo che Dallas non manterr\u00e0 le sue promesse, troppo preso dalla sua avidit\u00e0. Cos\u00ec abbandona il locale dal retro e si reca a casa di Brooke. Dopo essersi reso conto che Magic Mike ha lasciato il Xquisite, Dallas decide di nominare Adam nuovo ballerino di punta del suo locale. A casa di Brooke, lei e Mike hanno modo di chiarirsi; la donna gli confessa di essere a conoscenza che \u00e8 stato lui a pagare il debito del fratello con i trafficanti di droga. I due hanno modo anche di ammettere la loro attrazione reciproca e decidono di iniziare una relazione.\nProduzione.\nSviluppo.\n\"Magic Mike\" \u00e8 diretto da Steven Soderbergh sulla base di una sceneggiatura di Reid Carolin, che \u00e8 anche uno dei produttori del film. La sceneggiatura \u00e8 in parte ispirata alla reale esperienza di Channing Tatum come spogliarellista a Tampa, in Florida, quando aveva 19 anni. Il progetto, annunciato nel mese di aprile 2011, \u00e8 stato co-finanziato da Soderbergh e Tatum. In un'intervista ad un giornale australiano, Tatum ha dichiarato che gli sarebbe piaciuto fare un film sulla sua esperienza come spogliarellista, dicendo: \u00abHo gi\u00e0 scelto il regista. Vorrei Nicolas Winding Refn, che ha fatto il film \"Bronson\", \u00e8 abbastanza pazzo per farlo\u00bb. Dopo un iniziale accordo, la collaborazione tra Winding Refn e Tatum non si \u00e8 concretizzata, a causa dei fitti impegni del regista, impegnato nella lavorazione di \"Only God Forgives\".\nIn quel periodo Tatum stava lavorando con Soderbergh nel film \"Knockout - Resa dei conti\", e parl\u00f2 al regista del suo progetto. Soderbergh si dimostr\u00f2 subito interessato a dirigere il film, suggerendo di mostrare due diversi punti di vista, attraverso gli occhi del giovane Adam e del suo mentore Mike. Carolin ha passato del tempo revisionando la sceneggiatura, scrivendo la prima stesura in un mese. Per tutte le riprese, tranne quelle ambientate all'interno del club, Soderbergh ha utilizzato un doppio filtro speciale, che conferisce alla pellicola un tono di giallo.\nI costumi sono curati da Christopher Peterson, che ha creato personalmente il look di ogni personaggio, oltre a curare i dettagli, compresi ombrelli e impermeabili per la scena di \"It's Raining Men\". Peterson ha creato i costumi con elementi in velcro per poter permettere agli attori di strapparli facilmente. I perizoma sono stati creati appositamente da un'azienda chiamata Pistol Pete. I numeri di ballo sono stati realizzati da Alison Faulk, coreografa dei tour mondiali di Britney Spears e Madonna.\nCast.\nOltre a Tatum, il primo attore ad entrare nel cast \u00e8 stato Matthew McConaughey, che ha accettato il ruolo in 10 minuti, dopo essere stato contattato telefonicamente da Soderbergh. McConaughey ricopre il ruolo di Dallas, esperto spogliarellista alla guida dello strip club Xquisite. Riguardo a McConaughey, Soderbergh ha detto: \u00abSi \u00e8 impegnato appena ha saputo dell'idea del film. Gli ho solo detto chi fosse il suo personaggio e lui ha risposto \"So esattamente come farlo\"\u00bb. L'attore inglese Alex Pettyfer viene ingaggiato per il ruolo di Adam, introdotto nel mondo dello spogliarello dal suo mentore e amico Mike. Pettyfer ha dovuto incrementare la propria massa muscolare per interpretare il suo ruolo, passando da 72 a 89\u00a0kg. Anche Matt Bomer ha dovuto aumentare di massa muscolare, mettendo su oltre 6\u00a0kg. Il ruolo di Brooke, sorella di Adam e interesse amoroso di Mike, era stato offerto a Jessica Biel che ha rifiutato la parte, venendo infine affidata alla quasi esordiente Cody Horn.\nIl cast ha visitato uno vero strip club di Los Angeles per entrare in contatto con il mondo degli spogliarellisti e per ottenere informazioni sulla vita del dietro le quinte. Pettyfer e McConaughey, per interpretare i loro ruoli, si sono dovuti sottoporre a varie sedute di depilazione, per eliminare i peli superflui.\nLuoghi di ripresa.\nLa lavorazione \u00e8 iniziata a Playa del Rey, Los Angeles, nel settembre 2011 e si \u00e8 conclusa a Tampa, in Florida, a fine ottobre. Le scene ambientate nel fittizio club Xquisite sono state filmate nel locale vuoto a Studio City, Los Angeles. Tra le altre \"location\" della Florida utilizzate per il film vi sono Fort Desoto Bridge, una spiaggia di Dunedin, nel Golfo del Messico, alcuni ristoranti di Ybor City, oltre a Tarpon Springs e Tierra Verde.\nPromozione.\nDopo alcune foto e un'anteprima di pochi secondi, il 18 aprile 2012 \u00e8 stato diffuso online il primo trailer del film attraverso iTunes. Il 18 maggio dello stesso anno la Warner Bros. ha diffuso il trailer internazionale del film. Per promuovere il film, Channing Tatum, Matthew McConaughey, Joe Manganiello e Matt Bomer hanno partecipato ad un servizio fotografico per \"Entertainment Weekly\", pubblicato sul numero del 25 maggio. Tatum, McConaughey e Manganiello hanno partecipato agli MTV Movie Awards 2012 dove hanno presentato il premio \"Miglior trasformazione su schermo\" (\"Best On-Screen Transformation\"). Durante la cerimonia, Manganiello si \u00e8 presentato vestito da sexy pompiere.\nLa campagna promozionale \u00e8 stata mirata anche verso il pubblico gay, dopo il forte interesse della comunit\u00e0 LGBT nei confronti del film. La Warner Bros. ha arruolato l'agenzia di marketing Kartel Group per pubblicizzare il film alla comunit\u00e0 gay. La stessa Warner Bros. ha acquistato un carro dedicato a \"Magic Mike\" che ha sfilato durante il gay pride di West Hollywood e ad altri eventi per l'orgoglio gay di New York e San Francisco.\nDistribuzione.\nIl film \u00e8 stato presentato in anteprima al Los Angeles Film Festival come film di chiusura il 24 giugno 2012, successivamente \u00e8 stato distribuito nelle sale cinematografiche statunitensi il 29 giugno 2012, su distribuzione Warner Bros. Pictures. L'11 luglio \u00e8 stato distribuito nel Regno Unito e in altri paesi europei, come Portogallo e Paesi Bassi. Nell'agosto 2012 \"Magic Mike\" \u00e8 stato presentato fuori concorso al Festival del film Locarno. L'uscita italiana del film \u00e8 avvenuta il 21 settembre 2012, distribuito da Lucky Red, anche in formato Digitale 4K.\nIncassi.\n\"Magic Mike\" si \u00e8 dimostrato un successo al botteghino nell'America del Nord, campione di incassi con 113.665.031 dollari incassati e oltre 41.000.000 dollari fuori dall'America del Nord, con un totale di 154.665.031 dollari in tutto il mondo a fronte del modesto budget iniziale di 7 milioni di dollari. Nel primo giorno di programmazione ha guadagnato circa 19 milioni di dollari. \u00c8 stato il primo film con censura di tipo R-Rated (sotto i 17 anni \u00e8 necessario essere accompagnati dai genitori o da un adulto) a guadagnare oltre 20 milioni di dollari nel primo fine settimana di programmazione.\nNel primo fine settimana di programmazione, \"Magic Mike\" ha attirato un pubblico pari al 73% di donne, tra cui il 43% delle donne di et\u00e0 superiore ai 35 anni. Dan Fellman, presidente della distribuzione domestica della Warner Bros. Pictures, ha dichiarato che questo fenomeno potrebbe essere paragonato a quanto successo con \"Sex and the City\", che aveva attirato ampi gruppi di donne.\nIn Italia il film, uscito in 330 sale, balza subito al primo posto dei film pi\u00f9 visti, guadagnando 331.000 euro nel primo giorno di programmazione. Nel primo fine settimana di programmazione incassa 1.300.000 euro, con una media di oltre 3.700 euro per sala, confermandosi al primo posto tra i film pi\u00f9 visti.\nColonna sonora.\nLe musiche che accompagnano le esibizioni degli \"stripper\" sono state selezionate da Frankie Pine, che aveva gi\u00e0 lavorato con Soderbergh per la trilogia di \"Ocean's Eleven\" e aveva ricevuto una candidatura ai Grammy per la colonna sonora di \"Traffic\". Le musiche spaziano da noti brani musicali a brani della scena indipendente, tra cui una versione dubstep di \"It's Raining Men\" eseguita da Countr\u00e9 Black.\nLa colonna sonora \"Magic Mike: Original Motion Picture Soundtrack\" \u00e8 stata pubblicata il 26 giugno 2012 su etichetta WaterTower Music. Tra le canzoni presenti nel film non incluse nelle colonna sonora vi sono \"#1 Nite\" di Cobra Starship e \"Got 2 Luv U\" di Sean Paul.\nSequel.\nDopo il successo commerciale del film, l'attore e produttore del film Channing Tatum, attraverso Twitter, ha confermato di essere al lavoro su un sequel. Tatum ha dichiarato: \u00abS\u00ec, s\u00ec e s\u00ec! Stiamo lavorando al soggetto in queste ore. Vogliamo ribaltare il copione e renderlo ancora pi\u00f9 grande\u00bb.\nNel settembre 2014 sono iniziate ufficialmente le riprese di \"Magic Mike XXL\", diretto da Gregory Jacobs e scritto da Channing Tatum. Nel cast sono confermati Channing Tatum, Matt Bomer, Joe Manganiello, Kevin Nash, Adam Rodriguez e Gabriel Iglesias, a cui si aggiungono Elizabeth Banks, Donald Glover, Amber Heard, Andie MacDowell e Michael Strahan. La distribuzione statunitense del film \u00e8 prevista per il 1\u00ba luglio 2015."}
{"id": "3992631", "revid": "93556", "url": "https://it.wikipedia.org/wiki?curid=3992631", "title": "Crocifissione con cinque francescani", "text": "La Crocifissione \u00e8 un affresco di Giotto e collaboratori, databile al 1308-1310 circa e conservato nel transetto destro della basilica inferiore di Assisi. Realizzato assieme alle \"Storie dell'infanzia di Cristo\" nella volta del transetto, \u00e8 probabilmente la scena che vede la maggiore partecipazione del maestro.\nStoria.\nPur nell'incertezza attributiva gli affreschi del transetto sono datati soprattutto a una fase immediatamente successiva alla decorazione della vicina Cappella della Maddalena, a sua volta avviata forse dopo il rientro da Padova.\nDescrizione e stile.\nSullo sfondo di un intenso cielo di blu oltremare si leva la Croce di Cristo al centro della scena, circondata da angeli disperati, componenti un insieme simmetrico. Ai piedi della Croce la Maddalena bacia i piedi sanguinanti di Cristo, mentre ai lati si trovano due gruppi di figure. A sinistra la Madonna svenuta tra le pie donne, san Giovanni e due delle Marie: colpiscono i gesti di disperazione di queste figure con le braccia ora levate e giunte al mento, ora spalancate dietro la schiena, ora sollevate con i palmi aperti, gi\u00e0 utilizzati alla cappella degli Scrovegni (ispirandosi probabilmente a un sarcofago con la \"Morte di Meleagro\" in loco), ma qui pi\u00f9 che mai teatrali ed espressivi. Dal pianto contenuto di Giovanni si passa infatti al grido aperto della donna col manto cangiante, fino al ghignare soffocato dell'ultima donna a destra.\nNel gruppo di destra si trovano i pagani e gli ebrei che voltano le spalle al Cristo (le figure pi\u00f9 deboli della scena, assegnate al Maestro delle Vele), a cui fanno da contraltare cinque francescani inginocchiati. Queste tre figure sono straordinarie per il crescendo espressivo nel rivolgersi delle mani e degli sguardi verso il Cristo crocifisso, culminanti nella figura di san Francesco, con l'aureola. Interessante \u00e8 anche il variare dei profili, dal san Bonaventura (il primo a destra, con l'aureola), fino a Francesco che \u00e8 disposto pi\u00f9 in diagonale, in uno scorcio pi\u00f9 complesso. I tre in prima fila sono cos\u00ec caratterizzati fisicamente da far pensare a veri e propri ritratti.\nLa figura di Cristo ricorda abbastanza fedelmente il \"Crocifisso di Padova\", con l'estrema dolcezza del modellato, la finezza coloristica del corpo bianco latteo, percorso dai segni della flagellazione e delle percosse, e la raffinatezza del perizoma semitrasparente. Gli occhi sono spenti, ma non ancora del tutto chiusi."}
{"id": "3992632", "revid": "61051", "url": "https://it.wikipedia.org/wiki?curid=3992632", "title": "C.C. Aniene", "text": ""}
{"id": "3992634", "revid": "1573940", "url": "https://it.wikipedia.org/wiki?curid=3992634", "title": "Nematogmus", "text": "Nematogmus \u00e8 un genere di ragni appartenente alla famiglia Linyphiidae.\nDistribuzione.\nLe otto specie oggi attribuite a questo genere sono state rinvenute nella regione paleartica e in Asia sudorientale: la specie dall'areale pi\u00f9 vasto \u00e8 la N. sanguinolentus reperita in varie localit\u00e0 dell'intera regione paleartica; l'areale in cui vi \u00e8 la maggiore diversit\u00e0 di specie \u00e8 comunque l'Asia orientale.\nIn Italia sono stati reperiti esemplari della N. sanguinolentus in varie localit\u00e0 della penisola.\nTassonomia.\nL'aracnologo Wunderlich in uno studio del 1970 prospett\u00f2 la sinonimia di questo genere con Cnephalocotes , correlazione non accettata da vari autori seguenti, a partire da un lavoro di van Helsdingen del 1979.\nA dicembre 2011, si compone di otto specie:"}
{"id": "3992644", "revid": "767487", "url": "https://it.wikipedia.org/wiki?curid=3992644", "title": "Issouf Ouattara", "text": ""}
{"id": "3992647", "revid": "599013", "url": "https://it.wikipedia.org/wiki?curid=3992647", "title": "Estelle Alphand", "text": "Biografia.\nEstelle Alphand, originaria di Saint-Chaffrey, \u00e8 figlia di Luc e sorella di Nils e Sam, a loro volta sciatori alpini di alto livello. Ha esordito in una gara valida ai fini del punteggio FIS il 19 novembre 2010 a Geilo, uno slalom gigante, classificandosi 26\u00aa. Il 24 gennaio 2011 ha debuttato in Coppa Europa a Pila in un supergigante piazzandosi 18\u00aa. Il 14 gennaio 2012 ha conquistato la medaglia d'oro nel supergigante ai I Giochi olimpici giovanili invernali di , dove ha vinto anche la medaglia d'argento nello slalom gigante e nella supercombinata e quella di bronzo nella gara a squadre.\nIl 1\u00ba dicembre 2012 ha conquistato il suo primo podio in Coppa Europa, piazzandosi 3\u00aa nella supercombinata di Kvitfjell vinta dall'austriaca Ramona Siebenhofer davanti alla francese Romane Miradoli, e il 9 marzo 2013 a Ofterschwang ha esordito in Coppa del Mondo, senza concludere la prova. Dalla stagione 2016-2017 ha lasciato la nazionale francese per naturalizzarsi svedese (nazionalit\u00e0 della madre) e competere per la relativa squadra. Ha esordito ai Giochi olimpici invernali a , dove si \u00e8 classificata 16\u00aa nello slalom gigante e non ha completato lo slalom speciale, e ai Campionati mondiali a Cortina d'Ampezzo 2021, dove ha vinto la medaglia d'argento nella gara a squadre, si \u00e8 piazzata 31\u00aa nel supergigante, 24\u00aa nello slalom gigante, 13\u00aa nello slalom parallelo e non ha completato la combinata.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nNor-Am Cup.\nNor-Am Cup - vittorie.\nLegenda:\nGS = slalom gigante\nAustralia New Zealand Cup.\nAustralia New Zealand Cup.\nLegenda:\nSL = slalom speciale"}
{"id": "3992662", "revid": "767487", "url": "https://it.wikipedia.org/wiki?curid=3992662", "title": "Abdoul Nikiema", "text": ""}
{"id": "3992669", "revid": "991694", "url": "https://it.wikipedia.org/wiki?curid=3992669", "title": "Abdoul-Aziz Nikiema", "text": ""}
{"id": "3992670", "revid": "991694", "url": "https://it.wikipedia.org/wiki?curid=3992670", "title": "Abdul-Aziz Nikiema", "text": ""}
{"id": "3992671", "revid": "991694", "url": "https://it.wikipedia.org/wiki?curid=3992671", "title": "Abdul Aziz Nikiema", "text": ""}
{"id": "3992672", "revid": "33751", "url": "https://it.wikipedia.org/wiki?curid=3992672", "title": "Lega calcistica degli Emirati Arabi Uniti 1983-1984", "text": "La UAE Football League 1983-1984 \u00e8 la 11\u00aa edizione della massima competizione calcistica nazionale per club degli Emirati Arabi Uniti.\nA questa edizione della massima serie prendono parte 11 squadre. Ha vinto la manifestazione l'Al-Ain."}
{"id": "3992674", "revid": "57342", "url": "https://it.wikipedia.org/wiki?curid=3992674", "title": "Premio Magritte", "text": "Il premio Magritte \u00e8 un riconoscimento cinematografico assegnato annualmente dal 2011 dall'Acad\u00e9mie Andr\u00e9 Delvaux ai migliori film e alle principali figure professionali del cinema belga. Il nome dei premi deriva dal surrealista Ren\u00e9 Magritte (1898\u20131967).\nI premi sono assegnati in oltre venti categorie attraverso il voto dei membri dell'accademia durante la cerimonia di premiazione, presieduta da un'importante personalit\u00e0 del mondo del cinema, che si svolge al Square, principale centro congressi di Bruxelles, e che fin dalla prima edizione ha avuto la diretta televisiva.\nStoria.\nL'Acad\u00e9mie Andr\u00e9 Delvaux \u00e8 stata fondata nel settembre 2010 per sostituire il Premio Joseph Plateau, cancellato nel 2007. Il suo nome \u00e8 stato scelto in onore del regista belga Andr\u00e9 Delvaux (1926-2002). L'accademia propone di promuovere l'industria cinematografica belga nel mondo. Il suo compito principale \u00e8 quello di organizzare i premi Magritte. Charly Herscovici, che ha creato la fondazione Magritte, ha permesso all'accademia di utilizzare il nome di Ren\u00e9 Magritte per il premio.\nL'accademia \u00e8 stata fondata da due associazioni: l'Unione di produttori film francofoni (UPFF), rappresentata da Patrick Quinet, Marion H\u00e4nsel, Olivier Bronckart e Philippe Kauffmann, e l'associazione di autori Pro Sp\u00e8re, rappresentata da Luc Jabon, Andr\u00e9 Buytaers, Beno\u00eet Copp\u00e9e e Alok Nandi.\nIl suo consiglio di amministrazione \u00e8 composto da Luc Jabon (Pro Sp\u00e8re), Patrick Quinet (UPFF), Fr\u00e9d\u00e9ric Delcor (Comunit\u00e0 francofona del Belgio, Centre du Cin\u00e9ma, Audiovisuel), Nicole Gillet (Festival del cinema di Namur), Philippe Reynaert (Wallimage), Philippe Logie (BeTV) e Dan Cukier.\nRecord.\nI film che hanno vinto il maggior numero di premi sono i seguenti:"}
{"id": "3992675", "revid": "1442080", "url": "https://it.wikipedia.org/wiki?curid=3992675", "title": "Mano del morto", "text": "Nel gergo del poker la mano del morto indica una doppia coppia \"nera\" composta da due assi e due 8 di picche e fiori. ().\nOrigine del nome.\nLa combinazione deve il suo nome alle vicende di Wild Bill Hickok, pistolero statunitense morto nel 1876. Il 2 agosto del 1876, nel saloon \"Nuttal &amp; Mann's\" di Deadwood nel Dakota del Sud, Wild Bill stava giocando una partita di 5-card draw poker quando Jack McCall gli spar\u00f2 alla schiena, uccidendolo. Wild Bill Hickok cadde lentamente e in silenzio sul pavimento senza perdere le carte che fermamente teneva tra le sue dita: la doppia coppia nera di otto e di assi, che da allora sarebbe stata conosciuta come la \"mano del morto\".\nSulla quinta carta, quella coperta, nel corso degli anni si sono susseguite svariate interpretazioni. Secondo una versione si trattava della dama di quadri (); secondo altri la quinta carta non era nelle mani di Wild Bill, poich\u00e9 stava effettuando un cambio. Nel museo di Deadwood dedicato al pistolero, assieme alla doppia coppia nera \u00e8 esposto un nove di quadri ().\nNei media.\nNella storia dei media, il mistero \u00e8 rimasto tale:"}
{"id": "3992677", "revid": "36426", "url": "https://it.wikipedia.org/wiki?curid=3992677", "title": "Giovanni da Murro", "text": ""}
{"id": "3992681", "revid": "599013", "url": "https://it.wikipedia.org/wiki?curid=3992681", "title": "Clara Direz", "text": "Biografia.\nClara Direz, originaria di Notre-Dame-de-Bellecombe, ha esordito in una gara valida ai fini del punteggio FIS il 20 novembre 2010 a Val Thorens, in uno slalom gigante, non riuscendo a qualificarsi per la seconda manches. Il 19 dicembre 2010 ha debuttato in Coppa Europa, a Limone Piemonte in uno slalom gigante, qualificandosi 51\u00aa. Il 18 gennaio 2012 ha conquistato la medaglia d'oro nello slalom gigante ai I Giochi olimpici giovanili invernali di .\nIl 19 dicembre dello stesso anno \u00e8 salita per la prima vota sul podio in una gara di Coppa Europa, sul tracciato di casa di Courchevel, giungendo 3\u00aa nel gigante vinto dall'italiana Sofia Goggia, preceduta anche dalla connazionale Coralie Frasse-Sombet. Ha esordito in Coppa del Mondo il 26 gennaio 2013 a Maribor, senza concludere la prova; l'8 dicembre 2016 ha colto a Lillehammer Kvitfjell in slalom gigante la sua prima vittoria in Coppa Europa.\nAi Mondiali di \u00c5re 2019, suo esordio iridato, \u00e8 stata 8\u00aa nello slalom gigante; il 19 gennaio 2020 ha ottenuto la prima vittoria, nonch\u00e9 primo podio, in Coppa del Mondo, nello slalom parallelo disputato a Sestriere. Ai XXIV Giochi olimpici invernali di , suo esordio olimpico, si \u00e8 classificata 19\u00aa nello slalom gigante.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nPR = slalom parallelo\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "3992683", "revid": "740722", "url": "https://it.wikipedia.org/wiki?curid=3992683", "title": "Premi Magritte", "text": ""}
{"id": "3992684", "revid": "16758", "url": "https://it.wikipedia.org/wiki?curid=3992684", "title": "Ice Sledge Hockey Club Torino Tori Seduti", "text": "L'Ice Sledge Hockey Club Torino Tori Seduti, pi\u00f9 semplicemente indicato come Tori Seduti Torino sono una squadra di hockey su slittino di Torino, facente capo, dalla stagione 2010-2011, alla polisportiva AS SportDiPi\u00f9 (in precedenza faceva invece capo alla AS Alioth).\nAvendo mosso i primi passi nell'autunno del 2002, \u00e8 stata la prima squadra italiana di questo sport paralimpico, ed ha vinto quattro titoli italiani.\nA causa del ridotto numero di tesserati, dalla stagione 2021-2022 si \u00e8 unita alla selezione lombarda dell'Armata Brancaleone, per dare vita al Western Para Ice Hockey Team."}
{"id": "3992687", "revid": "122453561", "url": "https://it.wikipedia.org/wiki?curid=3992687", "title": "Rupan Sansei - Shij\u014d saidai no zun\u014dsen", "text": " \u00e8 un videogioco stealth/d'azione giapponese in 2D basato su \"Lupin III\" di Monkey Punch. \u00c8 stato sviluppato da Nex Entertainment e pubblicato da Namco Bandai nel 2010 per Nintendo DS.\nTrama.\nL'inizio del gioco vede Lupin III mentre si trova alle due di notte al Museo Billigetz con l'intenzione di aprire una cassaforte. Poco dopo viene avvisato dall'amico Jigen tramite un walkie-talkie che pu\u00f2 agire quando meglio crede mentre lui si trova a bordo di un elicottero. Cos\u00ec Lupin si mette all'opera per aprire il caveau, tuttavia sopraggiunge l'ispettore Zenigata che tenta di fermarlo. Lupin allora avvisa Jigen di spostare la cassaforte tramite l'elicottero e fugge via, lasciando Zenigata a mani vuote. Il giorno dopo al N.Y. Grand Hotel, Lupin si lamenta del fatto che nonostante il colpo sia andato alla grande non riesce a mettersi in contatto con Fujiko da diverso tempo. Successivamente i due vedono la donna al telegiornale mentre si trova in compagnia del broker Billigetz, il quale \u00e8 divenuto miliardario trafficando opere d'arte dell'artista Paradox. Lupin afferma di averlo conosciuto e che un genio come lui appariva ogni mille anni, ma tuttavia quest'ultimo era morto sotto i suoi occhi sei mesi prima, cos\u00ec Jigen sostiene che ci sia qualcosa di sospetto in tutta questa vicenda. Dopo aver deciso di sospendere la loro vacanza, Lupin e Jigen fanno un salto al Museo Billigetz ed ammirano alcune opere, e il primo sostiene che se fossero autentiche sarebbero valse tre volte di pi\u00f9 di quelle di Van Gogh. Jigen si sorprende di scoprire che alla cerimonia d'apertura siano stati esposti dei falsi e Lupin gli dice che aveva uno dei quadri originali con s\u00e9 in quanto l'aveva trovato nella cassaforte la notte prima, dopodich\u00e9 i due decidono di andarsene. Giunta la notte, Lupin fa ritorno al museo e incontra Fujiko che lo avvisa che ogni quadro di Paradox era il pezzo di un puzzle e che se fossero stati messi tutti insieme avrebbero portato al luogo in cui custodiva il suo tesoro. Dopo aver appreso di ci\u00f2, Lupin parte assieme a Jigen verso il Kansas per scoprire dove si trovino gli averi di Paradox.\nModalit\u00e0 di gioco.\nIl gameplay vede guidare Lupin attraverso vari livelli caratterizzati da piattaforme e enigmi di vario tipo. Il compito del giocatore sar\u00e0 quello di aiutare il protagonista a superare ogni fase facendo per\u00f2 attenzione a non farsi scoprire dai poliziotti di guardia che se avvisteranno il ladro gentiluomo inizieranno ad inseguirlo per tentare di arrestarlo. In tal caso bisogner\u00e0 cercare di nascondersi e poi tentare nuovamente a proseguire lungo lo scenario. Per ottenere una visuale maggiore si potr\u00e0 utilizzare la mappa radar che permetter\u00e0 di osservare l'ambiente circostante in modo da evitare che Lupin finisca involontariamente nei guai ed elaborare cos\u00ec una strategia per risolvere il rompicapo. Saranno inoltre presenti ulteriori prove denominate \"Test IQ\" che richiederanno la risoluzione di alcuni enigmi per raggiungere il finale, le missioni iniziali non saranno troppo difficili ma la difficolt\u00e0 aumenter\u00e0 con l'avanzare del gioco. Per far fronte ai problemi pi\u00f9 complessi si potranno anche utilizzare delle carte indizio, che aiuteranno a completare l'enigma e che si potranno raccogliere nel corso dei singoli livelli.\nColonna sonora.\nParte della colonna sonora del gioco, composta da Y\u016bji \u014cno &amp; Lupintic Five with Friends, \u00e8 ispirata da quella dello special \"La lacrima della Dea\". Le versioni di Magnum Dance e il Lupin Theme ritmato che si possono sentire nei segmenti \"Test IQ\" provengono proprio dal gi\u00e0 citato special. Il tema di Zenigata \u00e8 lo stesso del precedente videogioco \"\".\nAccoglienza.\n\"Rupan Sansei - Shij\u014d saidai no zun\u014dsen\" ha ottenuto un punteggio di 29/40 dalla rivista \"Famits\u016b\", basato sulla somma dei punteggi (da 0 a 10) dati al gioco da quattro recensori della rivista. Uno di questi afferm\u00f2 apprezz\u00f2 le parti divise tra infiltrazioni ed enigmi, i rompicapo erano ingegnosi, l'azione era fluida, la musica di sottofondo era simile a quelle delle varie serie animate ed erano presenti dei suggerimenti che il giocatore poteva usufruire quanto rimaneva bloccato in un punto. Furono considerati come difetti l'assenza di un senso di velocit\u00e0 dei vari rompicapo cos\u00ec come spostare il personaggio avanti e indietro, che si rivelava piuttosto fastidioso. Le parti legate all'infiltrazione mancavano di mordente e non c'era modo di attaccare o fuggire dai membri della sicurezza. Inoltre Lupin era l'unico personaggio giocabile mentre Jigen e Goemon erano stati tagliati fuori. Fu criticata anche l'onnipresenza di Zenigata in qualsiasi area. In conclusione il gioco si rivelava abbastanza divertente ma dopo la conclusione di alcuni enigmi diventava presto noioso."}
{"id": "3992688", "revid": "767487", "url": "https://it.wikipedia.org/wiki?curid=3992688", "title": "\u05de", "text": ""}
{"id": "3992694", "revid": "124210404", "url": "https://it.wikipedia.org/wiki?curid=3992694", "title": "Mamadu Cand\u00e9", "text": ""}
{"id": "3992703", "revid": "16758", "url": "https://it.wikipedia.org/wiki?curid=3992703", "title": "ISHC Tori Seduti Torino", "text": ""}
{"id": "3992704", "revid": "16758", "url": "https://it.wikipedia.org/wiki?curid=3992704", "title": "Tori Seduti Torino", "text": ""}
{"id": "3992705", "revid": "287204", "url": "https://it.wikipedia.org/wiki?curid=3992705", "title": "Trofeo Melinda 2010", "text": "La Trofeo Melinda 2010, diciannovesima edizione della corsa e valida come evento dell'UCI Europe Tour 2010 categoria 1.1, si svolse il 21 agosto 2010 su un percorso di 194\u00a0km. Fu vinta dall'italiano Vincenzo Nibali che termin\u00f2 la gara in 4h49'00\", alla media di 40,277\u00a0km/h.\nPartenza con 115 ciclisti, dei quali 43 portarono a termine il percorso."}
{"id": "3992710", "revid": "16758", "url": "https://it.wikipedia.org/wiki?curid=3992710", "title": "Tori Seduti (sledge hockey)", "text": ""}
{"id": "3992713", "revid": "1305772", "url": "https://it.wikipedia.org/wiki?curid=3992713", "title": "Giovanni Graffigna", "text": "Caratteristiche Tecniche.\nPortiere dalle grandi prospettive, fa dell'esplosivit\u00e0 e della concentrazione le sue armi migliori. .\nCarriera.\nCresciuto nelle giovanili della Mameli, approda in prima squadra nel 2008, diventando l'anno successivo portiere titolare a soli 17 anni. Dopo un campionato da protagonista, passa nel 2010 nelle file della Rari Nantes Bogliasco accumulando 2 presenze in A1. L'anno successivo viene promosso secondo portiere dal nuovo allenatore Daniele Magalotti alle spalle di Simone Mina, per poi diventare titolare dopo il ritiro di quest'ultimo.\nA partire dalla stagione 2013-14 gioca nel Lavagna '90, in serie A2."}
{"id": "3992715", "revid": "773636", "url": "https://it.wikipedia.org/wiki?curid=3992715", "title": "Sergio Hern\u00e1ndez", "text": ""}
{"id": "3992721", "revid": "1543377", "url": "https://it.wikipedia.org/wiki?curid=3992721", "title": "Little Lulu", "text": "Little Lulu \u00e8 il soprannome di Lulu Moppett, personaggio protagonista di un fumetto creato a met\u00e0 degli anni trenta da Marjorie Henderson Buell.\nIl personaggio ha debuttato sul \"The Saturday Evening Post\" il 23 febbraio 1935 in un'unica vignetta, dove appare come una fioraia in un matrimonio che sparge per la navata bucce di banana.\nLittle Lulu ha continuato ad essere pubblicata settimanalmente sul \"The Saturday Evening Post\" fino al 30 dicembre 1944 (questa \u00e8 la prima serie ufficiale firmata dalla sua autrice).\nFumetto.\nUna striscia quotidiana comica, intitolata \"Little Lulu\", \u00e8 stata \"sindacata\" su vari quotidiani dal 5 giugno 1950 fino al maggio del 1969 e si sono susseguite negli anni varie pubblicazioni soprattutto negli USA fino agli anni ottanta, la serie \u00e8 continuata negli anni con nuove pubblicazioni e ripubblicazioni fino al 2005.\nTra i suoi pi\u00f9 importanti autori/continuatori della striscia va menzionato il cartoonist John Stanley (1914-1993), che sceneggi\u00f2 il fumetto dal 1945 al 1959 (lo stesso Stanley era anche un artista affermato che ha disegnato molti dei suoi racconti, tra cui i primi Little Lulu) introducendo molti nuovi personaggi.\nLe storie si basano su Lulu e i suoi amici, tutti bambini e le storie ruotano sulle loro avventure.\nIn Italia \u00e8 conosciuta soprattutto per le serie a cartoni animati chiamate \"La piccola Lul\u00f9\" o \"The Little Lulu Show\", entrambe trasmesse da Rai 2.\nCartoon.\n\"Little Lulu\" \u00e8 diventato anche un cartone animato per la prima volta a met\u00e0 degli anni quaranta, in una serie di cortometraggi animati prodotti dalla Famous Studios per la Paramount Pictures.\nSi sono susseguite varie produzioni tra gli anni cinquanta fino al 1999, di cui anche alcune serie di produzioni anime giapponesi."}
{"id": "3992725", "revid": "599013", "url": "https://it.wikipedia.org/wiki?curid=3992725", "title": "Magdalena Fj\u00e4llstr\u00f6m", "text": "Biografia.\nMagdalena Fj\u00e4llstr\u00f6m ha esordito in una gara FIS il 24 novembre 2010 a T\u00e4rnaby, classificandosi 2\u00aa in slalom speciale. Il 6 dicembre 2011 ha debuttato in Coppa Europa a Zinal in slalom speciale, piazzandosi 23\u00aa, e il 15 gennaio successivo ha conquistato la medaglia d'oro nella supercombinata ai I Giochi olimpici giovanili invernali di . Il 27 ottobre 2012 ha esordito in Coppa del Mondo, senza qualificarsi per la seconda manche dello slalom gigante di S\u00f6lden, e il 27 novembre dello stesso anno si \u00e8 aggiudicata il suo primo podio in Coppa Europa, vincendo lo slalom speciale sul tracciato svedese di Vemdalen.\nIl 21 febbraio 2013 si \u00e8 laureata campionessa mondiale juniores nello slalom speciale nell'edizione di Qu\u00e9bec 2013 e il 16 marzo successivo ha ottenuto a Lenzerheide nella medesima specialit\u00e0 i primi punti in Coppa del Mondo (17\u00aa). L'anno seguente ha ottenuto il secondo oro ai Mondiali juniores, nella gara a squadre dell'edizione di Jasn\u00e1 2014 (in Slovacchia). Ai Mondiali di \u00c5re 2019, suo esordio iridato, \u00e8 stata 30\u00aa nello slalom gigante.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "3992734", "revid": "16758", "url": "https://it.wikipedia.org/wiki?curid=3992734", "title": "Tori Seduti Piemonte", "text": ""}
{"id": "3992744", "revid": "599013", "url": "https://it.wikipedia.org/wiki?curid=3992744", "title": "Manuel Hern\u00e1ndez Garcia", "text": ""}
{"id": "3992761", "revid": "287204", "url": "https://it.wikipedia.org/wiki?curid=3992761", "title": "Trofeo Melinda 2009", "text": "La Trofeo Melinda 2009, diciottesima edizione della corsa e valida come evento dell'UCI Europe Tour 2009 categoria 1.1, si svolse il 22 agosto 2009 su un percorso di 194\u00a0km. Fu vinta dall'italiano Giovanni Visconti che termin\u00f2 la gara in 4h46'00\", alla media di 40,699\u00a0km/h.\nPartenza con 110 ciclisti, dei quali 53 portarono a termine il percorso."}
{"id": "3992762", "revid": "104846261", "url": "https://it.wikipedia.org/wiki?curid=3992762", "title": "Crocifisso del Louvre", "text": "Il Crocifisso del Louvre \u00e8 una croce sagomata e dipinta a tempera e oro su tavola (277x225 cm) attribuito a Giotto e collaboratori, databile al 1315 circa e conservato nel Museo del Louvre a Parigi.\nStoria e descrizione.\nLa croce, che proviene dalla collezione Campana e arriv\u00f2 al Louvre nel 1863, \u00e8 in cattivo stato di conservazione, che impedisce una piena valutazione dell'autografia. La datazione \u00e8 in genere legata alla \"Crocifissione con cinque francescani\" della basilica inferiore di Assisi e alla \"Croce di Ognissanti\", quindi verso il 1315. Affinit\u00e0 sono state notate anche col \"Crocifisso di San Felice\", col quale condivide la forma, con tabelle rettangolari alle estremit\u00e0 rappresentanti il \"Pellicano\" in alto, i dolenti a mezza figura ai lati, e il sangue che cola oltre il soppedaneo in basso.\nIl modellato del Cristo appare pi\u00f9 rigido che nella croce di San Felice, con le testa pi\u00f9 legnosa e un'anatomia accentuata dal chiaroscuro."}
{"id": "3992764", "revid": "1543377", "url": "https://it.wikipedia.org/wiki?curid=3992764", "title": "Giro del Trentino 2012", "text": "Il Giro del Trentino 2012, trentaseiesima edizione della corsa, si svolse tra il 17 e il 20 aprile 2012 lungo un percorso di complessivi 511,6\u00a0km suddiviso in quattro tappe. Faceva parte del circuito UCI Europe Tour, categoria 2.HC. La vittoria fu appannaggio dell'italiano Domenico Pozzovivo, che concluse la competizione con il tempo di 12h57'47\" alla media di 39,069\u00a0km/h.\nSquadre e corridori partecipanti.\nAl via si sono presentate sedici squadre ciclistiche, tra le quali cinque con licenza da UCI ProTeam (Liquigas-Cannondale, Lampre-ISD, Astana Pro Team, BMC Racing Team e AG2R La Mondiale) e dieci con licenza UCI Professional Continental Team. Una sola formazione, il Team Idea, rientra nella fascia UCI Continental Team."}
{"id": "3992766", "revid": "767487", "url": "https://it.wikipedia.org/wiki?curid=3992766", "title": "Die Czardasf\u00fcrstin (film 1919)", "text": "Die Czardasf\u00fcrstin \u00e8 un film muto del 1919 diretto da Emil Leyde. Fu la prima versione cinematografica dell'operetta \"La principessa della Czarda\", il cui libretto si deve a B\u00e9la Jenbach e Leo Stein e le musiche a Emmerich K\u00e1lm\u00e1n.\nProduzione.\nIl film fu prodotto per la Leyka-Film GmbH (Wien) da Emil Leyde che ne firm\u00f2 anche la sceneggiatura e la regia.\nDistribuzione.\nIl film usc\u00ec a Vienna il 3 ottobre 1919."}
{"id": "3992770", "revid": "706090", "url": "https://it.wikipedia.org/wiki?curid=3992770", "title": "Apple A5X", "text": ""}
{"id": "3992772", "revid": "1305772", "url": "https://it.wikipedia.org/wiki?curid=3992772", "title": "Oxxonian", "text": "Oxxonian \u00e8 un videogioco di tipo puzzle/action pubblicato nel 1989 da Rainbow Arts. Si impersona un buffo uomo il quale si deve impegnare a rimuovere scatole colorate da un livello fino a trovare l'uscita per il prossimo. Le musiche sono di Chris H\u00fclsbeck."}
{"id": "3992777", "revid": "842", "url": "https://it.wikipedia.org/wiki?curid=3992777", "title": "ARM NEON", "text": ""}
{"id": "3992785", "revid": "287204", "url": "https://it.wikipedia.org/wiki?curid=3992785", "title": "Trofeo Melinda 2008", "text": "La Trofeo Melinda 2008, diciassettesima edizione della corsa e valida come evento dell'UCI Europe Tour 2008 categoria 1.1, si svolse il 23 agosto 2008 su un percorso di 194\u00a0km. Fu vinta dall'italiano Leonardo Bertagnolli che termin\u00f2 la gara in 4h55'17\", alla media di 39,42\u00a0km/h.\nPartenza con 122 ciclisti, dei quali 34 portarono a termine il percorso."}
{"id": "3992786", "revid": "48959774", "url": "https://it.wikipedia.org/wiki?curid=3992786", "title": "Allotropi del carbonio", "text": ""}
{"id": "3992792", "revid": "767487", "url": "https://it.wikipedia.org/wiki?curid=3992792", "title": "Ray Charles (singolo)", "text": "Ray Charles \u00e8 un brano musicale del gruppo statunitense hip hop Chiddy Bang, pubblicato il 14 novembre 2011 come secondo singolo estratto dall'album \"Breakfast\". Il brano \u00e8 un tributo al musicista Ray Charles."}
{"id": "3992795", "revid": "767487", "url": "https://it.wikipedia.org/wiki?curid=3992795", "title": "Biraghin", "text": "Biraghin \u00e8 un film del 1946 diretto da Carmine Gallone.\nTrama.\nAmbientato nella scuola di ballo del Teatro della Scala di Milano, narra l'ascesa di una giovane allieva che prende il posto e poi ruba il successo della prima solista, malata. Sar\u00e0 subito circondata da uno stuolo di ammiratori e corteggiatori, tra cui tre in particolare che le invieranno ogni sorta di regali per poterla avvicinare, ma non riusciranno nel loro intento.\nC'\u00e8 anche un giovane giornalista che aveva avuto modo di conoscerla quando era una povera e modesta figlia di una portinaia, che \u00e8 innamorato di lei da sempre, per risolvere la cosa la ballerina riunisce nella sua casa i tre spasimanti, che dopo alcune pessime scene convinceranno Biraghin a correre verso il vero amore il giornalista.\nProduzione.\nIl film prodotto da Mario Forni per la Excelsa Film venne girato negli studi Scalera della Circonvallazione Appia a Roma, all'inizio del 1946, per poi uscire nelle sale nel settembre dello stesso anno. Il soggetto era tratto dalla commedia teatrale di Arnaldo Fraccaroli.\nIncassi.\nIncasso accertato a tutto il 31 dicembre 1952 \u00a3 69.600.000"}
{"id": "3992796", "revid": "767487", "url": "https://it.wikipedia.org/wiki?curid=3992796", "title": "La principessa della Czarda (film 1934)", "text": "La principessa della Czarda (\"Die Czardasf\u00fcrstin\") \u00e8 un film del 1934 diretto da Georg Jacoby. Tratto dall'operetta \"La principessa della Czarda\" di Emmerich K\u00e1lm\u00e1n, dal libretto di B\u00e9la Jenbach e Leo Stein, il film \u00e8 la seconda versione cinematografica del lavoro teatrale dopo \"Die Czardasf\u00fcrstin\" del 1919.\nProduzione.\nIl film fu prodotto dall'Universum Film (UFA). Ne venne girata anche una versione francese con il titolo \"Princesse Czardas\" con la regia di Andr\u00e9 Beucler e dello stesso Georg Jacoby.\nDistribuzione.\nDistribuito dall'Universum Film (UFA), il film usc\u00ec nelle sale cinematografiche tedesche il 29 giugno 1934, in quelle italiane nel 1935."}
{"id": "3992799", "revid": "11190", "url": "https://it.wikipedia.org/wiki?curid=3992799", "title": "Vesciculo-deferentografia", "text": ""}
{"id": "3992805", "revid": "1543377", "url": "https://it.wikipedia.org/wiki?curid=3992805", "title": "Akinator", "text": "Akinator, il Genio del Web \u00e8 un videogioco presente su Internet, basato sul problema di intelligenza artificiale noto come 20q, nel quale l'applicazione tenta di indovinare a quale personaggio stia pensando il giocatore, attraverso una serie di domande poste da un'intelligenza artificiale.\nSviluppo.\nL'app fu creata da tre francesi nel 2007, e divenne popolare nel novembre del 2008. divenne celebre in Europa nel 2009 e in Giappone nel 2010 grazie al lancio della versione su dispositivi mobili effettuata da Scimob divenendo una delle applicazioni pi\u00f9 scaricate sull'App Store.\nNel 2012 \u00e8 diventata una delle App pi\u00f9 popolari su Smartphone e tablet di piattaforma Android, IOS, BlackBerry e Windows Phone e in seguito \u00e8 stata creata una versione gratuita su internet per pc con un database pi\u00f9 ampio in quanto costantemente collegato a Internet comprendente anche i personaggi pi\u00f9 sconosciuti come amici e parenti.\nStoria.\nSecondo la storia di fantasia dell'app, Akinator \u00e8 un genio della lampada del lontano Oriente, trovato per caso nel deserto da due viaggiatori francesi, Arnaud e Jeff (gli sviluppatori del gioco). Il genio ha la capacit\u00e0 di indovinare ogni personaggio pensato dai due, reale o di fantasia, conosciuto o sconosciuto, in ogni lingua del mondo. Il genio ama tanto giocare e non si stanca mai; i due viaggiatori allora, non potendosene liberare, decisero di creare il sito web in questione soddisfacendo cos\u00ec il genio e creando al contempo un divertente passatempo.\nFunzionamento.\nAkinator si appoggia su un motore chiamato \"Limule\" che \u00e8 scritto in C++ e il sito funziona in PHP. Il suo database contiene circa 100000 personaggi. Se alla fine della partita Akinator non trova il personaggio, il giocatore ha la possibilit\u00e0 di aggiungere il nome e la foto manualmente, arricchendo cos\u00ec il database dell'applicazione. Esso impara dalle partite precedenti e dalle partite dell'utente per fare domande pi\u00f9 mirate e che gli consentano rispondere pi\u00f9 velocemente."}
{"id": "3992807", "revid": "599013", "url": "https://it.wikipedia.org/wiki?curid=3992807", "title": "Jens Todt", "text": "Carriera.\nClub.\nDopo aver militato nell'Havelse, \u00e8 stato acquistato dal Friburgo, con cui ha giocato per 5 anni. Nel 1996 \u00e8 passato al , mentre tre anni dopo si \u00e8 trasferito allo Stoccarda, club con cui si \u00e8 ritirato nel 2003.\nNazionale.\nCon la nazionale tedesca ha giocato in totale 3 partite, la prima delle quali il 12 ottobre 1994, in un'amichevole con l'Ungheria.\nPrima della finale degli Europei del 1996 \u00e8 stato convocato dalla Germania come aggiunta dell'ultimo minuto, a causa dei numerosi infortuni dei tedeschi. Nonostante ci\u00f2 non ha preso parte alla finale contro la Repubblica Ceca nemmeno come riserva in panchina."}
{"id": "3992811", "revid": "599013", "url": "https://it.wikipedia.org/wiki?curid=3992811", "title": "Abbazia di Chiaravalle (disambigua)", "text": ""}
{"id": "3992815", "revid": "110157", "url": "https://it.wikipedia.org/wiki?curid=3992815", "title": "Breakfast (Chiddy Bang)", "text": "Breakfast \u00e8 l'album studio di debutto del duo rap statunitense Chiddy Bang, pubblicato negli Stati Uniti dalla I.R.S. Records e Virgin Records il 21 febbraio 2012 ed al di fuori degli Stati Uniti dalla Regal Recordings il 5 marzo 2012. L'album include i singoli \"Mind Your Manners\" e \"Ray Charles\"."}
{"id": "3992827", "revid": "767487", "url": "https://it.wikipedia.org/wiki?curid=3992827", "title": "Allstar Weekend", "text": "Gli Allstar Weekend sono una band pop-rock formatasi a Poway, dapprima chiamata \"OuterSpace Politicians\", in California che ha ottenuto popolarit\u00e0 grazie a Disney Channel.\nOriginariamente, la band era formata dal cantante principale Zachary David Porter (Maine, 10 dicembre 1989), dal bassista Cameron Michael Quiseng (Poway, 5 aprile 1990), dal tastierista Thomas Norris, dal chitarrista Nathan Sean Darmody (Chicago, 14 maggio 1991), e dal batterista Michael Allen Martinez (San Diego, 4 agosto 1989), ma dal 16 settembre 2011, Darmody non \u00e8 pi\u00f9 nella band. Norris lasci\u00f2 il gruppo prima che questo firmasse il contratto con la Hollywood Records.\nIl loro album di debutto Suddenly Yours \u00e8 stato pubblicato nell'ottobre 2010 e si \u00e8 posizionato al 197\u00ba posto della classifica Billboard 200. Nel settembre 2011, Zach, Cameron e Micahel hanno pubblicato il loro secondo album in studio intitolato All The Way, che si \u00e8 posizionato al 49\u00ba posto della Billboard 200, un notevole miglioramento rispetto al loro primo album.\nFormazione.\nDopo essersi incontrati nella classe di geologia alla Poway High School, Nathan Sean Darmody (Chicago, 14 maggio 1991) e Thomas Norris iniziarono a scrivere musica assieme nella primavera del 2007. Un amico di Darmody, Zachary David Porter (Maine 10 dicembre 1989), pi\u00f9 tardi si un\u00ec a loro come bassista, cos\u00ec, nel giugno 2007, i tre fondarono ufficialmente una band chiamata OuterSpace Politicians.\nNei mesi successivi, la band scrisse e registr\u00f2 alcune demo nella camera da letto di Darmody usando FL Studio.\nNon troppo tempo pi\u00f9 tardi Michael Allen Martinez (San Diego, 4 agosto 1989) partecip\u00f2 alle audizioni ed entr\u00f2 nella band come batterista. Ultimo componente ad entrare nel gruppo, un anno pi\u00f9 tardi, fu Cameron Michael Quiseng (Poway, 5 aprile 1990), che divenne il bassista della band lasciando quindi che Porter passasse ad essere la voce principale."}
{"id": "3992828", "revid": "701660", "url": "https://it.wikipedia.org/wiki?curid=3992828", "title": "Studio della Torah", "text": "Lo Studio della Torah \u00e8 lo studio che viene fatto dagli ebrei della Torah, Bibbia ebraica, Talmud, responsa, letteratura rabbinica e simili, che sono tutte opere religiose dell'ebraismo. Idealmente, nell'ambito dell'ebraismo, tale studio viene eseguito proprio col proposito di rispettare la mitzvah (\"comandamento\") dello \"studio della Torah\".\nTale pratica \u00e8 in qualche modo presente in tutte le correnti ebraiche ed \u00e8 considerata di estrema importanza per gli ebrei tradizionali. Lo studio della Torah si \u00e8 sviluppato nel corso delle generazioni, insieme a nuovi stili di vita e anche con la produzione di nuovi testi.\nConsiderazioni sullo studio tradizionale della Torah.\nNella letteratura rabbinica l'ideale pi\u00f9 alto per tutti gli uomini ebrei \u00e8 lo studio della Torah, mentre le donne ne sono esentate. Tale letteratura infonde una passione per questo studio e una sete di sapere che va oltre il testo dell'opera Tanakh e si espande su tutta la Torah \"orale\". Secondo molti storici questa passione ha caratterizzato il popolo ebraico, sia religioso che non religioso, fino al presente. Alcuni esempi di insegnamenti tradizionali includono:\nOrigini.\nLo studio della Torah viene annoverato tra i 613 precetti (\"Mitzvot\", \"comandamenti [biblici]\"), trovando la sua fonte nel versetto (): \"E li inculcherai ai tuoi figli\", per cui il Talmud commenta che \"Lo studio \u00e8 necessario per poter insegnare.\" L'importanza dello studio \u00e8 attestato in un'altra discussione talmudica (\"Kiddushin\" 40b) su cosa sia preferibile, lo studio o l'azione. La risposta, con un compromesso apparente, \u00e8 \"lo studio che porta all'azione\". Anche se la parola \"Torah\" si riferisce specificamente ai Cinque Libri di Mos\u00e8, nell'Ebraismo la parola si riferisce anche al Tanakh (Bibbia ebraica), al Talmud e ad altre opere religiose, tra cui anche lo studio della Cabala ebraica, del chassidismo, del Mussar e molto altro ancora.\nForme di studio tradizionale.\nIl Talmud (Trattato \"Kiddushin\" 30a) definisce l'obiettivo dello studio della Torah: \"Che le parole della Torah siano chiare nella tua bocca cosicch\u00e9, se qualcuno ti debba chiedere qualcosa, tu non avrai bisogno di esitare a rispondere, ma gli risponderai immediatamente.\" Nelle yeshivah (\"scuole talmudiche\"), scuole rabbiniche e kollel (scuole talmudiche postlaurea) i modi principali di studiare la Torah includono lo studio di:\nAltri testi meno universalmente studiati comprendono i Nevi'im e Ketuvim, altra letteratura rabbinica (come il Midrash) e le opere di filosofia ebraica religiosa.\nGli ebrei ortodossi possono studiare il testo della Torah a qualsiasi dei quattro livelli esegetici descritti nello Zohar, dal letterale al pi\u00f9 mistico::\nLe lettere iniziali di questi termini \" Peshat\", \" Remez\", \" Derash\", \" Sod\", che insieme formano la parola ebraica PaRDeS (che significa anche \"paradiso/giardino\"), sono diventate la designazione della definizione zoharica dei quattro significati testuali, dei quali il senso mistico viene considerato il pi\u00f9 alto.\nIn alcuni ambienti tradizionali, in particolare quello ortodosso e haredi, studio della Torah \u00e8 un modo di vita per gli uomini. Le donne non studiano la Torah, ma si guadagnano merito facilitandone lo studio agli uomini. In alcune comunit\u00e0, gli uomini rinunciano ad altre occupazioni e studiano la Torah a tempo pieno.\nGli haredi israeliani spesso scelgono di dedicare molti anni allo studio biblico, presso un Kollel. Gli israeliani religiosi nazionali normalmente decidono di dedicarsi a tale studio dopo le scuole superiori, sia durante il servizio militare presso una yeshivah \"Hesder\" (per militari) o prima del servizio presso una Mechina (, \"preparatorio\").\nCicli di studio.\nOltre allo studio della Torah a tempo pieno, come quello svolto in scuole e \"yeshivah\" o ai fini della formazione rabbinica, vi \u00e8 anche un obbligo per gli individui di riservare un periodo di studio biblico regolare per ripassare la propria conoscenza della materia. Esempi di programmi di studio sono i seguenti:\n\"D\u2018var Torah\".\n\"D'var Torah\" ( - plurale: \"Divrei Torah\"), noto anche come \"Drasha\" nelle comunit\u00e0 aschenazite, \u00e8 un discorso su temi che riguardano una porzione (parashah) della Torah - in genere la porzione settimanale della Torah. In relazione alla sua declamazione in sinagoga, i rabbini spesso enunciano il proprio \"D'var Torah\" dopo la lettura della Torah. I \"Divrei Torah\" possono variare in lunghezza, a seconda del rabbino e la profondit\u00e0 del discorso. Nella maggior parte delle congregazioni, non dura molto pi\u00f9 a lungo di quindici minuti, ma nel caso dei Rebbe o in occasioni speciali, un \"Dvar Torah\" pu\u00f2 durare tutto il pomeriggio. \u00c8 molto probabile che un \"D'var Torah\" di solito dia una lezione di vita, con riferimenti a brani di alcuni testi ebraici, come il Talmud o la Mishnah.\nStudio nelle varie correnti ebraiche.\nCome per gli ebrei ortodossi, anche le altre confessioni ebraiche possono utilizzare una o tutte le aree e modalit\u00e0 di studio della Torah. Studiano la porzione settimanale della Torah, il Talmud, le opere etiche, e altro ancora. Possono studiare semplicemente il \"peshat\" del testo o anche, in misura limitata, il \"remez\", \"derash\" e \"sod\", che si trova in \"Etz Hayyim\" (il commentario della Torah dell'Assemblea Rabbinica degli ebrei conservatori), utilizzato in molte congregazioni conservatrici. \u00c8 comune nello studio della Torah tra gli ebrei del Rinnovamento giudaico. Un certo livello di studio \"PaRDeS\" pu\u00f2 anche essere riscontrato in forme di ebraismo che altrimenti sarebbero strettamente razionaliste, come l'Ebraismo ricostruzionista. Tuttavia , gli ebrei non ortodossi in generale trascorrono meno tempo nello studio dettagliato dei commentatori classici della Torah e passano pi\u00f9 tempo a studiare i commentari moderni che attingono e interpretano i commentatori classici, ma che sono scritti da prospettive pi\u00f9 moderne. Inoltre, le opere di letteratura rabbinica (come il Talmud) di solito ricevono meno attenzione rispetto al Tanakh.\nPrima dell'Illuminismo, praticamente tutti gli ebrei credevano che la Torah fosse stata data a Mos\u00e8 da Dio. Credevano anche che molte parti della Torah, in particolare le leggi ed i comandamenti, fossero state scritte in termini aspecifici; Mos\u00e8 aveva ricevuto anche un'interpretazione della Torah che era stata trasmessa nel corso delle generazioni in forma orale fintantoch\u00e9 fu messa per iscritto nella Mishnah e successivamente, in maggior dettaglio, nel Talmud. Dopo l'Illuminismo, molti ebrei iniziarono a partecipare alla pi\u00f9 vasta societ\u00e0 europea e si impegnarono a studiare i metodi critici dell'analisi testuale, tra cui l'ecdotica, il metodo storico moderno, l'ermeneutica e le discipline collegate allo studio biblico come l'archeologia del Vicino Oriente e la linguistica. Col tempo da questi studi venne ad emergere l'ipotesi documentale: formulata principalmente da non ebrei, l'ipotesi documentale sostiene che la Torah non \u00e8 stata scritta da Mos\u00e8, ma fu semplicemente scritta da diverse persone vissute durante i diversi periodi della storia israelita. Questo tipo di studio dipende da prove esterne al testo, prove soprattutto archeologiche e di letteratura comparata.\nOggigiorno, i rabbini riformati, conservatori e ricostruzionisti si basano su lezioni moderne di biblisti critici insieme alle forme pi\u00f9 tradizionali di esegesi biblica. Gli ortodossi, i sefarditi, una maggioranza di ebrei israeliani e altri ebrei, inclusi molti dei non osservanti, rifiutano questi metodi critici moderni e anche l'ipotesi documentale, asserendo che viene contraddetta dalla Torah in e dal Talmud (\"Gittin\" 60a, Bava Basra 15b), che afferma che Mos\u00e8 scrisse la Torah \u2013 anche la Mishnah, dichiara l'origine divina della Torah quale uno dei principi fondamentali dell'Ebraismo.\nGli ebrei umanisti apprezzano la Torah come testo storico, politico e sociologico scritto dai loro antenati. Non credono \"che ogni parola della Torah sia vera, o anche moralmente corretta, solo perch\u00e9 la Torah \u00e8 antica.\" La Torah viene quindi esaminata criticamente, opposta e interrogata. Gli ebrei umanisti credono che l'intera esperienza ebraica, e non solo la Torah, dovrebbe essere studiata come fonte di comportamento ebraico e di valori etici.\nIl modo raccomandato per studiare la Torah \u00e8 leggere il testo originale scritto in ebraico. Ci\u00f2 permette al lettore di comprendere informazioni specifiche della lingua. Per esempio, la parola ebraica per terra \u00e8 \"adama\" ed il nome del primo uomo \u00e8 \"Adamo\", che significa \"della terra\". Le varie correnti ebraiche variano l'importanza posta nell'uso del testo originale ebraico. La maggioranza lo raccomanda fortemente, ma permette anche di studiare la Torah in altre lingue, usando inoltre Rashi e altri commentatori per apprendere esplicazioni linguistiche \"ad hoc\".\nStudio non religioso.\nSecondo la ricercatrice Ruth Calderon, esistono attualmente circa cento centri di studio non-halakhico della Torah in Israele. Sebbene influenzato dai metodi utilizzati nelle yeshivah e nelle universit\u00e0, lo studio non religioso della Torah include l'uso di nuovi strumenti che non fanno parte della tradizione ermeneutica accettata. Tra queste forme esegetiche, vi sono la critica femminista postmodernista, l'analisi storica, sociologica e psicologica, e l'analisi letteraria.\nStudio in Israele.\nDedicare un anno di studio della Torah nella moderna Terra di Israele \u00e8 una pratica comune tra ebrei ortodossi moderni statunitensi e, in misura minore, europei, sudafricani, sudamericani e australiani. Questi giovani adulti passano un anno a studiare la Torah in Israele, cosa comune sia tra maschi che femmine, con i primi che normalmente vanno presso una yeshivah e le seconde presso una midrasha (spesso chiamati \"seminario\" o \"seminaria\"). Yeshivah rinomate con programmi di un anno in Israele includono: Yeshivat Har Etzion, Yeshivat HaMivtar, Machon Meir, Aish HaTorah. Tra i pi\u00f9 noti seminari o midrashot si annoverano: Midreshet HaRova, Midreshet Lindenbaum, Migdal Oz, Nishmat, Bnos Chava, Michlalah , e molti altri. Ragazzi chassidici e haredi provenienti dall'estero spesso passano molti anni a studiare in Terra d'Israele. Il movimento Bnei Akiva offre una serie di opzioni per trascorrere un anno di studio in Israele, come parte dei loro programmi \"Hachshara\".\nProgetti di studio della Tora su Wikimedia.\nProgetti di studi testuali su . Si noti che in molti casi questi progetti procedono pi\u00f9 velocemente in ebraico che in inglese."}
{"id": "3992829", "revid": "599013", "url": "https://it.wikipedia.org/wiki?curid=3992829", "title": "Franti\u0161ek Je\u017e", "text": "Prima della dissoluzione della Cecoslovacchia (1992) gareggi\u00f2 per la nazionale cecoslovacca.\nBiografia.\nIn Coppa del Mondo esord\u00ec il 30 dicembre 1987 a Oberstdorf (25\u00b0), ottenne il primo podio il 1\u00ba gennaio 1990 a Garmisch-Partenkirchen (3\u00b0) e la prima vittoria il 6 gennaio successivo a Bischofshofen.\nIn carriera prese parte a due edizioni dei Giochi olimpici invernali, (23\u00b0 nel trampolino normale, 13\u00b0 nel trampolino lungo, 3\u00b0 nella gara a squadre) e (24\u00b0 nel trampolino normale, 24\u00b0 nel trampolino lungo, 7\u00b0 nella gara a squadre), a tre dei Campionati mondiali, vincendo una medaglia, e a tre dei Mondiali di volo (15\u00b0 a Tauplitz 1996 il miglior piazzamento)."}
{"id": "3992830", "revid": "110157", "url": "https://it.wikipedia.org/wiki?curid=3992830", "title": "Kozolupy", "text": "Kozolupy \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992831", "revid": "287204", "url": "https://it.wikipedia.org/wiki?curid=3992831", "title": "Frantisek Jez", "text": ""}
{"id": "3992833", "revid": "1924342", "url": "https://it.wikipedia.org/wiki?curid=3992833", "title": "Mind Your Manners (Chiddy Bang)", "text": "Mind Your Manners \u00e8 un brano musicale del gruppo statunitense hip hop Chiddy Bang, pubblicato il 14 novembre 2011 come primo singolo estratto dall'album \"Breakfast\". Il singolo \u00e8 riuscito ad arrivare alla posizione numero 15 della classifica Bubbling Under Hot 100 ed alla numero 19 della classifica Top Heatseekers."}
{"id": "3992835", "revid": "729019", "url": "https://it.wikipedia.org/wiki?curid=3992835", "title": "Marija Dolina", "text": "Durante la seconda guerra mondiale combatt\u00e9 nelle file della Voenno-vozdu\u0161nye sily SSSR, l'aeronautica militare dell'Unione Sovietica, distinguendosi come comandante d'unit\u00e0 e venendo decorata, alla fine della guerra, con il titolo di Eroe dell'Unione Sovietica.\nBiografia.\nMarija Dolina nacque nel 1922 nel villaggio di \u0160arovka, nel distretto di Poltava (Oblast' di Omsk, Siberia, allora parte dell'URSS), primogenita di una famiglia di agricoltori ucraini. Nel 1932, dopo che suo padre perse una gamba durante la guerra civile russa, la famiglia dalla Russia torn\u00f2 in Ucraina. Marija si addestr\u00f2 presso un aeroclub dell'organizzazione paramilitare OSOAVIAKHIM e nel 1940 ottenne la licenza di pilota dalla scuola di volo di Cherson.\nIn una testimonianza del 2002, Dolina ricord\u00f2 di essere stata la migliore pilota del suo aeroclub prima di entrare nelle formazioni di volo militari; essendo di due anni troppo giovane per iscriversi all'accademia militare, riusc\u00ec a ottenere che il suo documento di identit\u00e0 fosse falsificato in modo da indicare come data di nascita il 18 dicembre 1920 anzich\u00e9 il 18 dicembre 1922.\nEntr\u00f2 cos\u00ec nella scuola di volo militare \"Engels\". Prima dell'invasione tedesca dell'Unione Sovietica (operazione Barbarossa), iniziata il 22 giugno 1941, lavor\u00f2 come istruttore negli aeroclub di Dnepropetrovsk e Nikolayev, in Ucraina.\nIn servizio durante la seconda guerra mondiale.\nMarija Dolina inizi\u00f2 a prestare servizio nelle unit\u00e0 militari di prima linea nel luglio 1941. Inizialmente vol\u00f2 su un biplano da collegamento Polikarpov Po-2, facendo da staffetta tra alcune unit\u00e0 di fanteria. In seguito divenne un membro dell'equipaggio di un moderno monoplano bimotore da bombardamento tattico Petlyakov Pe-2 del 587\u00ba Reggimento da bombardamento in picchiata.\nDolina, che pure si considerava \u00abimpulsiva e troppo irrequieta\u00bb, divenne presto uno dei migliori piloti della sua unit\u00e0; poi ribattezzata, in riconoscimento del coraggio con cui il reparto si era distinto nelle azioni di combattimento, 125\u00ba Reggimento da bombardamento in picchiata delle Guardie di Borisov \"M.M. Raskova\". Con il grado di capitano delle Guardie avrebbe poi assunto il comando di quell'unit\u00e0.\nIl 2 giugno 1943 Marija Dolina fu coinvolta in un'azione particolarmente rilevante, in cui rimase ferita e che costitu\u00ec la principale ragione per cui venne in seguito nominata Eroe dell'Unione Sovietica. Nove Petlyakov Pe-2 del suo reparto erano stati inviati contro i tedeschi in una missione di bombardamento, ma i caccia che scortavano i bombardieri dovettero ingaggiare degli intercettori della Luftwaffe e lasciarono scoperti i Pe-2. All'altezza di Kuban', prima di raggiungere il suo obiettivo, l'aereo di Dolina fu colpito dall'artiglieria contraerea e il motore destro prese fuoco. Ciononostante, fu in grado di sganciare il suo carico di bombe sul bersaglio con precisione e di virare per fare ritorno alla base. Sei caccia tedeschi si accodarono a Dolina (due Focke-Wulf Fw 190 e quattro Messerschmitt Bf 109). Un membro della sua formazione rimase indietro per proteggere Dolina, dal momento che i caccia di scorta erano lontani, ma venne colpito e fu costretto a un atterraggio di emergenza; il navigatore e il mitragliere del velivolo di Dolina abbatterono un Fw 190 e un Bf 109 prima di finire le munizioni, e poi cercarono di colpire gli altri aerei nemici lanciando granate antiaeree. L'aereo riusc\u00ec a superare il fiume che segnava il confine tra il territorio sovietico e quello occupato dai tedeschi prima di compiere un duro atterraggio di emergenza a carrello retratto. Il mitragliere, un uomo, riusc\u00ec a liberarsi dal relitto e, nonostante fosse ferito a una gamba, aiut\u00f2 le due donne (pilota e navigatore) a liberarsi. Mentre i tre membri dell'equipaggio cercavano di spegnere l'aereo in fiamme, esso esplose. Dolina ebbe delle ustioni, una lesione alla colonna vertebrale e sub\u00ec dei danni all'udito che continuarono a disturbarla per tutta la vita. I tre vennero presto trovati da un reparto di truppe sovietiche e ricevettero cure mediche.\nNell'azione erano stati abbattuti quattro caccia tedeschi e l'obbiettivo dei bombardieri era stato distrutto; anche cinque Pe-2 erano stati abbattuti, ma nessuno dei membri dei loro equipaggi perse la vita.\nIn totale, Marija Dolina port\u00f2 a termine 72 missioni bombardando depositi di munizioni nemici, postazioni fortificate, carri armati, batterie di artiglieria, trasporti ferroviari e navali e fornendo supporto alle truppe dell'Armata Rossa. Il 18 agosto 1945, in riconoscimento del valore dimostrato nella missione del 2 giugno 1943, le venne assegnato il titolo di Eroe dell'Unione Sovietica, la pi\u00f9 alta onorificenza dell'Unione Sovietica.\nDopo la guerra.\nDopo la fine del conflitto, Dolina continu\u00f2 a servire nell'aeronautica militare sovietica come comandante aggiunto di un reggimento da bombardamento. Visse nella citt\u00e0 di \u0160iauliai (oggi in Lituania) e poi a Riga (nell'odierna Lettonia), dove lavor\u00f2 per il comitato centrale del Partito Comunista Lettone fino al 1975.\nParecchie scuole secondarie vennero battezzate con il nome di Marija Dolina. La sua influenza in quanto eroina, poi, si estese anche all'ambito della politica: nel 1990, invitata dall'allora segretario generale del PCUS Michail Gorba\u010d\u00ebv a parlare davanti congresso dei veterani di guerra a Mosca, pronunci\u00f2 un discorso in favore dei diritti dei reduci e chiese che venisse loro riconosciuta una pensione soddisfacente; Gorba\u010d\u00ebv applaud\u00ec il discorso e il giorno successivo le pensioni dei veterani vennero aumentate.\nDolina visse poi a Kiev dal 1983 fino alla sua morte, avvenuta il 3 marzo 2010 all'et\u00e0 di 87 anni. Nel 1995 (nel cinquantesimo anniversario della fine della seconda guerra mondiale) era stata promossa al grado di maggiore delle Guardie dal presidente ucraino Leonid Ku\u010dma e aveva ricevuto il titolo di \"Onorevole cittadino di Kiev\" dal sindaco della citt\u00e0 Leonid Kosak\u00ecvs'kij; una scuola di Kiev le era stata intitolata. A 86 anni, Dolina aveva preso parte alle cerimonie per la celebrazione della Giornata della Vittoria del 2009."}
{"id": "3992843", "revid": "767487", "url": "https://it.wikipedia.org/wiki?curid=3992843", "title": "Kra\u0161ovice", "text": "Kra\u0161ovice \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992844", "revid": "287204", "url": "https://it.wikipedia.org/wiki?curid=3992844", "title": "Krasovice", "text": ""}
{"id": "3992845", "revid": "729019", "url": "https://it.wikipedia.org/wiki?curid=3992845", "title": "Lancia Ro", "text": "Il Lancia Ro fu un autocarro pesante prodotto dalla Lancia Veicoli Industriali essenzialmente per uso militare. Sullo stesso telaio fu realizzato il Lancia Ro-Ro.\nLancia Ro.\nStoria.\nIl progetto di questo autocarro nasce intorno al motore. Infatti nei primi anni '30 Vincenzo Lancia aveva acquistato la licenza di fabbricazione di un motore Diesel fabbricato dalla ditta tedesca Junkers, di derivazione aeronautica e quindi particolarmente leggero, compatto e soprattutto parco di consumi rispetto ai motori coevi. Con questo motore viene equipaggiato nel 1933 un nuovo autocarro pesante, denominato Progetto 264 dalla casa costruttrice, ufficialmente il Lancia Ro viene predisposto anche in versione grigioverde NM (NaftaMilitare). Fino al 1938, quando fu sostituito sulle linee di produzione dal potente Lancia 3Ro, questa versione diesel fu prodotta in 3056 esemplari per il Regio Esercito e 429 per il mercato civile.\nDal 1935 al 1938 venne prodotta, in 1701 esemplari, la versione solo militare chiamata Lancia Ro BM (Benzina), che montava un pi\u00f9 tradizionale motore a benzina quattro cilindri a quattro tempi di 5126 cc. Nello stesso anno nacque anche il Lancia Ro-Ro motorizzato con il nuovo 3 cilindri Junkers da 4771\u00a0cm\u00b3. Concepito per il traino di rimorchi verr\u00e0 costruito in pochi esemplari circa meno di 500, il suo elevato costo di produzione, la sua affidabilit\u00e0 precaria dovuta al suo macchinoso motore, la mancanza di meccanici in grado di ripararlo ne decretarono l'insuccesso commerciale. Il RO RO non comparve in versione militare.\nGli esemplari dell'esercito vennero distribuiti primariamente alle Divisioni autotrasportabili tipo AS (Africa Settentrionale), ai Reggimenti Carristi ed agli Autocentri.\nIl Ro ricevette il battesimo del fuoco nel 1935 nella Guerra d'Etiopia, quando i mezzi dell'Autogruppo Pesante di Manovra arrivarono ad Addis Abeba dopo una marcia di 1600\u00a0km su piste sterrate e strade di montagna. Nel 1936 furono inviati con successo in Spagna con il Corpo Truppe Volontarie. La produzione termin\u00f2 nel 1939, ma fu utilizzato su tutti i fronti della seconda guerra mondiale. Nel dopoguerra, numerosi mezzi dismessi passarono infine sul mercato civile.\nTecnica.\nIl modello NM si basava sul motore di concezione tedesca Junkers, un diesel bicilindrico a due tempi, a quattro pistoni contrapposti, aventi la corsa di due diverse misure (mm 150 i pistoni inferiori, mm 100 i pistoni superiori) e quindi con cilindrata di 3181\u00a0cm\u00b3 e potenza di 64\u00a0hp a 1500 giri. La versione BM invece montava un motore nazionale a benzina a quattro cilindri, quattro tempi da 5126\u00a0cm\u00b3 per 65\u00a0hp. L'accensione era manuale ed il cambio a 4 marce ed una retromarcia pi\u00f9 le ridotte per un totale di 8 rapporti avanti che permettevano uno sfruttamento ottimale della potenza erogata dal motore, a seconda del tipo di strada e del carico trasportato. Poteva montare sia gomme piene che, per l'uso in colonia, pneumatici. Queste caratteristiche contribuivano a rendere il Ro un autocarro molto maneggevole su tutti i tipi di terreno.\nCome succedeva a tutti gli automezzi dell'epoca, la struttura a telaio portante permetteva la realizzazione di varianti e allestimenti, secondo le specifiche del singolo cliente richieste alle carrozzerie specializzate. In particolare, sui telai del Ro e RO RO non comparvero versioni ribassate per autobus.\nVersioni.\nFu prodotto per il Regio Esercito nelle seguenti versioni:\nLancia Ro-Ro.\nNel 1935 fu prodotto il Lancia Ro-Ro, sullo stesso telaio del Ro ma motorizzato con un diesel Lancia Tipo 90 a 3 cilindri da 4771\u00a0cm\u00b3 da 95\u00a0hp, costruito su licenza della Junkers e che permetteva una velocit\u00e0 massima di 50\u00a0km/h. Fu prodotto in 301 esemplari."}
{"id": "3992846", "revid": "1315428", "url": "https://it.wikipedia.org/wiki?curid=3992846", "title": "Descialbo", "text": "Il descialbo nel restauro artistico consiste nella rimozione accurata di tutti gli strati di \"scialbo\" (colore o pittura) sovrammessi a una pittura o a un intonaco antico. Si esegue a secco con bisturi, spatole o martelline, oppure chimicamente, con l'ausilio di idonei solventi a seconda della natura dello strato da rimuovere. Il solvente pi\u00f9 semplice \u00e8 l'acqua, si passa poi all'etanolo od all'ammoniaca, a volte pu\u00f2 funzionare anche l'aceto di vino."}
{"id": "3992849", "revid": "110157", "url": "https://it.wikipedia.org/wiki?curid=3992849", "title": "Krsy", "text": "Krsy \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992852", "revid": "690118", "url": "https://it.wikipedia.org/wiki?curid=3992852", "title": "Lancia Ro-Ro", "text": ""}
{"id": "3992857", "revid": "767487", "url": "https://it.wikipedia.org/wiki?curid=3992857", "title": "K\u0159elovice (Plze\u0148)", "text": "K\u0159elovice \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992862", "revid": "767487", "url": "https://it.wikipedia.org/wiki?curid=3992862", "title": "Opposite of Adults", "text": "Opposite of Adults \u00e8 un brano musicale del gruppo statunitense hip hop Chiddy Bang, realizzato su un campionamento di \"Kids\" di MGMT, e pubblicato il 21 febbraio 2010 come singolo. Gi\u00e0 da un anno tuttavia era stato reso disponibile in vari siti web con il titolo \"Kids\". A fine 2010, \"Opposite of Adults\" era stato inserito nella colonna sonora del videogioco \"\" e in un episodio sia di \"Rob Dyrdek's Fantasy Factory\", che di \"Friday Night Lights\"."}
{"id": "3992864", "revid": "767487", "url": "https://it.wikipedia.org/wiki?curid=3992864", "title": "Witse", "text": "Witse \u00e8 una serie televisiva belga in lingua olandese prodotta dal 2004 da VRT e trasmessa dal canale \u00c9\u00e9n. La serie racconta le vicende di Werenfried Witse, commissario di polizia a Halle, interpretato da Hubert Damen.\nL'ultima stagione della serie, la nona, \u00e8 andata in onda nel 2012 e l'ultimo episodio \u00e8 stato trasmesso il 1\u00ba aprile dello stesso anno."}
{"id": "3992868", "revid": "767487", "url": "https://it.wikipedia.org/wiki?curid=3992868", "title": "Kun\u011bjovice", "text": "Kun\u011bjovice \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992869", "revid": "287204", "url": "https://it.wikipedia.org/wiki?curid=3992869", "title": "Kunejovice", "text": ""}
{"id": "3992870", "revid": "104911709", "url": "https://it.wikipedia.org/wiki?curid=3992870", "title": "Pavel Kustov", "text": "Biografia.\nIn Coppa del Mondo esord\u00ec il 30 dicembre 1988 a Oberstdorf (14\u00b0) e ottenne l'unico podio il 14 gennaio 1990 a Liberec (3\u00b0).\nIn carriera prese parte a due edizioni dei Campionati mondiali (4\u00b0 nella gara a squadre a Lahti 1989 il miglior piazzamento) e a una dei Mondiali di volo, Vikersund 1990 (19\u00b0). Si laure\u00f2 anche pi\u00f9 volte campione sovietico tra il 1983 e il 1988."}
{"id": "3992873", "revid": "110157", "url": "https://it.wikipedia.org/wiki?curid=3992873", "title": "Truth (Chiddy Bang)", "text": "truth \u00e8 un brano musicale del gruppo statunitense hip hop Chiddy Bang pubblicato come singolo il 17 maggio 2010 in versione download ed il giorno seguente come CD singolo. The Il brano \u00e8 costruito su un campionamento di \"Better Things\" di Passion Pit del 2008."}
{"id": "3992874", "revid": "287204", "url": "https://it.wikipedia.org/wiki?curid=3992874", "title": "Ledce (Plze\u0148)", "text": "Ledce \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992878", "revid": "767487", "url": "https://it.wikipedia.org/wiki?curid=3992878", "title": "L\u00edn\u011b", "text": "L\u00edn\u011b \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992883", "revid": "1543377", "url": "https://it.wikipedia.org/wiki?curid=3992883", "title": "The Preview", "text": "The Preview \u00e8 un EP del gruppo musicale statunitense Chiddy Bang, pubblicato nell'ottobre 2010.\nL'EP ha avuto un buon riscontro di vendite, ottenendo la seconda posizione nella classifica di vendite del sito iTunes nella categoria hip-hop/rap. Ha inoltre debuttato alla settantaseiesima posizione della Billboard 200 con circa 6.000 copie vendute nella prima settimana."}
{"id": "3992889", "revid": "287204", "url": "https://it.wikipedia.org/wiki?curid=3992889", "title": "Listany", "text": ""}
{"id": "3992892", "revid": "690118", "url": "https://it.wikipedia.org/wiki?curid=3992892", "title": "100/17 su Lancia 3RO", "text": ""}
{"id": "3992895", "revid": "690118", "url": "https://it.wikipedia.org/wiki?curid=3992895", "title": "90/53 su Lancia 3RO", "text": ""}
{"id": "3992898", "revid": "287204", "url": "https://it.wikipedia.org/wiki?curid=3992898", "title": "L\u00ed\u0161\u0165any (Plze\u0148)", "text": "L\u00ed\u0161\u0165any \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992900", "revid": "729019", "url": "https://it.wikipedia.org/wiki?curid=3992900", "title": "Isola di Rejneke", "text": "L'isola di Rejneke (in russo \u041e\u0441\u0442\u0440\u043e\u0432 \u0420\u0435\u0439\u043d\u0435\u043a\u0435, \"ostrov Rejneke\") \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene al Pervomajskij rajon di Vladivostok nel Territorio del Litorale, che \u00e8 parte del Circondario federale dell'Estremo Oriente.\nGeografia.\nL'isola di Rejneke \u00e8 situata nella parte centrale del golfo di Pietro il Grande circa 25\u00a0km a sud-ovest di Vladivostok. \u00c8 bagnata a ovest dal golfo dell'Amur e a est dal golfo dell'Ussuri, che sono le due insenature settentrionali in cui si divide il golfo di Pietro il Grande. Si trova 450\u00a0m a sud dell'isola di Popov e poco meno di 3\u00a0km a nord-est dell'isola di Rikord da cui \u00e8 separata dallo stretto dell'Amur (\u043f\u0440\u043e\u043b\u0438\u0432 \u0410\u043c\u0443\u0440\u0441\u043a\u0438\u0439, \"proliv Amurskij\").\nRejneke \u00e8, per area, la quarta pi\u00f9 grande isola nell'arcipelago dell'imperatrice Eugenia, dopo Russkij, Popov e Rikord; ha una forma rettangolare irregolare, con ampie insenature alternate a corti promontori. Ha una lunghezza di 3,5\u00a0km da est a ovest e di 3\u00a0km da nord a sud, per una superficie totale di 4,63\u00a0km\u00b2.Nella parte sud-occidentale raggiunge un'altezza massima di 148\u00a0m s.l.m. L'isola \u00e8 comunque costituita principalmente da pianure, con altezze che si aggirano sui 100\u2013140\u00a0m. Le coste sono leggermente frastagliate, caratterizzate da scogliere a picco, lunghe spiagge e zone dove si trovano lagune e laghi di origine lagunare. La linea costiera \u00e8 lunga 11,8\u00a0km. Le spiagge possono essere di vario tipo: sabbiose, di ciottoli rossastri e neri, di granito e gneiss. Lungo la costa si incontrano scogli e faraglioni.\nL'isola \u00e8 abitata da 23 persone (al 2005), tutte residenti nel villaggio di Rejneke, al centro della costa settentrionale.\nFlora e fauna.\nLa presenza di spiagge costiere, di pittoresche scogliere rocciose e di piccole baie aumenta la ricchezza di flora e fauna marina. L'isola \u00e8 coperta da prati con vegetazione erbacea relativamente comune. Sul versante occidentale, dalla parte del golfo dell'Amur, si trovano grandi boschi di latifoglie, mentre sul lato orientale ci sono boschi pi\u00f9 piccoli. Come per l'isola di Popov con cui condivide i fondali, sono presenti mammiferi come foche, balene e delfini; 278 specie di pesci, tra cui specie commerciali come merluzzi, aringhe, sardine, pollock e stagionalmente salmoni giapponesi. Numerose sono anche le specie di invertebrati e altri animali marini, circa 2000 distribuite tra crostacei, molluschi, echinodermi, etc.\nStoria.\nL'isola fu scoperta nel 1862-63 dalla spedizione guidata dall'ufficiale della flotta navale Vasilij Matveevi\u010d Babkin e fu cos\u00ec chiamata in onore del viceammiraglio Michail Francevi\u010d Rejneke, direttore del dipartimento idrografico del Ministero della Marina.\nNel 2009 un grande incendio devast\u00f2 pesantemente un bosco. Gli isolani riuscirono a domare le fiamme che giunsero a pochi metri dalle loro case. Tuttavia il villaggio di Rejneke non fu in alcun modo danneggiato.\nTurismo.\nCome Russkij, Popov e altre isole limitrofe, Rejneke \u00e8 un luogo di villeggiatura per gli abitanti di Vladivostok e dintorni. Le spiagge sassose e sabbiose e i fondali marini attirano in estate tra i 500 e i 1000 turisti. Luoghi d'interesse sono i bei panorami, i prati di fiori gialli, le rocce rosse e la grotta \"Corpo di Ballo del Mare\". I visitatori possono arrivare sull'isola tramite il traghetto per l'isola di Popov che, tre volte alla settimana, fa tappa anche su Rejneke."}
{"id": "3992907", "revid": "119864464", "url": "https://it.wikipedia.org/wiki?curid=3992907", "title": "Casio SK-1", "text": "Casio SK-1 \u00e8 un modello di tastiera giocattolo prodotto da Casio e lanciato sul mercato nel 1985.\nCaratteristiche.\nLa tastiera era dotata delle seguenti funzionalit\u00e0:\nLa tastiera inoltre conteneva di serie un brano dimostrativo, la \"Sinfonia dei giocattoli\" di Wolfgang Amadeus Mozart.\nModelli successivi.\nCome evoluzione del modello SK-1, Casio ha prodotto in seguito i modelli di tastiera SK-5 e SK-8."}
{"id": "3992908", "revid": "767487", "url": "https://it.wikipedia.org/wiki?curid=3992908", "title": "L\u00edt\u00e9", "text": "L\u00edt\u00e9 \u00e8 un comune della Repubblica Ceca facente parte del distretto di Plze\u0148-sever, nella regione di Plze\u0148."}
{"id": "3992922", "revid": "599013", "url": "https://it.wikipedia.org/wiki?curid=3992922", "title": "Franci Petek", "text": "Fino alla dissoluzione della Jugoslavia (1991) gareggi\u00f2 per la nazionale jugoslava.\nBiografia.\nOriginario di Lesce di Radovljica, in Coppa del Mondo esord\u00ec il 28 dicembre 1989 a Oberstdorf (18\u00b0) e ottenne l'unica vittoria, nonch\u00e9 primo podio, il 11 febbraio 1990 a Engelberg.\nIn carriera prese parte a due edizioni dei Giochi olimpici invernali, (21\u00b0 nel trampolino normale, 8\u00b0 nel trampolino lungo, 6\u00b0 nella gara a squadre) e (38\u00b0 nel trampolino lungo), a due dei Campionati mondiali, vincendo una medaglia, e a una dei Mondiali di volo, Vikersund 1990 (22\u00b0)."}
{"id": "3992927", "revid": "339392", "url": "https://it.wikipedia.org/wiki?curid=3992927", "title": "Associazione Calcio Varese", "text": ""}
{"id": "3992929", "revid": "300067", "url": "https://it.wikipedia.org/wiki?curid=3992929", "title": "Dj\u00e9n\u00e9bou Sissoko", "text": ""}
{"id": "3992930", "revid": "287204", "url": "https://it.wikipedia.org/wiki?curid=3992930", "title": "Djenebou Sissoko", "text": ""}
{"id": "3992931", "revid": "1573940", "url": "https://it.wikipedia.org/wiki?curid=3992931", "title": "Tragopan melanocephalus", "text": "Il tragopano occidentale, tragopano cornuto o tragopano di Hasting (Tragopan melanocephalus ()) \u00e8 un uccello galliforme della famiglia dei Fasianidi.\nDescrizione.\nDimensioni.\nIl maschio misura 68-73 cm di lunghezza; la femmina 60 cm.\nAspetto.\nIl maschio ha un cappuccio nero, una cresta rossa ripiegata sulla nuca e un'area di pelle nuda rossa che ricopre la faccia. Il becco \u00e8 nero con l'estremit\u00e0 color corno e le guance sono di colore blu-verde. Due piccoli cornetti blu incorniciano il vertice nero. Le regioni superiori, cos\u00ec come le ali e le remiganti terziarie, sono finemente ricoperte da vermicolature di colore camoscio-grigio e nero, con grandi ocelli bianchi rotondi dal contorno nero. Il collo \u00e8 rosso. La coda \u00e8 macchiata di camoscio e di nero, con delle bande irregolari nere alla sua estremit\u00e0. La gola nuda \u00e8 di colore blu scuro e si prolunga in una sorta di \u00abbavaglio\u00bb rosso brillante che ricopre la parte alta del petto. Il resto delle regioni inferiori \u00e8 nero, tappezzato da tutta una serie di ocelli irregolari bianchi macchiati di rosso. I fianchi e l'addome sono vermicolati di grigio e di marrone scuro. Tra il maschio e la femmina vi \u00e8 un dimorfismo sessuale molto marcato. Quest'ultima presenta un piumaggio generale grigio molto pi\u00f9 scialbo di quello del maschio. Il dorso \u00e8 marrone-grigio e la testa e il collo sono leggermente tinti di rosso. La regione inferiore \u00e8 vermicolata di grigio e di marrone scuro con delle macchie di colore fulvo sulla gola.\nBiologia.\nNon \u00e8 una specie molto gregaria. Per la maggior parte del tempo, questo uccello si raggruppa in coppie isolate in primavera e in piccoli gruppi in inverno. Durante la stagione invernale, quando si aggira in cerca di cibo, non \u00e8 raro rinvenire esemplari all'interno di piccoli gruppi misti comprendenti koklas, lofofori splendenti, fagiani neri o anche fagiani di Wallich.\nAlimentazione.\n\u00c8 prevalentemente vegetariano. Il suo menu \u00e8 costituito principalmente da foglie d'albero e da germogli di bamb\u00f9, ma si nutre anche di radici, di fiori, di semi, di ghiande, di bacche, di gemme e di bulbi. La sua dieta \u00e8 completata da piccoli invertebrati come larve di insetti e coleotteri.\nRiproduzione.\nLa stagione riproduttiva si estende da aprile a giugno, mentre la deposizione delle uova di per s\u00e9 ha luogo verso la met\u00e0 di maggio. Il nido \u00e8 una costruzione rudimentale situata a terra, sotto la copertura di un cespuglio o di una roccia, o dentro un albero. In rare occasioni pu\u00f2 essere situato su un ramo ad una altezza elevata. Spesso viene utilizzato il nido abbandonato di un'altra specie. Ma in generale il tragopano occidentale nidifica pi\u00f9 frequentemente a terra rispetto alle altre specie di tragopano. Ogni covata \u00e8 costituita in media da 3 a 6 uova. Il maschio \u00e8 monogamo e partecipa all'incubazione, che dura circa tre settimane.\nDistribuzione e habitat.\nIl tragopano occidentale occupa un areale limitato alle province settentrionali del Pakistan e dell'India (Kashmir, Himachal Pradesh, Gahrwal e Uttar Pradesh). \u00c8 una specie tipica della montagna himalayana. Frequenta altitudini elevate: 1750-2500 m in inverno, 2500-3600 m in estate. Questo uccello preferisce i versanti esposti a nord in primavera e a sud in inverno. La scelta di versanti esposti a sud in inverno \u00e8 correlata ad una copertura nivale meno spessa, che rende pi\u00f9 facile la ricerca di cibo durante questi tempi difficili. In primavera frequenta le gravine esposte al sole a partire dalle 10-11 del mattino. Queste gravine sono ricoperte da una vegetazione boschiva favorevole ad una buona nidificazione."}
{"id": "3992932", "revid": "767487", "url": "https://it.wikipedia.org/wiki?curid=3992932", "title": "Sonny Rollins, Vol. 2", "text": "Sonny Rollins, Vol. 2 \u00e8 un album discografico del musicista jazz Sonny Rollins, pubblicato nel 1957 dalla Blue Note Records.\nIl disco.\nL'album \u00e8 il secondo registrato da Sonny Rollins per la Blue Note come band leader; in precedenza aveva suonato per la medesima etichetta in due dischi di Bud Powell e di Fats Navarro."}
{"id": "3992933", "revid": "599013", "url": "https://it.wikipedia.org/wiki?curid=3992933", "title": "Andi Rauschmeier", "text": "Biografia.\nIn Coppa del Mondo esord\u00ec il 3 gennaio 1988 a Innsbruck (105\u00b0) e ottenne l'unico podio il 11 febbraio 1990 a Engelberg (3\u00b0). Non partecip\u00f2 n\u00e9 a rassegne olimpiche n\u00e9 iridate."}
{"id": "3992934", "revid": "104458", "url": "https://it.wikipedia.org/wiki?curid=3992934", "title": "Andreas Rauschmeier", "text": ""}
{"id": "3992935", "revid": "339392", "url": "https://it.wikipedia.org/wiki?curid=3992935", "title": "Calcio S\u00fcdtirol-Alto Adige", "text": ""}
{"id": "3992937", "revid": "339392", "url": "https://it.wikipedia.org/wiki?curid=3992937", "title": "Sudtirol calcio", "text": ""}
{"id": "3992938", "revid": "486946", "url": "https://it.wikipedia.org/wiki?curid=3992938", "title": "Fiumi del mondo in ordine di lunghezza", "text": ""}
{"id": "3992942", "revid": "1950099", "url": "https://it.wikipedia.org/wiki?curid=3992942", "title": "Dimora storica", "text": "Nel diritto italiano sono considerate dimore storiche quegli immobili che assumono un interesse culturale, storico e antropologico dal punto di vista della dimora umana. Non solo ville, ma anche castelli, alberghi, manieri. Anche se non vi \u00e8 una vera e propria definizione, il concetto di dimora storica compare gi\u00e0 nella legge n. 1089 del 1\u00ba giugno 1939 - Tutela delle cose d'interesse Artistico o Storico, in cui si afferma che sono soggetti a tutela (detto anche \"vincolo\") tutte quelle \u201ccose, immobili e mobili, che presentano interesse artistico, storico, archeologico o etnografico, compresi:"}
{"id": "3992943", "revid": "767487", "url": "https://it.wikipedia.org/wiki?curid=3992943", "title": "Matilde Moraschi", "text": "Carriera.\nPallacanestro.\nLa Moraschi ha vinto sei volte il campionato italiano: nel 1934 e 1935 con la Canottieri Milano, nel 1936, 1937, 1937-1938 e nel 1938-1939 con l'Ambrosiana-Inter.\nDopo aver vinto il campionato del 1934 con la Canottieri Milano fu insignita, con tutte le altre compagne di club, della \"medaglia di bronzo al valore atletico\".\nSmise di giocare alla fine della stagione 1940-1941.\nAtletica leggera.\nMatilde Moraschi \u00e8 stata anche un'atleta specializzata nella velocit\u00e0. Inizi\u00f2 l'attivit\u00e0 sportiva alla Forza e Coraggio di Milano, societ\u00e0 con cui a soli 17 anni partecip\u00f2 al suo primo campionato italiano di atletica leggera a Bologna il 3 ottobre 1927, terza classificata nel lancio del disco con m. 26,39.\nHa poi disputato i Giochi olimpici del 1928 di Amsterdam, gareggiando nei 100 metri piani venendo eliminata nella terza batteria di qualificazione.\nIn seguito fu tesserata per la Pro Patria et Libertate di Busto Arsizio.\nScherma.\nAveva gi\u00e0 iniziato l'attivit\u00e0 cestistica quando disput\u00f2 le ultime gare di fioretto culminate nel campionato italiano che ebbe luogo sabato 26 maggio 1934 a Cremona."}
{"id": "3992949", "revid": "446353", "url": "https://it.wikipedia.org/wiki?curid=3992949", "title": "Franco Marucci", "text": "Biografia.\nAllievo di Marcello Pagnini, si \u00e8 laureato in Lingue nel 1973 nell'Universit\u00e0 di Firenze, ed \u00e8 stato assegnista, professore incaricato e associato di Lingua e Letteratura inglese all'Universit\u00e0 di Siena dal 1974 al 1987. Professore ordinario di Letteratura inglese fino al 2010 nell\u2019Universit\u00e0 Ca\u2019 Foscari di Venezia, \u00e8 stato Direttore del Dipartimento di Letterature e Civilt\u00e0 Anglo-germaniche dal 1994 al 1996, e Direttore della Laurea Specialistica LEAP dal 2000 al 2003.\nHa tenuto lezioni e conferenze presso le universit\u00e0 di Helsinki, di Kent a Canterbury, di St. Andrews e di Parigi-Sorbona. A Venezia ha organizzato convegni internazionali su Hopkins (1989), su Browning (1989), su Pater (1994), su \u201cMito religione ideologia dal romanticismo al modernismo\u201d (1999) e su \u201cPictures of Modernity: The Visual and the Literary in England, 1850-1930\u201d (2007). \nHa fatto parte del comitato editoriale di \u201cRivista di Studi Vittoriani\u201d e del Board of Scholars di \u201cThe Hopkins Quarterly\u201d , \u201cThe Pater Newsletter\u201d e \u201cES. Revista de Filolog\u00eda Inglesa\u201d.\nHa diretto dal 1996 al 2009 la collana dipartimentale di studi comparati \u201cLe Bricole\u201d, pubblicata dagli editori Cisalpino e Cafoscarina, nella quale sono usciti sotto la sua direzione tredici volumi, e dirige la collana Papyngo di narrativa inglese, americana e postcoloniale presso ETS di Pisa. \u00a0\nLa sua formazione accademica \u00e8 avvenuta alla scuola fiorentina di Marcello Pagnini, trovando inizialmente fecondi gli intrecci fra l\u2019approccio formale, stilistico, strutturalista e semiotico e le proposte fornite dalla tipologia della cultura di Jurij Lotman. La sua produzione scientifica riflette un parallelo allargamento verso prospettive contestuali e storiografiche. Avendo esordito come studioso della letteratura novecentesca inglese, la sua attenzione si \u00e8 poi spostata su quella vittoriana e dai primi anni Duemila sulla storiografia della letteratura inglese, da una prospettiva aggiornata e consapevole delle pi\u00f9 recenti proposte della teoria della critica.\n\u00a0 \u00a0Attivo dal 1975, \u00e8 autore, coautore e curatore di pi\u00f9 di sessanta libri, tra i quali spiccano uno dei primi studi italiani complessivi su Dylan Thomas, una serie di innovativi saggi interpretativi su Hopkins, e una monografia su Joyce\".\" Suoi libri in inglese sono pubblicati da The Catholic University of America Press (Washington), Peter Lang (Oxford), Bloomsbury (London), e suoi saggi inglesi sono apparsi in \u201cThe Pater Newsletter\u201d, \u201cThe Hopkins Quarterly\u201d, \u201cNineteenth-Century Contexts and International Journal\u201d, \u201cThe Dickensian\u201d, \u201cThe European English Messenger\u201d, \u201cJoyce Studies in Italy\u201d.\n\u00a0 Dal 2003 al 2018 ha pubblicato per l'editore fiorentino Le Lettere \"Storia della letteratura inglese\" in totali otto volumi, fra le opere pi\u00f9 estese e interpretativamente aggiornate nel suo genere. Il volume secondo, dedicato a Shakespeare, ha ottenuto il Premio Firenze \u2013 Fiorino d\u2019Argento 2018 per la Saggistica edita. L\u2019intera opera storiografica \u00e8 tradotta in inglese come \"History of English Literature\" (18 Books, Oxford, Peter Lang, 2018-2019), e una sua versione breve in un unico volume \u00e8 \"Letteratura inglese. Un profilo storico\" (Roma 2020).\n\u00a0 Sue recensioni e studi critici sono usciti su \u201cLingua e Stile\u201d, \u201cNuova Corrente\u201d, \u201cLetture\u201d, \u201cComparatistica\u201d, \u201cAnnali di Ca\u2019 Foscari\u201d, \u201cRivista di letterature moderne e comparate\u201d, \u201cStrumenti critici\u201d, \u201cL\u2019Indice\u201d, \u201cAnglistica Pisana\u201d.\n\u00a0 Come critico cinematografico ha indagato il cinema di Ingmar Bergman, e nell\u2019ambito della scrittura creativa ha esordito con \"Pentapoli\" (2011), in cui ripercorre le sue esperienze formative e le sue vicende accademiche, seguito da \"Altomare\" (Roma 2020). \u00a0\n\u00a0 Cura il blog \u201cEnglish Literary History\u201d\u00a0 dove posta articoli riguardanti la sua attivit\u00e0 di critico nel contorno di commenti sul cinema, le arti e gli sport."}
{"id": "3992950", "revid": "1543377", "url": "https://it.wikipedia.org/wiki?curid=3992950", "title": "Virginio Lunardi", "text": "Biografia.\nIn Coppa del Mondo esord\u00ec il 30 dicembre 1985 a Oberstdorf (80\u00b0) e ottenne il primo podio il 16 febbraio 1990 in Val di Fiemme (3\u00b0). Insieme con Ivo Pertile e Roberto Cecon si classific\u00f2 secondo nella prima gara a squadre, sperimentale, del circuito di Coppa del Mondo, il 3 marzo 1990 a Lahti.\nStabil\u00ec il record italiano di voli con gli sci a Kulm (AUT) nel marzo 1986 con 170 metri, migliorando il vecchio record di 153 metri che apparteneva a Massimo Rigoni.\nIn carriera prese parte a un'edizione dei Giochi olimpici invernali, (50\u00b0 nel trampolino normale, 45\u00b0 nel trampolino lungo), a tre dei Campionati mondiali (17\u00b0 nel trampolino lungo a Lahti 1989 il miglior piazzamento) e a una dei Mondiali di volo, Vikersund 1990 (9\u00b0)."}
{"id": "3992960", "revid": "1543377", "url": "https://it.wikipedia.org/wiki?curid=3992960", "title": "Babe Paley", "text": " \u00c8 stata conosciuta con il soprannome di \"Babe\" per quasi tutta la sua vita ed \u00e8 stata inserita nella International Best Dressed List nel 1958.\nPrimi anni di vita.\nNata Barbara Cushing a Boston, Massachusetts, era la figlia di un celebre neurochirurgo, il Dr. Harvey Cushing, professore alle universit\u00e0 di Johns Hopkins, di Harvard e di Yale, e Katharine Stone Crowell Cushing. Entrambe le sue sorelle ebbero matrimoni prestigiosi: Minnie Cushing era la seconda moglie di Vincent Astor mentre Betsey Cushing aveva sposato James Roosevelt, figlio del presidente Franklin D. Roosevelt, ed in seguito John Hay Whitney.\nStudentessa della Westover School di Middlebury, Connecticut, fece il suo debutto in societ\u00e0 nel 1934 a Boston, con i figli di Roosevelt presenti. dando inizio alla sua carriera sociale. Si \u00e8 laureata presso la Winsor School di Boston nel 1934.\nMatrimoni.\nPaley lavor\u00f2 come fashion editor di \"Vogue\" a New York dove incontr\u00f2 e spos\u00f2 l'ereditiere Stanley Grafton Mortimer, Jr. nel 1940. Anche se sua madre avrebbe preferito che Babe avesse sposato un uomo potente con un titolo, in generale approv\u00f2 l'unione. La sorella di Stanley era Katharine Mortimer, seconda moglie del tennista e socialite Francis Xavier Shields, che attraverso il suo primo matrimonio con la principessa Donna Marina Torlonia di Civitella-Cesi era il nonno dell'attrice Brooke Shields.\nNel 1941 la rivista \"Time\" elesse Mrs Stanley Mortimer Jr la seconda donna pi\u00f9 elegante al mondo, dietro Wallis Simpson e prima di Aim\u00e9e de Heeren. Barbara \"Babe\" Mortimer fu nominata la donna pi\u00f9 elegante nel 1945 e nel 1946. La sua posizione a \"Vogue\" le dava possibilit\u00e0 di indossare esclusivi capi firmati, spesso donati proprio per essere valorizzati dall'importante figura della donna. Divenne la madre di due figli: Amanda Jay Mortimer (in seguito Burden) e Stanley Grafton Mortimer III, ma il suo matrimonio con Mortimer, Jr. fin\u00ec nel 1946. Mortimer, Jr. in seguito spos\u00f2 Kathleen Harriman, la figlia di W. Averell Harriman, ed ebbe altri tre figli. Diverse retrospettive hanno sostenuto che Babe trascurasse i propri figli durante la sua scalata sociale e dipendesse totalmente dalla ricchezza dei propri mariti per sostenere il suo sontuoso stile di vita. Sua figlia Amanda ha effettivamente ammesso che la loro relazione era \"praticamente inesistente\" e che la distanza fra loro \"era una sua scelta, non mia\".\nSuccessivamente la donna decise di perseguire un secondo matrimonio di alto profilo. Nel 1946, incontr\u00f2 William S. Paley, fondatore della CBS. Paley era straordinariamente ricco, con un grande interesse per le arti e il desiderio di essere parte dell'alta societ\u00e0 newyorchese. Grazie ai contatti di Babe, Paley aveva maggiore possibilit\u00e0 che gli venisse concessa l'entrata in quella societ\u00e0 che, almeno fino a quel momento, lo aveva effettivamente snobbato. A Babe invece Paley offriva ricchezza, sicurezza e mondanit\u00e0. Barbara \"Babe\" Cushing Mortimer e William S. Paley si sposarono nel 1947 e la coppia ebbe altri due figli, Kate and Bill, Jr.\nStile.\nI Paley crearono e coltivarono una propria immagine perfetta del mondo sociale. La coppia compr\u00f2 un elegante appartamento al St. Regis e assunse il noto designer d'interni Billy Baldwin (1903\u20131983) per decorarlo. La coppia viveva in quell'appartamento durante la settimana, mentre i weekend li passavano presso Kiluna Farm, una tenuta di 320.000\u00a0m2 di superficie a Manhasset, Long Island, dove una successione di architetti paesaggisti e designer curarono il giardino. Il ritiro pi\u00f9 lontano, Kiluna Nord, presso Squam Lake nel New Hampshire, venne acquistato nel 1957; qui vennero accolte decine di celebrit\u00e0 e personaggi celebri dell'epoca; I boschi di Squam Lake furono utilizzati come location per le riprese del film del 1981 \"Sul lago dorato\".\nBench\u00e9 alcuni pregiudizi antisemiti esclusero i Paley da una serie di importanti funzioni sociali e club esclusivi, Babe comunque mantenne un circolo di amici dell'alta societ\u00e0 che includeva l'autoreTruman Capote e il suo collega Slim Keith. Truman Capote incluse Paley e Keith nel proprio gruppo di \"cigni\" (affascinanti socialite di New York) insieme a Gloria Guinness, Marella Agnelli e C.Z. Guest. Paley notoriamente interruppe l'amicizia con Capote quando alcuni estratti della sua celebre \"Preghiere esaudite\", rivelarono alcuni gossip dell'alta societ\u00e0 di New York.\nInoltre Babe mantenne la propria posizione di donna pi\u00f9 elegante per quattordici volte, prima di essere inserito nella Hall of Fame Fashion nel 1958. Babe regolarmente acquistava intere collezioni di alta moda dalle principali case di moda come Givenchy e Valentino S.p.A.. Il suo stile personale \u00e8 stato di ispirazione per migliaia di donne che hanno cercato di copiarla. Bill Blass una volta osserv\u00f2 \"Non l'ho mai vista non catturare l'attenzione di qualcuno; i capelli, il trucco, la freschezza. Non sei mai stato consapevole di ci\u00f2 che indossava,; hai notato Babe e nient'altro.\"\nIl suo stile personale e non convenzionale ebbe una enorme influenza. Una fotografia di Babe con una sciarpa legata alla borsetta, per esempio, cre\u00f2 involontariamente una moda che milioni di donne emularono. Spesso mescolava stravaganti gioielli di Fulco di Verdura e Jean Schlumberger con capi di abbigliamento economici; lasci\u00f2 i propri capelli diventare grigi, anzich\u00e9 tingerli. L'immagine di Babe ed il suo status tuttavia crearono della tensione nel suo matrimonio con Paley, che insisteva sul fatto che sua moglie fosse costantemente avvolta in zibellino e completamente ingioiellata. Secondo molti biografi, Babe era sola e frustrata delle numerose relazioni extraconiugali di Paley. Tutto ci\u00f2 si ripercuoteva inevitabilmente sulla situazione della famiglia Paley. Come se non bastasse, lei era costantemente sotto l'occhio della societ\u00e0 e dei mass media, che la costringeva a mantenere l'improbabile immagine di una dea della moda. Queste pressioni esterne, cos\u00ec come l'abitudine a fumare due pacchetti di sigarette al giorno, alla fine influirono sulla sua salute.\nUltimi anni.\nBabe era un'accanita fumatrice e, nel 1974, le fu diagnosticato un cancro ai polmoni. La donna quindi pianific\u00f2 il proprio funerale nei dettagli, decidendo persino i piatti che sarebbero serviti al pranzo funebre. Accuratamente assegn\u00f2 la propria collezione di gioielli ed oggetti personali ad amici e parenti, avvolta in carta colorata, e cre\u00f2 un complesso sistema con le indicazione di come distribuirli dopo la sua morte.\nAlla fine Babe mor\u00ec il 6 luglio 1978, il giorno dopo il suo sessantatreesimo compleanno. Fu sepolta nel cimitero memoriale della chiesa di San Giovanni a Cold Spring Harbor, New York. Alla sua morte nel 1990, Bill Paley fu sepolto accanto a lei.\nEredit\u00e0.\nMolto tempo dopo la sua morte, Babe Paley rimane un'icona nel mondo della moda e dello stile. \"Babe Paley aveva un solo difetto,\" ha commentato il suo amico di vecchia data Truman Capote. \"Lei era perfetta. In caso contrario, lei era perfetta.\"\nMolti stilisti e decoratori d'interni continuano a fare riferimento allo stile di Babe Paley nelle proprie creazioni. Paley ed i \"cigni\", similarmente a Jacqueline Kennedy durante gli anni sessanta, esemplificato una classe giovane ed attraente, a cui molti americani aspiravano.\nNella cultura di massa.\nBabe Paley \u00e8 stata interpretata nel film \"Pamela Churchill - Una vita tra uomini e politica\" (1998) da Joan Severance, in \"Truman Capote - A sangue freddo\" (2005) da Michelle Harrison ed in \"Infamous - Una pessima reputazione\" (2006) da Sigourney Weaver.\nNel romanzo del 1969 di Jacqueline Susann \"The Love Machine\", i personaggi della socialite Judith Austin e suo marito Gregory Austin, amministratore delegato di una rete televisiva, sono ispirati a Babe e William Paley. Dyan Cannon ha interpretato il personaggio di Judith nell'adattamento cinematografico del romanzo del 1971.\nInoltre nel libro \"Fifth Avenue, 5am\" in cui si parla del romanzo e del film \"Colazione da Tiffany\" si fa riferimento a lei, come alla musa di Truman Capote, del quale era grande amico."}
{"id": "3992963", "revid": "223320", "url": "https://it.wikipedia.org/wiki?curid=3992963", "title": "Barbara Paley", "text": ""}
{"id": "3992964", "revid": "984922", "url": "https://it.wikipedia.org/wiki?curid=3992964", "title": "Stefan Z\u00fcnd", "text": "Biografia.\nIn Coppa del Mondo esord\u00ec il 7 febbraio 1990 a Sankt Moritz (10\u00b0), ottenne il primo podio il 18 febbraio successivo in Val di Fiemme (3\u00b0) e la prima vittoria il 23 febbraio 1991 a Tauplitz. Si aggiudic\u00f2 la \"coppetta\" di cristallo di volo nel 1991.\nIn carriera prese parte a un'edizione dei Giochi olimpici invernali, (20\u00b0 nel trampolino normale, 22\u00b0 nel trampolino lungo, 8\u00b0 nella gara a squadre), a due dei Campionati mondiali (5\u00b0 nel trampolino lungo a Val di Fiemme 1991 il miglior piazzamento) e a tre dei Mondiali di volo (6\u00b0 Planica 1994 il miglior piazzamento)."}
{"id": "3992965", "revid": "104458", "url": "https://it.wikipedia.org/wiki?curid=3992965", "title": "Stephan Z\u00fcnd", "text": ""}
{"id": "3992966", "revid": "287204", "url": "https://it.wikipedia.org/wiki?curid=3992966", "title": "Stefan Zund", "text": ""}
{"id": "3992967", "revid": "104458", "url": "https://it.wikipedia.org/wiki?curid=3992967", "title": "Stephan Zund", "text": ""}
{"id": "3992968", "revid": "104458", "url": "https://it.wikipedia.org/wiki?curid=3992968", "title": "Stefan Zuend", "text": ""}
{"id": "3992969", "revid": "104458", "url": "https://it.wikipedia.org/wiki?curid=3992969", "title": "Stephan Zuend", "text": ""}
{"id": "3992972", "revid": "1006354", "url": "https://it.wikipedia.org/wiki?curid=3992972", "title": "Colpa (filosofia)", "text": "Il concetto di colpa nella filosofia parte dal mettere sotto osservazione l'adeguatezza dell'uomo con il suo essere e nei confronti del dovere e del ricordo. Heidegger affronta il concetto in \"Essere e tempo\", definendo la colpa \"esser fondamento di una nullit\u00e0\". \nNell'opera \"Genealogia della morale\", Nietzsche lega il senso di colpa all'oblio. Nella seconda dissertazione Nietzsche sottolinea il ruolo dell'oblio nel dare nuovo spazio cancellando i ricordi della \"cattiva coscienza\". \nNei filosofi cristiani la colpa \u00e8 legata indissolubilmente a un messaggio religioso di peccato, con conseguente redenzione."}
{"id": "3992987", "revid": "131962", "url": "https://it.wikipedia.org/wiki?curid=3992987", "title": "Victor Tourjansky", "text": ""}
{"id": "3992994", "revid": "36426", "url": "https://it.wikipedia.org/wiki?curid=3992994", "title": "Gloria di Maria Assunta e santi", "text": "La Gloria di Maria Assunta e santi \u00e8 un dipinto olio su tela (17 m\u00b2 circa) di Francesco Solimena eseguito nel 1705 circa e conservato presso la chiesa di San Girolamo delle Monache di Napoli.\nStoria e descrizione.\nFu la famiglia Carafa (\u00e8 infatti visibile ai due angoli bassi della tela lo stemma dei Carafa della Stadera) a commissionare al Solimena il grande dipinto da destinare al monastero delle monache francescane terziarie regolari; forse perch\u00e9 una rappresentante della famiglia Carafa era in quegli anni badessa proprio in quel monastero.\nLa grande tela di 17 m\u00b2, dall'alto in basso, raffigura in un'architettura fantastica, caratterizzata da colonne, fuga d'archi, lesene e balaustre: la Vergine gloriosa assunta in cielo, tre figure di santi all'altezza della balaustra (si tratta di san Girolamo, in rosso a sinistra, un papa domenicano o san Benedetto, in nero al centro, e san Giovanni da Capestrano, a destra con una bandiera); Francesco d\u2019Assisi che in piedi consegna la Regola ad un gruppo di Sante Clarisse (con Elisabetta d'Ungheria, donna con la corona); una coppia in conversazione (forse un D'Angi\u00f2 con Leopoldo d'Ungheria)."}
{"id": "3993004", "revid": "1673774", "url": "https://it.wikipedia.org/wiki?curid=3993004", "title": "Pio e Amedeo", "text": "Pio e Amedeo sono un duo comico italiano. La coppia \u00e8 formata da \nCarriera.\nSin da giovani mostrano grande interesse per la recitazione e, dopo le prime esperienze nel mondo del cabaret e dell'animazione nei villaggi turistici, il duo esordisce in televisione sulla rete locale pugliese \"Telefoggia\" con la trasmissione \"Occhio di bue\". In seguito arrivano alle emittenti regionali Radionorba, dirigendo la fascia oraria 15:00 - 17:00, e su Telenorba con la trasmissione \"U' Tub\" (nome parodistico che gioca sulla pronuncia dialettale pugliese del nome del sito di videosharing YouTube), in cui filmano delle candid camera e intervistano i passanti di vari comuni pugliesi con domande demenziali.\nLa gavetta permette al duo comico di gettare le basi per il grande salto alla TV nazionale, che avviene nel maggio 2011 quando, dopo un provino alla RAI, il duo viene assunto per i programmi \"Stiamo tutti bene\" e \"Base Luna\" su Rai 2. Nel 2012 i due foggiani passano a Mediaset, in cui avevano gi\u00e0 lavorato in precedenza per conto del laboratorio di \"Zelig\", come inviati del programma \"Le Iene\" con la rubrica satirica \"Chiunque Pu\u00f2\". Il 2013 li vede nuovamente protagonisti delle \"Iene\" con la rubrica comica intitolata \"Ultras dei Vip\", nella quale guidano un gruppo di loro amici nel cantare cori simili a quelli da stadio ma rivisti in chiave comica nei confronti di personalit\u00e0 conosciute.\nIl 12 luglio 2013 esce il loro primo brano dal titolo \"You Porn\", prodotto da Gabry Ponte sul suo laptop-studio e realizzato usando un sample della nota \"Carnaval de Paris\" del trio dance Dario G, nel quale vestono i panni di personaggi da loro interpretati in \"Ultras dei Vip.\"\nNell'autunno dello stesso anno \u00e8 stato prodotto il primo film del duo, al loro esordio cinematografico: il titolo provvisorio era \"Fuggi fuggi da Foggia\", racconta un equivoco da cui i due devono scappare fuggendo dalla citt\u00e0 di Foggia inseguiti da un debito e da una triste vicenda d'amore. Le riprese si sono svolte a Foggia, Monte Sant'Angelo, Milano, Roma e Amsterdam. Il film, che ha poi adottato il titolo \"Amici come noi\", \u00e8 uscito nelle sale il 20 marzo 2014; il giorno successivo raggiunge il primo posto in classifica, incassando 93.224 euro in 24 ore, con circa 16.000 spettatori paganti. Nel primo weekend di programmazione il film, sempre al primo posto nel boxoffice Italia, incassa 1.275.272 euro, consolidando cos\u00ec il proprio successo.\nDa settembre 2014 il duo conduce il programma radiofonico \"A disposizione\" ai microfoni di RTL 102.5, in onda il venerd\u00ec sera dalle 23 all'1. L'11 dicembre dello stesso anno esce il loro primo film di Natale, \"Ma tu di che segno 6?\", con Massimo Boldi, Gigi Proietti, Vincenzo Salemme e Ricky Memphis. Nel 2014 esce anche il loro primo libro, \"Salviamo il mondo mo' senza esagerare\", edito da Mondadori. Dal 3 aprile 2016 sono protagonisti del programma da loro stessi ideato \"Emigratis\", in onda su Italia 1 in seconda serata la domenica. In estate commentano le partite dell'Europeo su RTL 102.5.\nDal 12 marzo 2017 tornano con la seconda stagione di \"Emigratis\" 2 che ha ancora pi\u00f9 successo della prima. Il 15 maggio seguente esce il videoclip di \"Senza pagare\" di J-Ax &amp; Fedez, che \u00e8 stato girato tra Foggia e Los Angeles e a cui hanno preso parte insieme a Paris Hilton. Il 19 marzo 2018 ritornano con \"Emigratis\", annunciando gi\u00e0 in precedenza che sar\u00e0 l'ultima stagione della serie, formata da 5 puntate ma con una durata nettamente superiore a puntata (circa 2 ore a episodio). Sempre nel 2018 inizia il loro tour teatrale \"Tutto fa Broadway\", con appuntamenti nei teatri di tutta Italia. \nAncora nel 2018 ricevono il \u2018Premio Carlo Vanzina-Prince of Comedy\u2019 durante la XVI edizione di \u201cIschia Global Fest\u201d. Riconoscimento destinato a giovani artisti distintisi nel corso della stagione, in grado di raccontare la societ\u00e0, il costume, i vizi e le virt\u00f9 degli italiani con leggerezza ed intelligenza.\nIl 6 febbraio 2019 sono ospiti della seconda serata del 69\u00ba Festival di Sanremo; il picco di share della serata \u00e8 raggiunto proprio con il loro sketch con il 54,45% (12.260.000 telespettatori). \nIn primavera sono nel cast di tutte le puntate del serale di \"Amici di Maria De Filippi\" riscuotendo un ampio consenso di pubblico anche grazie ad alcuni brani di Ricky Martin arrangiati in chiave ironica (\"Grazie a Maria\"). Torneranno come ospiti fissi anche nell'edizione del 2021.\nNell'autunno del 2019 i due danno il via al loro show dal vivo \"La classe non \u00e8 qua\" che debutta con un sold-out il 23 settembre all'Arena di Verona. I due raccolgono vari apprezzamenti in giro per l'Italia arrivando ad esibirsi in luoghi prestigiosi come il Teatro antico di Taormina, il Sistina di Roma e l'Arcimboldi di Milano. \nIl 16 aprile 2021 esordiscono in prima serata su Canale 5 con il loro programma \"Felicissima sera\".\nControversie.\nNel 2021, il duo \u00e8 stato interessato da numerose polemiche a seguito di atteggiamenti e dichiarazioni assunti nel programma \"Felicissima sera,\" riguardanti temi su politicamente corretto, razzismo, antisemitismo, violenza contro le donne, Gay Pride e diritti LGBT in Italia. Il duo \u00e8 stato accusato sui social media e da differenti esponenti delle diverse comunit\u00e0, tra cui Vladimir Luxuria, Alessandro Cecchi Paone, Ruth Dureghello, Fabrizio Marrazzo, di aver espresso mancanza di conoscenza e sensibilit\u00e0 sui problemi trattati, non considerando i danni fisici e psicologici a cui sono sottoposti gli appartenenti alle differenti comunit\u00e0."}
{"id": "3993007", "revid": "155634", "url": "https://it.wikipedia.org/wiki?curid=3993007", "title": "Australian Open 2001 - Doppio misto", "text": "Ellis Ferreira e Corina Morariu hanno battuto in finale Joshua Eagle e Barbara Schett 6-1, 6-3."}
{"id": "3993009", "revid": "155634", "url": "https://it.wikipedia.org/wiki?curid=3993009", "title": "Open di Francia 2001 - Doppio misto", "text": "Tom\u00e1s Carbonell e Virginia Ruano Pascual hanno battuto in finale Jaime Oncins e Paola Su\u00e1rez 7-5, 6-3."}
{"id": "3993011", "revid": "287204", "url": "https://it.wikipedia.org/wiki?curid=3993011", "title": "US Open 2001 - Doppio misto", "text": "Todd Woodbridge e Rennae Stubbs hanno battuto in finale Leander Paes e Lisa Raymond 6-4, 5-7, [11-9]."}
{"id": "3993012", "revid": "155634", "url": "https://it.wikipedia.org/wiki?curid=3993012", "title": "Australian Open 2000 - Doppio misto", "text": "Jared Palmer e Rennae Stubbs hanno battuto in finale Todd Woodbridge e Arantxa S\u00e1nchez Vicario 7-5, 7-6(3)."}
{"id": "3993013", "revid": "767487", "url": "https://it.wikipedia.org/wiki?curid=3993013", "title": "La vergine di Tripoli", "text": "La vergine di Tripoli (\"Slave Girl\") \u00e8 un film del 1947 diretto da Charles Lamont.\nProduzione.\nIl film era originariamente chiamato \"La fiamma di Tripoli e\" fu annunciato nell'aprile del 1946 con Yvonne De Carlo e George Brent in allegato, e fu scritto e prodotto dal team di Michael Fessiner ed Ernest Pagano, che aveva fatto lavorato con la De Carlo nel film \"Fiamma dell'Ovest\".\nIl budget totale del film \u00e8 stato di $ 1,6 milioni. Le riprese del film iniziarono il 18 luglio 1946. Dona Drake doveva apparire nel film ma si ammal\u00f2 e fu sostituita da Lois Collier.\nParti del film sono state girate nel Paria Canyon e nel Coral Pink Sand Dunes State Park nello Utah.\nFinite le riprese i dirigenti della Universal giudicarono il film malfatto da predisporre l'aggiunta perci\u00f2 di un attore e narratore, in questo caso in sembianze di cammello, e di altre gag atte per trasformarlo in un film comico al livello di \"Hellzapoppin\"' che non prescindesse per\u00f2 dal genere avventura.\nAl nuovo personaggio la voce fu prestata, nell'edizione originale, da un attore comico. Nell'edizione italiana, la stessa voce fu affidata invece al non meno famoso artista e attore comico Tot\u00f2, che partecip\u00f2 al suo unico doppiaggio di un film straniero effettuato durante la sua carriera.\nBotteghino.\nIl film \u00e8 stato un successo al botteghino, guadagnando oltre $ 2 milioni negli Stati Uniti.\nSu di esso il Los Angeles Times ha detto semplicemente che \"Il film offre risate\"."}
{"id": "3993014", "revid": "729019", "url": "https://it.wikipedia.org/wiki?curid=3993014", "title": "Kroger St. Jude International 2000 - Doppio", "text": "Il doppio del torneo di tennis Kroger St. Jude International 2000, facente parte dell'ATP Tour, ha avuto come vincitori Justin Gimelstob e S\u00e9bastien Lareau che hanno battuto in finale Jim Grabb e Richey Reneberg 6-2, 6-4."}
{"id": "3993016", "revid": "256896", "url": "https://it.wikipedia.org/wiki?curid=3993016", "title": "Canzoniere (Boiardo)", "text": ""}
{"id": "3993018", "revid": "729019", "url": "https://it.wikipedia.org/wiki?curid=3993018", "title": "Torneo God\u00f3 2000 - Doppio", "text": "Il doppio del torneo di tennis Torneo God\u00f3 2000, facente parte dell'ATP Tour, ha avuto come vincitori Nicklas Kulti e Mikael Tillstr\u00f6m che hanno battuto in finale Paul Haarhuis e Sandon Stolle 6-2, 6(2)-7, 7-6(5)."}
{"id": "3993020", "revid": "729019", "url": "https://it.wikipedia.org/wiki?curid=3993020", "title": "Rome Masters 2000 - Doppio maschile", "text": "Il doppio maschile del torneo di tennis Rome Masters 2000, facente parte dell'ATP Tour, ha avuto come vincitori Martin Damm e Dominik Hrbat\u00fd che hanno battuto in finale Wayne Ferreira e Evgenij Kafel'nikov 6-4, 4-6, 6-3."}
{"id": "3993021", "revid": "729019", "url": "https://it.wikipedia.org/wiki?curid=3993021", "title": "Hamburg Masters 2000 - Doppio", "text": "Il doppio del torneo di tennis Hamburg Masters 2000, facente parte dell'ATP Tour, ha avuto come vincitori Todd Woodbridge e Mark Woodforde che hanno battuto in finale Wayne Arthurs e Sandon Stolle 6(4)-7, 6-4, 6-3."}
{"id": "3993022", "revid": "729019", "url": "https://it.wikipedia.org/wiki?curid=3993022", "title": "Austrian Open 2000 - Doppio", "text": "Il doppio del torneo di tennis Austrian Open 2000, facente parte dell'ATP Tour 2000, ha avuto come vincitori Pablo Albano e Cyril Suk che hanno battuto in finale Joshua Eagle e Andrew Florent 6-3, 3-6, 6-3."}
{"id": "3993026", "revid": "729019", "url": "https://it.wikipedia.org/wiki?curid=3993026", "title": "Cincinnati Masters 2000 - Doppio", "text": "Il doppio del torneo di tennis Cincinnati Masters 2000, facente parte dell'ATP Tour, ha avuto come vincitori Todd Woodbridge e Mark Woodforde che hanno battuto in finale Ellis Ferreira e Rick Leach 7-6(6), 6-4."}
{"id": "3993027", "revid": "155634", "url": "https://it.wikipedia.org/wiki?curid=3993027", "title": "Australian Open 2007 - Doppio ragazzi", "text": "Graeme Dyce e Harri Heli\u00f6vaara hanno battuto in finale Stephen Donald e Rupesh Roy 6-2, 6(4)-7, 6-3."}
{"id": "3993029", "revid": "155634", "url": "https://it.wikipedia.org/wiki?curid=3993029", "title": "Australian Open 2007 - Doppio ragazze", "text": "Evgenija Rodina e Arina Rodionova hanno battuto in finale Julia Cohen e Urszula Radwa\u0144ska 2-6, 6-3, 6-1."}
{"id": "3993030", "revid": "1305772", "url": "https://it.wikipedia.org/wiki?curid=3993030", "title": "Cseh", "text": ""}
{"id": "3993032", "revid": "287204", "url": "https://it.wikipedia.org/wiki?curid=3993032", "title": "Segunda Divisi\u00f3n (Venezuela)", "text": "La Segunda Divisi\u00f3n \u00e8 la seconda categoria del calcio professionistico venezuelano ed \u00e8 immediatamente sotto la prima divisione nazionale. In questa categoria si svolgono 2 tornei, l'Apertura e Clausura. Il vincitori di ciascun torneo si affrontano al termine della stagione per decidere chi \u00e8 il campione della categoria; se il vincitore dei due tornei \u00e8 la stessa squadra, essa \u00e8 automaticamente campione della categoria. Fino al 2011-2012 era composta di due categorie, la Segunda A e Segunda B, poi unificate a partire dalla stagione 2012-2013."}
{"id": "3993033", "revid": "48966335", "url": "https://it.wikipedia.org/wiki?curid=3993033", "title": "Nadine Marquand", "text": ""}
{"id": "3993035", "revid": "729019", "url": "https://it.wikipedia.org/wiki?curid=3993035", "title": "Indianapolis Tennis Championships 2000 - Doppio", "text": "Il doppio del torneo di tennis Indianapolis Tennis Championships 2000, facente parte dell'ATP Tour, ha avuto come vincitori Lleyton Hewitt e Sandon Stolle che hanno battuto in finale Jonas Bj\u00f6rkman e Maks Mirny 6-2, 3-6, 6-3."}
{"id": "3993037", "revid": "60123542", "url": "https://it.wikipedia.org/wiki?curid=3993037", "title": "Yeshivah Celeste", "text": ""}
{"id": "3993040", "revid": "738436", "url": "https://it.wikipedia.org/wiki?curid=3993040", "title": "Accademia di Sura", "text": ""}
{"id": "3993045", "revid": "729019", "url": "https://it.wikipedia.org/wiki?curid=3993045", "title": "Legg Mason Tennis Classic 2000 - Doppio", "text": "Il doppio del torneo di tennis Legg Mason Tennis Classic 2000, facente parte dell'ATP Tour, ha avuto come vincitori Alex O'Brien e Jared Palmer che hanno battuto in finale Andre Agassi e Sargis Sargsian 7-5, 6-1."}
{"id": "3993046", "revid": "287204", "url": "https://it.wikipedia.org/wiki?curid=3993046", "title": "US Open 2000 - Doppio misto", "text": "Jared Palmer e Arantxa S\u00e1nchez Vicario hanno battuto in finale Maks Mirny e Anna Kurnikova 6-4, 6-3."}
{"id": "3993048", "revid": "729019", "url": "https://it.wikipedia.org/wiki?curid=3993048", "title": "Stazione di Hattori-Tenjin", "text": "La \u00e8 una stazione delle Ferrovie Hanky\u016b sulla linea Takarazuka situata a Toyonaka. Le due banchine non sono collegate fra loro, pertanto \u00e8 necessario attraversare i passaggi a livello situati ai margini della stazione.\nStoria.\nLa stazione \u00e8 stata rinominata da \"Hattori\" al nome attuale nel dicembre 2013."}
{"id": "3993049", "revid": "729019", "url": "https://it.wikipedia.org/wiki?curid=3993049", "title": "Stazione di Sh\u014dnai (Osaka)", "text": "La \u00e8 una stazione delle Ferrovie Hanky\u016b sulla linea Takarazuka situata a Toyonaka. La stazione \u00e8 dotata di 4 binari con due banchine a isola."}
{"id": "3993050", "revid": "729019", "url": "https://it.wikipedia.org/wiki?curid=3993050", "title": "Stazione di Mikuni (Osaka)", "text": "La \u00e8 una stazione delle Ferrovie Hanky\u016b sulla linea Takarazuka, nella citt\u00e0 di Osaka. La stazione \u00e8 dotata di 2 binari sopraelevati con una piattaforma centrale a isola. Fermano solamente i treni locali.\nAttorno alla stazione si \u00e8 formato un attivo distretto che serve gli uffici circostanti. Vi sono diversi ristoranti e negozi, la maggior parte dei quali nel vicino \"sh\u014dtengai\" (classica via pedonale giapponese)."}
{"id": "3993051", "revid": "729019", "url": "https://it.wikipedia.org/wiki?curid=3993051", "title": "Stazione di Shibahara", "text": "La \u00e8 una stazione della Monorotaia di \u014csaka situata nei pressi del Campus di Toyonaka dell'Universit\u00e0 di Osaka."}
{"id": "3993052", "revid": "729019", "url": "https://it.wikipedia.org/wiki?curid=3993052", "title": "Stazione di Sh\u014dji (Toyonaka)", "text": "La \u00e8 una stazione della Monorotaia di \u014csaka situata a Toyonaka."}
{"id": "3993053", "revid": "729019", "url": "https://it.wikipedia.org/wiki?curid=3993053", "title": "Stazione di Osaka Aeroporto Internazionale", "text": "La \u00e8 una stazione della Monorotaia di \u014csaka situata a Toyonaka che serve l'omonimo aeroporto. Si tratta del capolina ovest della linea. La stazione si trova al confine fra le amministrazioni dei comuni di Toyonaka, Ikeda e Itami, ma la gestione amministrativa \u00e8 svolta dalla prima delle tre citt\u00e0."}
{"id": "3993055", "revid": "729019", "url": "https://it.wikipedia.org/wiki?curid=3993055", "title": "Stazione di Teine", "text": "La \u00e8 una delle stazioni della zona occidentale della citt\u00e0 di Sapporo situata sulla linea principale Hakodate. La stazione ha subito un rinnovo nell'anno 2002.\nStruttura.\nLa stazione consiste in un fabbricato viaggiatori di medie dimensioni posto sopra il piano del ferro, a cui \u00e8 collegato con scale fisse, mobili e ascensori. I binari sono 4, con due banchine a isola. La stazione \u00e8 dotata di biglietteria a sportello (aperta dalle 5:30 alle 22:45), un'agenzia di viaggi, telefoni pubblici, tornelli automatici per l'accesso ai binari con supporto alla bigliettazione elettronica Kitaka e un defibrillatore semiautomatico."}
{"id": "3993056", "revid": "729019", "url": "https://it.wikipedia.org/wiki?curid=3993056", "title": "Gran Premio del Valentino 1952", "text": "Il Gran Premio del Valentino 1952, conosciuto anche come 6\u00ba Gran Premio del Valentino, \u00e8 stata una gara extra-campionato di Formula 1 tenutasi il 6 aprile, 1952 al Parco del Valentino di Torino. \nLa gara, disputatasi su un totale di 60 giri, \u00e8 stata vinta da Luigi Villoresi su Ferrari 375."}
{"id": "3993057", "revid": "729019", "url": "https://it.wikipedia.org/wiki?curid=3993057", "title": "Stazione di Takasaki", "text": "La \u00e8 una stazione ferroviaria di Takasaki, nella prefettura di Gunma gestita dalla JR East.\nStoria.\nLa stazione venne aperta il 1\u00ba maggio 1884, dalla compagnia ferroviaria privata , e il 15 novembre 1982 il J\u014detsu Shinkansen arriv\u00f2 a Takasaki.\nStruttura.\nLa stazione \u00e8 divisa in due parti, una per le linee regionali, con piano del ferro al livello del terreno, e una per le linee ad alta velocit\u00e0 Shinkansen, realizzata su viadotto. L'area regionale \u00e8 a sua volta divisa in quella della JR East e in quella delle Ferrovie J\u014dshin."}
{"id": "3993059", "revid": "1305772", "url": "https://it.wikipedia.org/wiki?curid=3993059", "title": "Civil'sk", "text": "Civil'sk (in russo: \u0426\u0438\u0432\u0438\u043b\u044c\u0441\u043a; in ciuvascio: \u00c7\u0115\u0440\u043f\u04f3, \u015a\u0115rp\u00fc) \u00e8 una citt\u00e0 della Russia europea centrale capoluogo del distretto omonimo nella repubblica dei Ciuvasci. Fondata nel 1589, riceve lo status di citt\u00e0 nel 1781 e nel 2010 contava una popolazione di circa 13.250 abitanti."}
{"id": "3993069", "revid": "1851848", "url": "https://it.wikipedia.org/wiki?curid=3993069", "title": "Mario Zimolo", "text": "Carriera.\nDopo una breve apparizione in Serie B con la SPAL nel 1965, passa per un anno all'Empoli in Serie C ed in seguito disputa due campionati di Serie B con il Catanzaro totalizzando 52 presenze e 7 reti.\nNel 1969-1970 conta 6 presenze con il Catania che al termine della stagione raggiunge la Serie A, e l'anno seguente colleziona le ultime 5 presenze in cadetteria con il Cesena.\nTorna a giocare in Serie C con la maglia del Messina prima di terminare la carriera in Serie D con l'Adriese."}
{"id": "3993071", "revid": "599013", "url": "https://it.wikipedia.org/wiki?curid=3993071", "title": "Ferdinando Di Stefano", "text": "Carriera.\nDebutta in Serie D con la Solbiatese nel 1959 ed in seguito disputa alcuni campionati di Serie C con Anconitana, Pisa e Torres.\nNel 1966 passa al Modena dove disputa due campionati di Serie B, e nel 1968 si trasferisce al Taranto, dove vince il campionato di Serie C 1968-1969 e gioca per altre due stagioni in Serie B, terminando la carriera da professionista nel 1971."}
{"id": "3993082", "revid": "24443", "url": "https://it.wikipedia.org/wiki?curid=3993082", "title": "Zerbion", "text": ""}
{"id": "3993088", "revid": "24443", "url": "https://it.wikipedia.org/wiki?curid=3993088", "title": "Becca di Nana", "text": "La Becca di Nana o \"Bec de Nannaz\" in francese (3.010 ), detta anche \"Falconetta\", \u00e8 una montagna delle Alpi Pennine che si trova in Valle d'Aosta.\nCaratteristiche.\nLa montagna \u00e8 collocata sullo spartiacque tra la Valtournenche e la Val d'Ayas. \u00c8 la seconda vetta che si incontra dopo il Monte Zerbion salendo la cresta tra le due valli. Spostandosi ancora a nord lungo la cresta si incontra il Col de Nannaz (2.775\u00a0m), la Becca Trecare e poi la mole del Grand Tournalin.\nLa vetta ospita un altare di pietra ed una grande croce eretta dagli alpini e dedicata alla memoria di 18 commilitoni morti in un tragico incidente sul Passo di Gavia nel 1954. Ogni 14 agosto viene celebrata una santa messa sulla vetta in ricordo dei caduti della montagna.\nSalita alla vetta.\nSi pu\u00f2 salire sulla vetta partendo da \"Mandriou\" o da \"Saint-Jacques\", entrambe localit\u00e0 di Ayas. In alternativa si pu\u00f2 partire da Chamois o da Cheneil.\nCome meta scialpinistica \u00e8 considerata per \"Buoni sciatori\" (\"BS\") ."}
{"id": "3993089", "revid": "24443", "url": "https://it.wikipedia.org/wiki?curid=3993089", "title": "Falconetta", "text": ""}
{"id": "3993112", "revid": "120483004", "url": "https://it.wikipedia.org/wiki?curid=3993112", "title": "Helene Demuth", "text": "Jenny von Westphalen in occasione del matrimonio nel 1843 con Karl Marx, aveva ricevuto quasi in \"dote\" dalla madre una domestica che si chiamava Helene Demuth, soprannominata \"Lenchen\", che gi\u00e0 aveva servito, quando aveva appena 14 anni, nella casa paterna del consigliere ministeriale Johann Ludwig von Westphalen.\nHelene era una donna capace ed attiva, \u00absapeva fare di tutto: cucinava, lavava, spazzava, infornava il pane e produceva perfino una birra casalinga.\u00bb e fu nella casa di Marx non solo governante, ma anche amica e compagna di lotta politica.\nHelene veniva trattata come appartenente alla famiglia e per la notte le era stato assegnato un lettuccio che, per la modestia e l'angustia della casa di Marx a Londra, era stato posto nella stessa stanza dove il filosofo lavorava sino a tarda notte.\nIl 23 giugno 1851, al numero 28 di Dean Street, nella parrocchia di St. Anne, la trentunenne Helene mise al mondo un bambino di nome Henry Frederick Demuth (1851-1929) senza notificare chi fosse il padre. Marx, che allora aveva trentatr\u00e9 anni, preg\u00f2 insistentemente l'amico Engels di dichiarare che era lui il padre per evitare lo scandalo che ne poteva nascere che avrebbe danneggiato il matrimonio e la causa politica. Engels generosamente accett\u00f2 di riconoscere il bambino a cui diede il suo nome e conserv\u00f2 il segreto. L'infante fu affidato a una coppia di genitori adottivi dell'East End di Londra affinch\u00e9 lo allevassero.\nDopo la morte di Marx nel 1883, Helene and\u00f2 ad abitare nella casa di Engels dove, pur continuando nella sua attivit\u00e0 domestica con l'aiuto di altri servi, pot\u00e9 godere di quegli agi che i Marx non si potevano permettere e spesso, considerata come se fosse un membro della famiglia, pot\u00e9 viaggiare con Engels che la port\u00f2 con s\u00e9 anche nelle sue vacanze al mare.\nIl 4 novembre del 1890 Helene mor\u00ec lasciando al figlio, in un testamento firmato con una croce, un'eredit\u00e0 di 95 sterline. Helene fu sepolta nella tomba della famiglia Marx. In questa occasione il giornale \"People's Press\" le dedic\u00f2 un articolo:\nIl figlio di Marx, che nel frattempo aveva cambiato il suo nome in Frederich Lewis Demuth, trov\u00f2 lavoro come apprendista meccanico. Si era sposato e nel 1888 era stato assunto come tornitore presso la King's Cross Branch.\nLa figlia di Marx, Eleanor, scriveva nel 1892:\n non riuscendo a capire l'atteggiamento freddo e distaccato di Engels nei confronti di quello che ella riteneva fosse il suo figlio biologico. Quando scopr\u00ec la verit\u00e0 cerc\u00f2 di rimediare divenendo sua amica e aiutando economicamente il suo fratellastro.\nEngels aveva tenuto fede alla promessa fatta all'amico Marx e solo in punto di morte nel 1895, secondo quanto racconta una lettera di un assistente del filosofo ritrovata nel 1962 nell' \"Istituto di studi sociali\" di Amsterdam, aveva scritto su una lavagna: \u00abFrederick Demuth \u00e8 il figlio di Marx\u00bb."}
{"id": "3993113", "revid": "709406", "url": "https://it.wikipedia.org/wiki?curid=3993113", "title": "Fossetta sul mento", "text": ""}
{"id": "3993120", "revid": "339392", "url": "https://it.wikipedia.org/wiki?curid=3993120", "title": "Ranma 1/2 (film live)", "text": ""}
{"id": "3993126", "revid": "287204", "url": "https://it.wikipedia.org/wiki?curid=3993126", "title": "Vegakameratene", "text": "Il Vegakameratene \u00e8 una societ\u00e0 di calcio a 5 norvegese con sede nella citt\u00e0 di Trondheim. Attualmente milita nella Futsal Eliteserien.\nStoria.\nLa squadra fu fondata nel 2002. Vinse due edizioni consecutive del campionato: nella stagione 2010-2011 e in quella 2011-2012. Partecip\u00f2 anche alla UEFA Futsal Cup 2011-2012: la formazione norvegese fu eliminata al Main Round.\nRosa.\n\"Aggiornata al campionato 2017-2018.\""}
{"id": "3993129", "revid": "110157", "url": "https://it.wikipedia.org/wiki?curid=3993129", "title": "Endless Sorrow", "text": "Endless Sorrow \u00e8 un brano musicale della cantante giapponese Ayumi Hamasaki, pubblicato come suo ventiduesimo singolo il 16 maggio 2001. Il brano \u00e8 estratto dall'album \"I Am...\". Il singolo \u00e8 arrivato alla prima posizione della classifica Oricon dei singoli pi\u00f9 venduti in Giappone ed ha venduto 768.510 copie; \u00e8 stato inoltre utilizzato come tema musicale del dorama \"Mukashi no Otoko\" con Hiroshi Abe.\nTracce.\nTesti e musiche di Ayumi Hamasaki.\nDurata totale: 54:45"}
{"id": "3993131", "revid": "767487", "url": "https://it.wikipedia.org/wiki?curid=3993131", "title": "Never Ever (Ayumi Hamasaki)", "text": "Never Ever \u00e8 un brano musicale della cantante giapponese Ayumi Hamasaki, pubblicato come suo ventunesimo singolo il 16 maggio 2001. Il brano \u00e8 estratto dall'album \"I Am...\". Il singolo \u00e8 arrivato alla prima posizione della classifica Oricon dei singoli pi\u00f9 venduti in Giappone ed ha venduto 756.980 copie. Inoltre, al momento della sua pubblicazione, il singolo era il terzo pi\u00f9 scaricato in Giappone.\nTracce.\nTesti e musiche di Ayumi Hamasaki.\nDurata totale: 50:52"}
{"id": "3993138", "revid": "124412236", "url": "https://it.wikipedia.org/wiki?curid=3993138", "title": "One Shot 1991", "text": "Le migliori canzoni del 1991 in questo album della collana One Shot dalla Universal Music."}
{"id": "3993140", "revid": "287204", "url": "https://it.wikipedia.org/wiki?curid=3993140", "title": "Rat-baiting", "text": "Il rat-baiting era una forma di combattimento fra animali e gioco d'azzardo che fu molto popolare soprattutto nel Regno Unito fino all'inizio del Novecento. Consisteva nel liberare all'interno di un recinto detto \"rat-pit\" (\"pozzo dei ratti\") un gran numero di ratti e un cane (solitamente del tipo terrier). Il pubblico assisteva al combattimento e piazzava scommesse, per esempio sul numero di ratti che il cane sarebbe riuscito a uccidere in un determinato lasso di tempo. L'espressione inglese \"rat-baiting\" viene da \"rat\" (\"ratto\") e \"baiting\" (letteralmente: \"usare come esca\") che era un termine usato per descrivere una variet\u00e0 di sport simili, in cui un animale veniva esposto all'attacco da parte di altri animali (il \"bear-baiting\", per esempio, consisteva nel sottoporre un orso all'attacco di un certo numero di cani da caccia).\nStoria.\nNel 1835, il Parlamento britannico eman\u00f2 un decreto chiamato \"Legge contro la crudelt\u00e0 verso gli animali del 1835\" che proibiva numerose forme di \"baiting\", fra cui il \"bull-baiting\" (cani vs tori) e \"bear-baiting\" (cani vs orsi). Poich\u00e9 il decreto non menzionava i ratti, il \"rat-baiting\" continu\u00f2, diventando la principale forma di \"baiting\". A Londra esistevano oltre 70 club dove si praticava questo tipo di spettacolo. La celebre raccolta di articoli \"London Labour and the London Poor\" di Henry Mayhew, che descrive lo stile di vita della gente comune e dei poveri londinesi dell'Ottocento, tratta in diversi passi del rat-baiting o di professioni a esso associate.\nVerso la fine del regno della Regina Vittoria, l'uso di cani in spettacoli violenti divenne sempre pi\u00f9 controverso, anche come conseguenza dell'atteggiamento critico della regina stessa, nota per il suo amore per gli animali. Anche il \"rat-baiting\" fin\u00ec cos\u00ec per il divenire illegale a cavallo fra il XIX e il XX secolo. L'ultimo spettacolo di cui si ha notizia si tenne a Lancaster nel 1912, dopo che era entrato in vigore il divieto. Il proprietario del club fu multato e costretto a giurare in tribunale che non avrebbe mai pi\u00f9 praticato questa attivit\u00e0.\nDescrizione.\nLe regole specifiche del rat-baiting potevano essere varie. In una variante, l'obiettivo del cane era di uccidere, in un tempo prefissato, una quantit\u00e0 di ratti pari al proprio peso. I ratti (nella quantit\u00e0 richiesta) venivano introdotti nel pozzo, e subito dopo si faceva entrare il cane. Il cronometro veniva fatto partire non appena il cane toccava terra con le zampe nell'area del pozzo, e fermato quando aveva ucciso l'ultimo ratto. Un arbitro quindi verificava che i ratti fossero morti, colpendoli tre volte sulla coda con un bastone. Se un ratto riusciva a strisciare fuori dal cerchio tracciato al centro del pozzo, era considerato vivo; se questo accadeva, a seconda delle regole, il cane poteva essere dichiarato sconfitto, oppure reintrodotto nel pozzo per uccidere i ratti superstiti.\nUn cane ben addestrato uccideva ogni ratto con un singolo morso, e poteva arrivare a uccidere quindici ratti in un minuto. I cani erano principalmente Terrier di varie razze, per esempio Fox Terrier o Bull and Terrier ( ibrido terrier-molossoide).\nGestire un club di rat-baiting richiedeva un afflusso costante di nuovi ratti, nell'ordine delle migliaia; questo compito veniva svolto da acchiapparatti professionisti."}
{"id": "3993146", "revid": "247222", "url": "https://it.wikipedia.org/wiki?curid=3993146", "title": "Put your hearts up", "text": ""}
{"id": "3993147", "revid": "827882", "url": "https://it.wikipedia.org/wiki?curid=3993147", "title": "One Shot 2002", "text": "Le migliori canzoni del 2002 in questo album della collana One Shot dalla Universal Music Group."}
{"id": "3993148", "revid": "1305772", "url": "https://it.wikipedia.org/wiki?curid=3993148", "title": "2. divisjon 1989", "text": "L'edizione 1989 della 2. divisjon vide le vittorie finali di Fyllingen e Str\u00f8msgodset."}
{"id": "3993157", "revid": "110275648", "url": "https://it.wikipedia.org/wiki?curid=3993157", "title": "David Carnegie, I conte di Southesk", "text": "Fu membro del Consiglio Privato di Scozia e tenne l'ufficio di Lord of Session. \nBiografia.\nFu il primogenito ed erede di David Carnegie di Kinnaird, un membro del Consiglio Privato e Commissario del Tesoro, e della seconda moglie di quest'ultimo Eupheme Wemyss, figlia di Sir John Wemyss.\nCarriera.\nFu investito cavaliere nel 1603. Fu \"Lord of Session\" dal 1615 al 1625/26 e \"Extraordinary Lord of Session\" negli anni 1625/26 - 1628.\nDal 1616/17 fu membro del Consiglio Privato di Scozia e dal 1625 ne divenne Presidente.\nIl 14 aprile 1616 fu nominato Lord Carnegie di Kinnaird (titolo ereditario) e il 22 giugno 1633 fu investito Conte di Southesk e, contemporaneamente nominato Lord Carnegie di Kinnaird e Leuchards (entrambi titoli ereditari).\nNel 1648, divenne Sceriffo della Contea di Forfar.\nMatrimonio.\nL'8 ottobre 1595 spos\u00f2 Margaret Lindsay (morta il 9 luglio 1614), figlia di Sir David Lindsay, Lord Edzell ed ebbe i seguenti figli:\nMor\u00ec nel febbraio 1658."}
{"id": "3993163", "revid": "738436", "url": "https://it.wikipedia.org/wiki?curid=3993163", "title": "Isacco Abrabanel", "text": ""}
{"id": "3993169", "revid": "48968875", "url": "https://it.wikipedia.org/wiki?curid=3993169", "title": "Dj Scot Project", "text": ""}
{"id": "3993170", "revid": "48968900", "url": "https://it.wikipedia.org/wiki?curid=3993170", "title": "Mid-Atlantic Championship Wrestling", "text": ""}
{"id": "3993173", "revid": "287204", "url": "https://it.wikipedia.org/wiki?curid=3993173", "title": "Matteo Priuli", "text": "Biografia.\nMembro della potente famiglia veneziana dei Priuli, era figlio di Antonio, 94\u00ba doge di Venezia e di Elena Barbarigo.\nLa famiglia aveva gi\u00e0 dato alla Chiesa in precedenza un cardinale (Lorenzo Priuli) e vari vescovi; nel secolo successivo dar\u00e0 ben tre altri cardinali (Pietro Priuli, Luigi Priuli e Antonio Marino Priuli).\nDato che aveva ben 13 fratelli e che il padre dovette sobbarcarsi forti debiti per il mantenimento della famiglia, Matteo fin dalla giovane et\u00e0 fu indirizzato verso la carriera ecclesiastica e fu inviato a Roma, dove poi fu nominato \"ciambellano d'onore\".\nNominato cardinale da papa Paolo V nel concistoro del 19 settembre 1616, ricevette la beretta cardinalizia con il titolo di San Girolamo degli Schiavoni.\nPartecip\u00f2 al conclave del 1621 che elesse papa Gregorio XV ed il 23 giugno 1621 opt\u00f2 per il titolo di San Marco, di maggior prestigio per i cardinali di origine veneziana.\nPartecip\u00f2 al conclave del 1623 che elesse papa Urbano VIII. Di \"temperamento sano e robusto, creato appena Cardinale, cominci\u00f2 a dare in cattiva disposizione, per cui ridottosi ad estrema debolezza\" si ammal\u00f2 e si spense a soli 47 anni. \u00c8 sepolto nella Basilica di San Marco Evangelista al Campidoglio in una tomba vicino all'altar maggiore."}
{"id": "3993182", "revid": "228587", "url": "https://it.wikipedia.org/wiki?curid=3993182", "title": "Santuario di Sant'Anna", "text": ""}
{"id": "3993188", "revid": "1543377", "url": "https://it.wikipedia.org/wiki?curid=3993188", "title": "FL Technics", "text": "FL Technics - un fornitore globale di servizi di manutenzione, riparazione e revisione (MRO) di aeromobili. L'azienda dispone di strutture di manutenzione di base in Lituania, Indonesia e Cina e fornisce supporto per la manutenzione di linea in Europa, Africa, Asia-Pacifico, CSI e Russia.\nFL Technics, azienda certificata EASA Part-145, Part-M, Part-147, Part-21, FAA-145 (Indonesia), serve un'ampia gamma di Boeing, Airbus, ATR, Embraer e altri tipi di aeromobili.\nFL Technics fa parte di Avia Solutions Group, guidato da Jonas Janukenas, CEO e Gediminas Ziemelis, Presidente del consiglio di amministrazione. Zilvinas Lapinskas \u00e8 l'amministratore delegato di FL Technics.\nStoria.\n2005 - Costituzione della societ\u00e0\nL'azienda \u00e8 stata fondata in Lituania e ha aperto il suo primo hangar presso l'aeroporto internazionale di Vilnius.\n2007\u2013 Espansione iniziale nell'aeroporto principale\nL'azienda ha aggiunto un secondo hangar all'aeroporto internazionale di Vilnius. Da allora FL Technics occupa 2 hangar per la manutenzione degli aeromobili, un magazzino e strutture di backshop presso l'aeroporto internazionale di Vilnius - 13\u00a0742 metri quadrati in totale. Gli hangar consistono in cinque postazioni di manutenzione della cellula.\n2009 - Accordi con International Airlines\nA maggio, la compagnia ha firmato un accordo con la compagnia aerea slovacca Seagle Air sulla manutenzione tecnica periodica del Boeing 737.\nA luglio, la Societ\u00e0 ha firmato un accordo di partnership strategica con MRO aeronautico costaricano per la fornitura di servizi FL Technics presso la loro base tecnica per la manutenzione pesante per il Boeing 757-200 a lungo raggio.\nIn ottobre, la compagnia ha firmato contratti con Air Italy e Air Slovakia per la manutenzione della base aeronautica Boeing 737-300.\nAlla fine dell'anno, l'azienda \u00e8 stata rinominata FL Technics.\n2010 - Un altro anno di espansione del portafoglio di servizi\nA febbraio, FL Technics ha acquistato una cellula Boeing 737-300 da GE Capital Aviation Services (GECAS).\nA giugno, FL Technics ha ampliato le sue capacit\u00e0 di manutenzione PART-145 con i servizi di manutenzione di base Boeing 737-600 / 700/800/900.\nAd agosto, l'azienda ha ampliato le proprie capacit\u00e0 di formazione sulla manutenzione con i servizi di formazione teorica ATR 42-200 / 300 e ATR 72-100 / 200. Lo stesso mese, FL Technics ha acquistato una seconda fusoliera Boeing 737-300 per l'estrazione parziale.\nA dicembre, FL Technics ha aggiunto Airbus A318 / A319 / A320 / A321 alla sua lista di capacit\u00e0 PART-M.\nEntro la fine dell'anno, FL Technics ha iniziato a gestire nove stazioni di linea: tre in Kazakistan, due in Tagikistan e le restanti quattro nel Regno Unito, in Italia, Russia e Vilnius.\n2011 - Acquisizione della societ\u00e0 britannica e prosecuzione della crescita del portafoglio di servizi\nA febbraio, FL Technics ha servito il primo aeromobile Airbus A320. La famiglia di aeromobili Airbus A320 \u00e8 stata aggiunta al certificato EASA Part-145 di FL Technics. La certificazione \u00e8 stata effettuata dalla Civilian Aviation Administration of Lithuania.\nA giugno, FLT Technics ha ricevuto un certificato Part-M che consente alla compagnia di gestire l'aeronavigabilit\u00e0 continua degli aeromobili della famiglia Embraer EMB-135/145.\nA luglio, FL Technics ha aggiunto Wizz Air al suo elenco di clienti per la manutenzione di linea. La societ\u00e0 ha iniziato a fornire a Wizz Air supporto per la manutenzione della linea all-inclusive a prezzo fisso, insieme a servizi di supporto aggiuntivi. Nello stesso mese, FL Technics ha acquisito 7 Boeing 737-300 da AirAsia per smontarli in parti e componenti. L'aereo \u00e8 stato smontato in Malesia. Questa acquisizione ha consentito a FL Technics di aumentare il livello di servizio mantenendo una gamma pi\u00f9 ampia di stock di pezzi di ricambio e componenti.\nAd agosto, FL Technics ha ricevuto un certificato per fornire servizi di ingegneria a Bombardier CL600-2B19. Nello stesso mese, FL Technics ha lanciato servizi di modifica e riconfigurazione della cabina su due nuovissimi Boeing 737-800 a lungo raggio e servizi di ristrutturazione della cabina su Boeing 737-300 per Transaero Airlines.\nA settembre, FL Technics ha acquisito la Storm Aviation Limited con sede nel Regno Unito. La societ\u00e0 acquisita ha consentito a FL Technics di iniziare a fornire servizi di manutenzione di linea per aeromobili a fusoliera stretta e larga in una rete di 24 stazioni di linea in Europa e nella CSI e ha ampliato le capacit\u00e0 dei velivoli FL Technics in Airbus A330, Airbus A340, Airbus A380, Boeing 747, Boeing 767, Boeing 777 e altri tipi di aeromobili. Nel mese di settembre, FL Technics ha anche esteso la sua partnership con Europe Airpost per fornire servizi di manutenzione per i 3 Boeing 737 CL della compagnia aerea.\n2012 - Certificati EASA\nAd aprile, FL Technics ha ricevuto l'approvazione EASA Part 21 Design Organization, che consente a FL Technics di progettare e approvare piccole modifiche e piccole riparazioni agli aeromobili nell'area dell'interno della cabina e le modifiche associate all'avionica e alle strutture. Questo certificato espande le capacit\u00e0 di FL Technics per completare internamente attivit\u00e0 di progettazione e modifica minori. Le modifiche progettuali riguardano principalmente i cambiamenti nella disposizione delle cabine, nelle installazioni degli arredi interni, nelle installazioni e nelle riparazioni della cambusa, nelle riconfigurazioni associate all'intrattenimento in volo e nei miglioramenti del sistema. Nello stesso mese, FL Technics ha ricevuto un audit e una certificazione ISO 9001-2088 dei pezzi di ricambio per il controllo di qualit\u00e0.\nNello stesso mese, FL Technics ha esteso la sua collaborazione con il vettore low cost easyJet con sede nel Regno Unito, firmando un accordo triennale per servizi di manutenzione di linea su nove aeromobili Airbus A319, all'aeroporto di Manchester e all'aeroporto internazionale di Newcastle. Secondo l'accordo, la sussidiaria di FL Technics Storm Aviation doveva fornire supporto per la manutenzione di linea per sei aeromobili easyJet Airbus A319 all'aeroporto di Manchester e assicurarsi anche la base easyJet a Newcastle (nel nord-est dell'Inghilterra), dove hanno svolto lavori di manutenzione tre Airbus A319 di easyJet.\nA maggio, FL Technics \u00e8 diventata un rappresentante di vendita per il distributore di ricambi per il Regno Unito Aero Inventory nell'Europa orientale e nel Commonwealth of Independent States (CIS).\nA ottobre, FL Technics ha firmato un accordo triennale di supporto tecnico con il vettore aereo nazionale afghano Ariana Afghan Airlines. FL Technics ha iniziato a fornire servizi di ingegneria completi ai 4 Boeing 737 delle compagnie aeree.\nA dicembre, FL Technics e Ariana Afghan Airline hanno lanciato la prima stazione della linea EASA Part-145 in Afghanistan.\n2013 - Nuovo pacchetto di supporto motore\nA febbraio, FL Technics ha firmato un accordo di partnership con il fornitore di componenti per l'aviazione Seal Dynamics. In base all'accordo, FL Technics \u00e8 diventata il rappresentante esclusivo per le vendite e il marketing di Seal Dynamics in Russia, nella CSI e in dodici stati CEE.\nA maggio, FL Technics ha firmato un accordo di partnership con XTRA Aerospace. L'accordo ha consentito alle societ\u00e0 di costituire uno stock di componenti Boeing 737 NG e CL a Vilnius, in Lituania.\nA settembre, FL Technics ha esteso il suo elenco di servizi di gestione del motore e ha introdotto un nuovo pacchetto di supporto del motore CF34-3.\n2014 - Capacit\u00e0 in espansione in Lituania\nFL Technics ha costruito un hangar a Kaunas. \u00c8 l'hangar pi\u00f9 grande e tecnologicamente attrezzato dell'Europa orientale e dei paesi della CSI. Poco dopo l'emissione del suo certificato EASA Part-145, 8500 m\u00b2 di FL Technics. gli impianti di manutenzione a Kaunas, Lituania, hanno completato i lavori di manutenzione programmata su quattro aeromobili.\nA febbraio, FL Technics ha aggiunto funzionalit\u00e0 di carrello di atterraggio per gli aeromobili della famiglia Airbus A320 e Boeing 727. Lo stesso mese, FL Technics ha aggiunto capacit\u00e0 MRO wide body al suo certificato di stazione di riparazione Part-145, a partire dall'Airbus A330.\nA giugno, FL Technics Training ha firmato un accordo per fornire formazione tecnica sul Boeing 737 alla societ\u00e0 di servizi di manutenzione sudamericana Aeroman. L'azienda ha lavorato con un certificato di formazione tecnica rilasciato dall'autorit\u00e0 per l'aviazione civile di El Salvador.\nAd agosto, FL Technics Training ha ampliato la gamma dei suoi servizi lanciando Online Training\u2122, una piattaforma basata su Internet che fornisce corsi online conformi a EASA. La piattaforma copre una serie di corsi specialistici continui e aggiornati, integrati dall'emissione di certificati pertinenti al completamento con successo dei corsi.\n2015 - Ufficio negli USA\nA marzo, FL Technics ha lanciato i servizi di consulenza MRO per motori, APU e carrelli di atterraggio.\nA settembre, FL Technics ha ricevuto l'approvazione della parte 145 dall'EASA per coprire gli aerei Sukhoi Superjet (SSJ) 100-95.\nA novembre, FL Technics ha istituito un ufficio di rappresentanza a Miami. Con l'istituzione di un ufficio di rappresentanza in Florida, FL Technics \u00e8 stata in grado di lavorare direttamente con i fornitori locali.\nA dicembre, FL Technics ha firmato un accordo di supporto CAMO della durata di 4 anni con Somon Air. FL Technics ha inoltre fornito al vettore i servizi di monitoraggio delle condizioni del motore. In base all'accordo a lungo termine, FL Technics ha supportato la flotta Boeing 737NG e CL del vettore tagiko con servizi completi di gestione dell'aeronavigabilit\u00e0 continua.\n2016 - Rapida espansione in Asia\nA settembre, FL Technics ha iniziato a collaborare in un programma Power-by-Hour (PBH) con la compagnia aerea cargo thailandese K-Mile Asia. FL Technics ha iniziato a garantire una fornitura continua di pezzi di ricambio per i Boeing 737 cargo del vettore.\nIn ottobre, FL Technics ha ampliato la gamma delle sue capacit\u00e0 di gestione dell'aeronavigabilit\u00e0 continua aggiungendo il tipo di aeromobile Airbus A330 alla sua approvazione EASA Part-M.\nA dicembre, FL Technics ha aperto il suo hangar MRO presso l'aeroporto internazionale Soekarno-Hatta (IATA: CGK) a Jakarta, Indonesia. La struttura di 20.000 piedi quadrati pu\u00f2 ospitare fino a tre velivoli narrow body alla volta ed \u00e8 certificata per servire Boeing 737 NG e CL nonch\u00e9 Airbus A319 / A320 / A321.\n2017 - Servizi per aeromobili wide body\nA febbraio, FL Technics ha introdotto i servizi di manutenzione di base e di linea per l'aereo a fusoliera larga Airbus A330. L'espansione dell'approvazione EASA Part-145 ha consentito a FL Technics di iniziare a condurre una gamma pi\u00f9 ampia di lavori di manutenzione su Airbus A330, alimentato da motori Pratt &amp; Whitney PW4000.\nA maggio, FL Technics \u00e8 diventata un fornitore approvato delle principali compagnie aeree asiatiche, tra cui Asiana Airlines, AirAsia X, Nok Air, Bangkok Airways, T'way Airlines e GMF AeroAsia dell'Indonesia. Un team locale di assistenza per i pezzi di ricambio a Bangkok, Thailandia, nonch\u00e9 un banco AOG a Vilnius, in Lituania, hanno consentito a FL Technics di fornire assistenza 24 ore su 24, 7 giorni su 7 per i pezzi di ricambio ai suoi clienti asiatici.\nA dicembre, FL Technics ha acquisito due clienti dal Gruppo Lufthansa: Germanwings e Swiss International Air.\n2018 - Nuovi clienti internazionali\nA gennaio, FL Technics ha firmato un accordo con il vettore nazionale bulgaro Bulgaria Air.\nA febbraio, Eurowings Europe del Gruppo Lufthansa \u00e8 diventata uno dei clienti di FL Technics.\nA marzo, FL Technics ha firmato un accordo con Corendon Dutch Airlines per fornire servizi di manutenzione di base per tutta la loro flotta. La societ\u00e0 ha firmato un accordo con WOW Air per fornire servizi di manutenzione di base a due Airbus A321, nell'aprile 2018.\nA settembre, Lufthansa Group ha scelto FL Technics per la manutenzione di 28 Airbus 320. Nello stesso mese, la compagnia di bandiera del Lussemburgo sceglie FL Technics per i suoi Boeing 737NG.\nIn ottobre, FL Technics Indonesia ha ricevuto una certificazione AMO (Approved Maintenance Organization) dalla Civil Aviation Administration of Vietnam. Lo stesso mese, China Aircraft Leasing Group (CALC), la sua unit\u00e0 Aircraft Recycling International (ARI) e FL Technics hanno costituito una joint venture MRO, chiamata FL ARI.\nA novembre, FL Technics ha aperto un nuovo magazzino a Singapore.\n2019 - Espansione del portafoglio di servizi e capacit\u00e0 di formazione\nA febbraio, FL Technics ha firmato un accordo di rappresentanza esclusiva con la societ\u00e0 francese di soluzioni idrauliche Deshons Hydraulique. Nello stesso mese, FL Technics firma un accordo esclusivo sui posti a sedere con JHAS.\nA marzo, FL Technics ha firmato un accordo di operazioni congiunte per aprire una stazione di manutenzione della linea certificata EASA nell'aeroporto internazionale di Dubai (DXB).\nAd aprile, la provincia di South Jeolla ha firmato un accordo con FL Technics per sviluppare una struttura di MRO all'aeroporto di Muan.\nA luglio, FL Technics ha iniziato a implementare moduli VR per la formazione di base dei meccanici dell'aviazione. L'azienda ha presentato il suo primo modulo VR, che copre l'apertura del motore a spinta inversa di un Boeing 737NG, ed \u00e8 destinata ad espandere il suo elenco di moduli nei prossimi mesi per coprire l'intero ambito della formazione sulla manutenzione. Si prevede che la realt\u00e0 virtuale potrebbe ridurre il tempo di formazione sulla manutenzione del 75%.\nA settembre, FL Technics ha ampliato la sua approvazione EASA Part-145 con il tipo della famiglia Airbus A320neo (LEAP-1A e PW 1100G) per i servizi di manutenzione di linea.\n2020 - ulteriore espansione\nNel febbraio 2020 FL Technics ha acquisito il fornitore italiano di servizi di manutenzione di linea Flash Line Maintenance S.r.l., espandendo la propria rete di manutenzione di linea a 50 stazioni.\nCertificati.\nCertificati di manutenzione di base e di linea\nCertificati completi di ingegneria e progettazione di aeromobili\nCertificati del fornitore di componenti e materiali\nCertificati di formazione tecnica\nPremi.\nNel 2013 FL Technics \u00e8 stata nominata una delle aziende di maggior valore per la Lituania e i suoi cittadini.\nNel 2019, FL Technics ha ricevuto il premio Asian MRO of the year.\nNel 2019, FL Technics si \u00e8 classificata al quarto posto tra le prime 10 aziende energetiche / industriali in Lituania."}
{"id": "3993195", "revid": "506294", "url": "https://it.wikipedia.org/wiki?curid=3993195", "title": "Li\u1e45g\u0101", "text": ""}
{"id": "3993198", "revid": "599013", "url": "https://it.wikipedia.org/wiki?curid=3993198", "title": "Geir Hen\u00e6s", "text": "Carriera.\nClub.\nHen\u00e6s gioc\u00f2 con la maglia del Moss dal 1977 al 1988. Fece parte della squadra che vinse il campionato 1987.\nNazionale.\nConta 3 presenze per la . Esord\u00ec il 16 maggio 1979, subentrando a Torbj\u00f8rn Svendsen nel pareggio a reti inviolate contro l'."}
{"id": "3993200", "revid": "123214574", "url": "https://it.wikipedia.org/wiki?curid=3993200", "title": "Angelo Legrenzi", "text": "Legrenzi \u00e8 noto soprattutto per il suo \"Il pellegrino nell'Asia\", libro autobiografico riguardante i 23 anni passati in Asia, in particolare ad Aleppo, e i viaggi compiuti nel continente, come il pellegrinaggio in Terra Santa e il viaggio nelle Indie.\nBiografia.\nAdolescenza e formazione.\nUltimo di tre figli maschi, Angelo Legrenzi nacque a Monselice nella villa di famiglia, figlio di Sebastiano di Pietro, avvocato, e Orsetta Butta, di famiglia nobile bellunese, ma residente a Venezia; i Legrenzi e i Butta facevano parte della Cittadinanza Originaria Veneziana, una classe sociale distinta dalla quale si traevano i segretari del Senato e del Consiglio dei X, formata dai cittadini che erano stati in grado di dimostrare la legittimit\u00e0 dei natali presso l\u2019Avogadoria de Comun.\nInoltre nel 1815 la Commissione Araldica riconobbe il titolo nobiliare ai Legrenzi, con anche uno stemma araldico di famiglia.\nGrazie alla loro situazione economica, provata dai possedimenti della madre nel Padovano e nel Polesine, sia Angelo che i suoi fratelli poterono avere un\u2019ottima istruzione per poi chiedere la Cittadinanza Originaria; Francesco e Giovanni Pietro furono notai alla Quarantia criminal , mentre Angelo nel 1660 inizi\u00f2 a studiare medicina all\u2019Universit\u00e0 di Padova laureandosi il 5 aprile del 1664.\nDopo la laurea Legrenzi esercit\u00f2 la professione per poco pi\u00f9 di due anni a Venezia grazie alla parentela con Tiberio Zuccato, medico famoso, da lui conosciuto in quanto marito di una zia.\nIl viaggio in Oriente ed il pellegrinaggio in Terra Santa.\nDopo la fine della Guerra di Candia tra la Repubblica di Venezia e i suoi alleati contro l\u2019Impero Ottomano per il possesso dell\u2019isola di Creta, le rotte mercantili con il Vicino Oriente furono riaperte dalla Serenissima, permettendo a Legrenzi di esercitare la sua professione altrove, mosso dalla sua curiosit\u00e0 e dal desiderio di visitare il Levante. \nCos\u00ec, il 15 Agosto del 1671, Legrenzi colse l\u2019occasione di lavorare come medico al servizio di Marco Bembo, nuovo console della Repubblica Veneziana ad Aleppo, in Siria, imbarcandosi sulla nave \u201cConfidenza\u201d da Malamocco; sulla Confidenza era presente anche Ambrogio Bembo, parente di Marco, altro viaggiatore veneziano che visit\u00f2 Zante, Cipro, Tripoli, Aleppo e viaggi\u00f2 fino in Persia.\nUna volta arrivato ad Aleppo, Legrenzi inizi\u00f2 a esercitare la professione facendo da medico per la comunit\u00e0 veneziana di Aleppo,e per viaggiatori e mercanti che ha incontrato nei 23 anni passati in Oriente. Nel 1674, prima di Pasqua, seguendo l\u2019ambasciatore francese a Costantinopoli Charles Francois Olier, marchese di Nointle, and\u00f2 in pellegrinaggio a Gerusalemme e in Terra Santa, passando per Tripoli, Beirut, San Giovanni D\u2019Acri e Nazareth prima di giungere alla citt\u00e0 santa; si ferm\u00f2 per il tempo necessario a fare i vari pellegrinaggi nei luoghi sacri, come ad esempio Betlemme, Betania, il Monte Sion.\nDopo due mesi di pellegrinaggio Legrenzi, sulla via del ritorno, si ferm\u00f2 a Beirut, dove aveva conosciuto il mercante Andrea Visinoni, e a Tripoli di Siria. Scarseggiano le notizie relative ai quattro anni successivi se non l\u2019invio a Venezia da parte di Legrenzi di una grande scultura di testa di cane recuperata presso il fiume Naraelcheb e spedita al nobile destinatario, Marino Garzoni, da Nicol\u00f2 Visinoni, fratello di Andrea.\nIl viaggio fino in India.\nQuattro anni dopo il suo ritorno ad Aleppo, l\u20198 aprile 1678, Legrenzi, insieme al mercante armeno Pedros lasci\u00f2 Aleppo prendendo la strada di terra che passava, tra le altre, per il fiume Tigri, Baghdad, Esfahan, Persepoli, Shiraz (dove trov\u00f2, al ritorno, ci\u00f2 che rimaneva della famiglia di Pietro Della Valle) e Bandar Abbas, per poi imbarcarsi verso Surat, primo porto dell'India.\nDa l\u00ec Legrenzi and\u00f2 alla corte del Gran Mogol, per il quale sperava di entrare in servizio come medico; prima ad Aurangabad, dove incontr\u00f2 Niccol\u00f2 Manucci, come lui medico e viaggiatore veneziano, e poi, grazie alla raccomandazione di Manucci, trasferendosi insieme a lui nel 1679 alla corte di uno dei figli del re moghul, a Delhi.\nTra Manucci e Legrenzi non corse sempre buon sangue probabilmente; Legrenzi descrisse ambiguamente Manucci, lodandolo per la sua gentilezza ma criticandolo perch\u00e9 fin troppo a suo agio tra \u201cgli infedeli\u201d e soprattutto con varie mancanze nella conoscenza medica. Quando anni dopo seppe che Legrenzi parl\u00f2 male di lui nel suo libro, Manucci nella Storia do Mogor scrisse che Legrenzi aveva fatto di tutto per essere assunto a corte come medico, ma, vista la sua inesperienza delle abitudini di corte, non era stato in grado di farsi ingaggiare, nonostante la sua raccomandazione.\nLegrenzi non aveva capito che il medico Mahmud Maquin, una vecchia conoscenza di Manucci, molto sospettoso dei medici europei, si era inequivocabilmente messo di traverso; Legrenzi a quanto pare fu particolarmente ansioso di entrare al servizio del principe e ricevere un pagamento, e, per dare prova delle sue capacit\u00e0 di medico, scrisse un libriccino sulle quattro febbri principali dell'epoca, delle loro cause e cure, nonostante il Manucci avesse consigliato di agire diversamente; divenne cos\u00ec inviso a Mahmud Maquin, che non gli affid\u00f2 mai alcun malato fino a congedarlo dopo un anno.\nIl soggiorno a Delhi dur\u00f2 fino a febbraio 1680 quando Angelo Legrenzi riprese la via del ritorno e, a bordo di una nave francese, da Surat torn\u00f2 a Bandar Abbas e poi passando da Bassora giunse nuovamente ad Aleppo.\nRitorno a Venezia.\nIn quegli anni scoppi\u00f2 la guerra di Morea tra Venezia e l'Impero Ottomano, e il Consolato veneziano ad Aleppo era in pericolo; il vice-console Andrea Negri, che aveva interessi commerciali in comune con Legrenzi, rischiava la vita, e lo stesso medico veneziano aiut\u00f2 la fuga di Negri nel 1684 assicurando la salvezza del console e dei documenti importanti. \nNonostante queste peripezie Legrenzi decise di rimanere in Siria lavorando come dottore, specialmente durante le grandi pestilenze nel 1687 e 1692 quando si affid\u00f2 a gruppi di mercanti francesi o inglesi, vivendo in un convento francescano.\nDecise infine di ritornare a casa su una nave francese, che part\u00ec da Alessandretta il 13 luglio 1694 per attraccare il 18 settembre dello stesso anno a Livorno dopo aver fatto scalo a Malta; durante il viaggio di ritorno Legrenzi pass\u00f2 da Pisa, Firenze, Bologna, Ferrara e Rovigo, arrivando il 26 ottobre nella villa di Monselice, dove viveva ancora suo fratello Francesco.\nUltimi anni e morte.\nLegrenzi rimase poco nella villa di famiglia, tornando in poco tempo a Venezia dove ricominci\u00f2 a lavorare da dottore, avendo relazioni professionali con la famiglia Zamoyski, aristocratici polacchi.\nNel 1703 ultim\u00f2 il suo libro, \"Il pellegrino nell'Asia\", che venne pubblicato nel 1705 da Domenico Valvasense; nell\u2019ottobre del 1707 scrisse il suo testamento prima di partire per la Polonia al servizio del principe di Lublino, morendo poco tempo dopo nella stessa Lublino, il 12 agosto 1798.\nIl Pellegrino nell'Asia.\nCon l\u2019arrivo ad Aleppo inizia il racconto di Legrenzi nel \"Il pellegrino nell\u2019Asia, cio\u00e8 viaggi del Dottor Angelo Legrenzi, fisico, e chirurgo, cittadino veneto\", libro autobiografico scritto nel corso dei suoi viaggi e pubblicato nel 1705 a Venezia da Domenico Valvasense (e successivamente ristampato nel 1712). \nLa principale particolarit\u00e0 del libro \u00e8 l\u2019attenta ricostruzione delle tappe dei viaggi, e l\u2019interesse culturale che Legrenzi ha nei confronti dei luoghi che visita; infatti, oltre all\u2019attenzione per le materie attinenti alla sua professione, come biologia, botanica, zoologia, farmacologia, e la registrazione dei dati scientifici raccolti negli anni, Legrenzi non manca nel fornire descrizioni storiche delle citt\u00e0 visitate, di usi e costumi delle varie popolazioni che ha incontrato, riportando anche cenni storici, religiosi, culturali, forme di governo, potenzialit\u00e0 economiche e commerciali e la eventuale presenza di mercanti europei.\nIl libro \u00e8 diviso in due parti: la prima \"Con li ragguagli dello stato della santa citt\u00e0 di Gierusalemme, Betlemme, Nazareth &amp; altri luoghi santi e citt\u00e0 maritime. Opera divisa in 32 pellegrinaggi\" parla dei viaggi fatti da Aleppo verso la Terra Santa, con in particolare la visita a Gerusalemme prima della Pasqua del 1674. La seconda parte invece, \"Con li ragguagli dello stato dell\u2019imperio ottomano, il re di Persia, de Mogori, e Gentili loro legge, vita e costumi. Opera divisa in libri quattro\", parla del viaggio verso l\u2019India e del ritorno a Venezia.\nDiversi elementi del testo danno ad intendere che la composizione sia stata piuttosto frettolosa, ricorrendo a materiali di varia origine, con alcuni errori nella presentazione delle informazioni e vari rinvii e rimandi nel testo, anche se l\u2019opera \u00e8 stata pubblicata 10 anni dopo il rientro dall\u2019India e praticamente trent\u2019anni dopo il primo dei viaggi.\nSi presume che una delle ragioni sia stata l\u2019arrivo delle informazioni portate da Manucci e da altri viaggiatori, che poteva togliere interesse al libro di Legrenzi e anche confutare alcune parti di racconto.\nPrima Parte.\nProemio e arrivo ad Aleppo.\nGi\u00e0 nella dedica iniziale si pu\u00f2 scorgere il giudizio che Legrenzi da delle popolazioni asiatiche, descritte fin dalla prima pagina con toni non molto accomodanti: \nLegrenzi mostra fin da subito la sua valutazione delle popolazioni orientali, giudicandole sostanzialmente inferiori rispetto al quadro culturale europeo dell\u2019epoca, in particolare per quanto riguarda le classi dirigenti.\nFin dal titolo, \"Il pellegrino nell\u2019Asia\" Legrenzi mostra la forte influenza che ebbe su di lui la persona e l\u2019opera di Pietro Della Valle e la fortuna di quel modello di opera all\u2019epoca; gi\u00e0 \"Il Pellegrino\" rimanda al soprannome del Della Valle. \nIl rapporto tra Legrenzi e Della Valle viene chiarito fin dal Proemio, quando Legrenzi rivendica la purezza della propria opera ammettendo la scarsit\u00e0 della propria scrittura; successivamente scrive che chiunque voglia leggere cose maggiormente nobili, deve leggere del pellegrinaggio di Pietro Della Valle.\nLegrenzi racconta della partenza da Venezia, insieme alle navi del console veneziano per il Cairo d\u2019Egitto, quelle di Antonio Santonini, prescelto per il Regno di Cipro, e altre navi destinate al Levante per riabilitare il commercio con l\u2019Impero Ottomano.\nSuccessivamente racconta il viaggio per mare con le varie tappe da fare per arrivare sulle coste libanesi; Zante, Creta, Rodi (dove menziona la storia del Colosso), Cipro, Tripoli di Soria, fino all'arrivo ad Alessandretta il 22 settembre, concludendo il viaggio in nave; l\u00e0 i passeggeri trovarono gi\u00e0 all\u2019arrivo una carovana pronta a portare il gruppo fino ad Aleppo, facendo pausa a Belen, paese che fungeva da snodo (Legrenzi la definisce Porta dell\u2019Asia) tra Costantinopoli, Aleppo, Damasco, Babilonia e il Cairo.\nOgni luogo visitato durante il viaggio viene descritto alacremente dal Legrenzi, con particolare attenzione per il lato storico-culturale delle popolazioni.\nAleppo.\nAll\u2019arrivo ad Aleppo la carovana trov\u00f2 una delegazione di deputati di varie nazioni, tra cui il deputato francese e quello inglese; dopo i saluti di rito, la carovana entr\u00f2 in citt\u00e0, con il popolo che venne a vedere l\u2019ingresso rendendo addirittura difficoltoso il passaggio; ci vollero i giannizzeri per permettere l\u2019accesso alla Casa Consolare, dove gli altri consoli scortarono Marco Bembo fino alla propria stanza d\u2019udienza. \nDopo aver raccontato l\u2019arrivo ad Aleppo, Legrenzi descrive la citt\u00e0 di Aleppo, dove egli ha vissuto per molti anni, inquadrandola come citt\u00e0 di commercio con tutte le nazioni d\u2019Europa, Asia e Africa, senza pari in tutta la Turchia, vicina all\u2019Arabia, a Damasco, Antiochia e al Mediterraneo, ed una delle migliori in cui ha soggiornato nell\u2019Impero Ottomano. \nDopo averne ripercorso tutta la storia, Legrenzi descrive prima le sue dimensioni e la disposizione delle case e dei palazzi, successivamente passa in rassegna i luoghi pi\u00f9 importanti, come il serraglio dove sta il pasci\u00e0 e quello dove sta il Cad\u00ec, il giudice della citt\u00e0, e quello del doganiere e tesoriere del re. Infine parla del castello, al centro della citt\u00e0, dentro il quale \u00e8 vietato l\u2019ingresso ai cristiani, anche se Legrenzi racconta di esserci stato pi\u00f9 volte negli anni per curare malati.\nIl pellegrinaggio fino a Gerusalemme.\nLa maggior parte del libro riguarda il pellegrinaggio in Terra Santa per la Pasqua del 1674; Legrenzi, per arrivare a Gerusalemme, scelse di passare da Tripoli per essere pi\u00f9 libero e distante dalle confusioni causate dai pellegrini sulla via principale, arrivando quindi a Tripoli (che descrive come una delle pi\u00f9 antiche e nobili della Siria, centro mercantile importante con veneziani, inglesi, francesi e fiamminghi), dove soggiorn\u00f2 da Andrea Benedetti, console veneziano, che lo ospit\u00f2 per due giorni, permettendogli di aspettare una carovana di passaggio per S. Giovanni d\u2019Acri.\nFu cosi che Legrenzi conobbe il Marchese di Noientel, Charles Francois Olier, Ambasciatore di Francia a Costantinopoli, a capo di una carovana di nobili e mercanti diretti a Gerusalemme; Legrenzi si un\u00ec al gruppo nonostante la carovana non andasse diretta alla Citt\u00e0 Santa ma passasse prima per i porti della Palestina a vedere la situazione di mercanti e pellegrini francesi.\nLasciata Tripoli Legrenzi scrive che ci sono due vie per arrivare a Gerusalemme: o per terra, una strada scoscesa e con frequenti scorrerie di briganti, o per mare, dovendo affidarsi ai marinai e ai venti, che fu anche la strada scelta dalla carovana del Legrenzi per arrivare a S.Giovanni d\u2019Acri, dove andarono a rifugiarsi nell\u2019ospizio dei Padri dell\u2019Osservanza, luogo di ospitalit\u00e0 per tutti i pellegrini europei.\nDa qua, visto che Legrenzi aveva paura di non riuscire ad arrivare in tempo per la Settimana Santa, decise di partire da solo passando da Nazareth per poi giungere a Gerusalemme.\nUna volta giunto a Nazareth, chiese al Padre Guardiano delle guide per proseguire sulla strada, ma il Reverendo disse che fare quel viaggio era impossibile a causa dei molti briganti di quelle terre, convincendo Legrenzi a tornare a San Giovanni d\u2019Acri. Una volta tornato all\u2019ospizio dei Padri dell\u2019Osservanza di Acri, essi gli chiesero il motivo del ritorno e, una volta che fu spiegato loro, essi dissero che era una bugia del Reverendo, perch\u00e9 da Nazareth non vogliono mai accompagnare un solo pellegrino fino a Gerusalemme, ma tanti insieme per avere una paga pi\u00f9 alta.\nIl giorno dopo arriv\u00f2 in porto un bastimento, che era anch'esso dell\u2019ambasciatore di Francia, al quale Legrenzi si inchin\u00f2 ottenendo la compassione dell\u2019ambasciatore e un nuovo passaggio per Giaffa. Durante il viaggio in mare Legrenzi vide le varie citt\u00e0 di mare che poi descrive nei capitoli successivi, Caifa, Rama, Cesarea, il Castello dei Pellegrini fino ad arrivare al porto di Giaffa, primo luogo dove poter ricevere la Santa Indulgenza. Da l\u00ec Legrenzi si spost\u00f2 due giorni a Rama per poi partire per Gerusalemme.\nQuando la carovana arriv\u00f2 a Gerusalemme tutti lasciarono le proprie armi ad un giannizzero che le teneva in custodia, rendendole al momento della ripartenza del gruppo; una volta giunti in citt\u00e0 andarono al Convento di San Salvatore, rifugio e alloggio degli europei e dei religiosi, per andare dal Padre Guardiano a farsi accogliere ed assegnare le stanze, e poi a compiere i vari riti religiosi, come la lavanda dei piedi.\nPellegrinaggi in Terra Santa e rientro.\nUna volta sistemato, Legrenzi inizi\u00f2 il pellegrinaggio nei luoghi sacri, prima a Gerusalemme (che successivamente descrive) poi fuori dalla citt\u00e0, percorrendo la Via Dolorosa e visitando ad esempio il Tempio della resurrezione del Signore con il Santo Sepolcro, la Porta Giudiziaria, la Casa di Santa Veronica, la Casa d\u2019Erode e molti altri luoghi storici, sia da solo che con l\u2019ambasciatore che lo aveva accompagnato, descrivendo minuziosamente lo stato in cui si trovano, e ripercorrendo, durante la Settimana Santa, tutti i passaggi della passione di Cristo, come facevano i pellegrini all\u2019epoca.\nLegrenzi racconta ad esempio il pellegrinaggio a Betania, a Betlemme, al Monte degli Ulivi e anche quello al Monte Sion, all\u2019epoca vietato dai dervisci turchi, possessori del luogo; lui riusc\u00ec ad entrare grazie alla sua professione, in quanto stava servendo il Cad\u00ec per una sua favorita inferma. \nLe informazioni pratiche che vengono offerte da Legrenzi sono molte, tra cui la lista completa di tutte le tasse da pagare dai viaggiatori nei vari pellegrinaggi in Terrasanta; ad esempio nel pellegrinaggio fino al Fiume Giordano, pericoloso per le scorrerie dei briganti, il pasci\u00e0 di Gerusalemme offriva una scorta al costo di 15 talleri a testa. In generale per visitare tutta la Terra Santa partendo da Giaffa secondo Legrenzi servono circa 150 talleri.\nQuando giunse il momento del ritorno verso Aleppo, Legrenzi decise di seguire la via di Nazareth per vedere i luoghi che ancora non aveva avuto occasione di visitare, e attese solo la licenza del Padre Reverendo, che cercava di trattenerlo il pi\u00f9 possibile per curare dei religiosi che avevano delle ferite in seguito ad alcune colluttazioni; dopo aver curato il gruppo, Legrenzi prese la benedizione del Padre Reverendo e part\u00ec da Gerusalemme per Aleppo, passando per Sichar e Sebaste in Samaria. Una volta arrivati in Galilea, la carovana di Legrenzi decise di lasciare la via per il rischio di scorribande, e di passare per le terre seminate per giungere fino a Nazareth e poi, dopo qualche giorno di riposo, fino a Acri.\nAd Acri Legrenzi soggiorn\u00f2 a casa di un mercante veneto suo amico, Andrea Visinoni, per godere di maggiore libert\u00e0 prima di partire per Tiro e Sur, fino ad arrivare a Sidone e Beirut.\nSulla strada del ritorno, verso Tripoli, sul fiume Naraelchelb che significa Fiume del Cane, Legrenzi vide un cane scolpito in marmo che anticamente giaceva in riva al mare; nel 1677 il fratello di Andrea Visinoni, Nicol\u00f2, tagli\u00f2 la testa al cane di marmo per offrirlo in dono al nobile Marin Garzoni. Infine, da Tripoli, Legrenzi torn\u00f2 ad Aleppo insieme a due mercanti inglesi.\nSeconda Parte.\nDa Aleppo fino all'imbarco per l'India.\nIl viaggio in India di Legrenzi segue le tappe principali della strada pi\u00f9 battuta dell\u2019epoca (il percorso \u00e8 molto simile a quello di Pietro Della Valle); part\u00ec da Aleppo insieme a una grande carovana con numerosi mercanti armeni al seguito di Pedros (mercante capo di carovana con cui Legrenzi fece amicizia), diretti alla citt\u00e0 di Tabriz, una delle pi\u00f9 grandi di Persia.\nLegrenzi percorse la parte di strada pi\u00f9 difficile, lunga circa quindici giorni, che era necessario compiere insieme a una carovana per evitare le scorribande degli arabi, attraversando il deserto siriano fino al fiume Eufrate; una volta arrivata al fiume la carovana impieg\u00f2 alcuni giorni a trasportare le merci e i cammelli sull'altra sponda, permettendo a Legrenzi di riposarsi. Sul fiume Legrenzi fa una riflessione sulla povert\u00e0 delle genti di questi luoghi, affermando che il paese ottomano \u00e8 miserabile vista la rovina, la desolazione e la fatica che occorre per trovare cose positive da raccontare. \nSuccessivamente la carovana prosegu\u00ec in Mesopotamia, passando per Chares e Diarbecquir, sul fiume Tigri, per poi imbarcarsi sullo stesso fiume, passando attraverso l\u2019Assiria e incontrando varie citt\u00e0 minori fino a Baghdad, che viene descritta minuziosamente da Legrenzi. \nDa Baghdad Legrenzi tagli\u00f2 internamente verso la Persia (non dirigendosi verso Bassora anche se era la via pi\u00f9 comune), passando da Tauris, capitale della Media, Ardovin, Casbin, Cum, per poi, mediante una via pi\u00f9 lunga a causa di alcune colluttazioni, raggiungere la Partia e la capitale Esfahan. \nA qualche miglio da Isfahan dei gabellieri fecero pagare una tassa del 5% sul carico portato a tutta la carovana, tranne che a olandesi e inglesi, che avevano l\u2019esenzione; Legrenzi non dovette pagare visto che stava marciando insieme agli olandesi, e non dichiar\u00f2 la sua cittadinanza veneziana, allo stesso modo degli armeni, che per evitare di pagare il dazio fingevano di essere olandesi o inglesi.\nIsfahan viene descritta in maniera simile alle altre citt\u00e0 arabe e persiane incontrate, mettendo l\u2019accento sulla presenza delle moschee, del palazzo reale, descritto con dovizia di particolari, e del bazar.\nQua Legrenzi mette da parte il racconto per fare un excursus riguardante le origini, le leggi, la religione e i costumi di armeni e persiani, ritenuti nobili e amanti delle scienze, soffermandosi sulle frizioni tra persiani e turchi relative alla religione e sulle superstizioni del popolo persiano, come non mangiare mai alimenti toccati da individui di altra religione, e non bere dalla stessa caraffa dalla quale ha bevuto un turco o un infedele.\nRipartito da Isfahan insieme a cinque altri europei ed alcuni armeni, Legrenzi prosegu\u00ec nella provincia di Fars, arrivando in citt\u00e0 come Persepoli, Shiraz per arrivare sul mare nella provincia di Lar, a Bandar Abbas, dove si trovavano tre compagnie europee che commerciavano con le Indie; francese, inglese, olandese (considerata la migliore viste le esenzioni che pu\u00f2 vantare grazie alla sua importanza nell'economia locale), ognuna con il proprio palazzo e con lo stendardo in mostra. Da l\u00ec, dopo nove mesi di viaggio per terra, si imbarc\u00f2 per Surat, in India.\nLa permanenza in India.\nPartito da Bandar Abbas insieme a due signori olandesi, imbarcato su una nave mercantile, Legrenzi part\u00ec il 17 novembre 1678 superando l'isola di Ormus e Mascate; nel Golfo Persico la nave fu affiancata da corsari che continuarono a minacciare il bastimento fino all'altezza di Sindi, dove si lasciarono sfuggire la nave, ormai uscita dal Golfo. L'attracco a Surat avvenne per Natale 1678.\nLegrenzi nota, nella sua descrizione della citt\u00e0, che le mura della citt\u00e0 sono italiane; parla inoltre dell'internazionalit\u00e0 di Surat, dove ci sono sia le compagnie mercantili di Inghilterra, Francia e Olanda, sia un nutrito gruppo di religiosi cappuccini, missionari fino nelle Indie.\nUna volta visitata la citt\u00e0 Legrenzi ebbe il desiderio di andare a Aurangabad, visto che sapeva della presenza di un veneziano, cosa rara nelle Indie, alla corte del Gran Mogol, ovvero Niccol\u00f2 Manucci; molto probabilmente invece Legrenzi voleva lavorare per la corte come medico, quindi invece di proseguire verso Goa ed il territorio portoghese come la maggior parte dei viaggiatori prima di lui, and\u00f2 ad Aurangabad.\nDopo una descrizione geografica sommaria dove Legrenzi indica tutti i regni di cui \u00e8 composta l'India, parlando anche dei possedimenti olandesi, portoghesi e inglesi, lo scrittore si sofferma sui vari cibi esotici indiani (in particolare i frutti) e sulla mancanza di vino e olio. Infine fa il punto sul clima indiano parlando della stagione delle piogge, prima di tornare a raccontare il suo viaggio compiuto in carrozza da Surat a Daulatabad.\nLegrenzi parla spesso della presenza degli europei ed in particolare degli italiani in India, parlando dei mestieri di queste persone e dei loro guadagni; dice appunto che trovare veneziani \u00e8 cosa molto rara, e allo stesso tempo \u00e8 noto che altre nazioni in quel periodo avevano molti uomini nelle citt\u00e0 indiane. Ad esempio a Daulatabad, descrive la fortezza, che ha un cannone maneggiato da pi\u00f9 ufficiali europei che soggiornano l\u00e0 con buon pagamento; nota poi il fossato, opera degli europei anch\u2019esso. \nAlla corte dei Mogori.\nUna volta giunto ad Aurangabad Legrenzi descrive il palazzo reale, definito come maestoso con un gran trono sul quale siede il principe, figlio del re Aurangzeb.\nQuando parla dei Mogori inoltre, Legrenzi scende maggiormente nel dettaglio raccontando le varie mansioni che gli europei avevano a corte, e raccontando dell\u2019incontro con Niccol\u00f2 Manucci, dipinto ambiguamente per quanto riguarda da un lato la sua gentilezza e la sua importanza a corte, dall\u2019altro la sua incapacit\u00e0 in ambito medico. Parla di Manucci come di un signore molto accreditato a corte, medico del Principe, con uno degli stipendi pi\u00f9 elevati, ovvero 300 rupie indiane al mese; si consol\u00f2 del fatto che uno dei pochi veneti in India avesse avuto tanta fortuna, e parla dei loro lunghi colloqui, dove Legrenzi racconta ci\u00f2 che \u00e8 accaduto alla Repubblica di Venezia negli ultimi 30 anni, nei quali Manucci era all\u2019estero. \u00c9 molto probabile che i due parlassero in veneziano, anche se non ci sono certezze su questo.\nLegrenzi racconta anche che il Principe tiene un corpo di milizie di varie nazioni tra cui alcuni europei che maneggiavano l\u2019artiglieria; questi venivano pagati molto dal Re dei Moghul, pi\u00f9 di quanto ogni principe in Europa potesse mai corrispondere loro, arrivando a stipendi che andavano dalle 50 alle 300 rupie; molti europei quindi han tentato di entrare nella guardia del principe, rimanendo per\u00f2 delusi dall\u2019esito, visto che non era semplice entrare al servizio senza avere conoscenze a corte.\nLegrenzi parla anche delle spese che servono per mantenersi a corte dai Moghul, notando come servono uno o due cavalli, vari bei vestiti, affrontare le spese dei viaggi, avere servi, rendendo pi\u00f9 difficile di quanto si pensasse la sopravvivenza a corte. Difatti, quando la corte si dovette spostare a Delhi, molte milizie si trovarono in difficolt\u00e0 economica avendo speso tutto ci\u00f2 che avevano, e dovendo spendere ancora per gli animali da viaggio, le carrozze e per i vari preparativi. \nDopo aver raccontato le cerimonie dei giorni successivi al suo arrivo, Legrenzi prov\u00f2 a chiedere a Manucci se poteva rimanere anche lui a corte, chiedendo di raccomandarlo al Principe dei Mogori. Quando Manucci accett\u00f2, Legrenzi lo ringrazi\u00f2 assicurando che era interessato solo a vedere questi paesi e le loro cose pi\u00f9 interessanti, ma che aveva comunque idea di tornare a casa a rivedere i parenti, mentre Manucci stava chiaramente aspettando la morte del Re in modo che lui, al seguito del principe, potesse salire di rango diventando il medico personale del Re.\nQuando Legrenzi disse che non voleva restare a corte a lungo, a detta sua Manucci rimase confuso, in quanto era desideroso che Legrenzi rimanesse per insegnargli qualcosa di medicina, arte nella quale Manucci era carente (cosa assolutamente vera, in quanto Manucci non aveva mai avuto fondamenti di medicina ma aveva iniziato a praticare senza una base di studi).\nIn questo periodo il Principe Massan volle spostare la corte a Delhi prima della stagione delle piogge, cambiando quindi anche la destinazione di Legrenzi che, invece di andare a Goa, decise di seguire la corte del Moghul e Manucci fino a Delhi, dove rimase per un anno seguendo la corte, aiutato da un interprete armeno che gli permettesse di interagire.\nPrima di raccontare il periodo a Delhi, Legrenzi descrive le citt\u00e0 di Brampur, Agra (senza citare il Taj Mahal), e il regno di Guzarate, soffermandosi inoltre sulla composizione della carovana reale, che possedeva anche elefanti (ai quali dedica un capitolo intero, come anche ai leoni) oltre che cammelli, cavalli, e carrozze per i nobili. Dopo aver raccontato l'arrivo a Delhi, Legrenzi scrive una serie di capitoli riguardanti appunto gli animali incontrati, il regno dei Mogori, con i loro usi e costumi, parlando ad esempio dei palanchini, o delle pagode.\nRitorno ad Aleppo e ultimi eventi.\nUna volta congedatosi, Legrenzi, sentendo nostalgia di casa, torn\u00f2 fino a Surat e si imbarc\u00f2 nuovamente in una nave francese, il 4 febbraio 1680; pass\u00f2 stavolta da Bassora, citt\u00e0 portuale dove approdano tutte le barche che vogliono portare mercanzie in Arabia, Persia e Turchia. Qua Legrenzi compie un excursus riguardante usi e costumi di turchi e arabi, che ancora mancava all'interno del libro. \nSuccessivamente Legrenzi risal\u00ec il Tigri fino a Baghdad, quindi attravers\u00f2 il deserto della Mesopotamia e della Siria fino all'arrivo ad Aleppo, dove rimase per altri quattordici anni. In questi anni scoppi\u00f2 un'altra guerra tra l'Impero Ottomano e la Repubblica di Venezia, e Legrenzi si adoper\u00f2 per far fuggire il vice-console di Venezia ad Aleppo, Giovanni Negri, in serio pericolo di vita visto che aveva debiti con i turchi. Legrenzi riusc\u00ec a far fuggire il Negri dalla Casa Consolare dove era confinato durante il Ramadan, il 24 agosto 1684, grazie a una fune calata da una finestra.\nLegrenzi racconta quindi delle pestilenze che ha dovuto affrontare ad Aleppo nel 1687 e nel 1692, ed infine del suo rientro in patria il 13 luglio 1694, imbarcandosi su bastimenti francesi ad Alessandretta e, dopo aver visto Creta, Malta e la Sicilia, attraccando a Livorno e proseguendo il viaggio via terra, passando tra le altre da Pisa, Firenze, Ferrara, per poi giungere finalmente a Monselice, nella villa di famiglia dove abitava il fratello Francesco.\nConoscenze linguistiche.\nLegrenzi, essendo un medico, era una persona istruita in grado di leggere e scrivere, anche se aveva un\u2019educazione inferiore a uomini altamente istruiti come Della Valle o Ambrogio Bembo; all\u2019interno del suo libro ci sono poche informazioni sulle sue conoscenze linguistiche acquisite negli anni nel Levante, e mancano considerazioni relative all\u2019italiano, tranne un'unica volta in cui fa riferimento ad esso chiamandolo \"lingua nostra\".\nIn una descrizione fatta all\u2019inizio della prima parte, pare evidente che Legrenzi non capisse n\u00e9 l\u2019arabo n\u00e9 il turco, poi probabilmente imparati nel corso degli anni; una volta arrivati sulla costa del Libano, Legrenzi infatti non capisce ci\u00f2 che dicono gli arabi che portano la carovana verso Aleppo, ed aspetta l\u2019arrivo degli interpreti da Aleppo stessa, che aspettavano di riprendere servizio presso il console veneziano.\nIn tutta la seconda parte le descrizioni linguistiche di tutti i territori che Legrenzi ha conosciuto sono praticamente assenti anche dove ci sono indicazioni pratiche per i pellegrini; ad esempio fa notare che ci sono problemi per i pellegrini non accompagnati da interpreti, ma non parla strettamente della lingua. Spiega invece che vengono organizzati gruppi organizzati con interpreti dal consolato di Aleppo, raccontando le vicissitudini di alcuni gruppi di pellegrini europei di quel periodo.\nLe uniche informazioni linguistiche che offre sono date in maniera generica; ad esempio Legrenzi parla del fatto che le lingue in India sono diverse a seconda del territorio perch\u00e9 si parlano lingue diverse nel Regno di Mogori, del Sultanato di Colconda, di Malabari in Siam, di Pegr\u00f9 in Thailandia e nelle confinanti isole. Legrenzi cos\u00ec mise l'accento sulla variet\u00e0 delle lingue indiane, dicendo per\u00f2 che dappertutto nelle Indie si comprende e si parla portoghese, prima lingua europea introdotta, e quindi la pi\u00f9 conosciuta ed importante.\nNonostante ci\u00f2, la seconda parte si chiude con una citazione di quel che \u00e8 utile al pellegrino; visto che il suo viaggio \u00e8 stato proficuo e non ha avuto pericoli rilevanti, si permette di consigliare ad eventuali lettori interessati a seguire le sue orme di essere intraprendenti nei viaggi, seri nel vestire, affabili nelle conversazioni, e soprattutto di non essere affatto ignari delle lingue. "}
{"id": "3993202", "revid": "599013", "url": "https://it.wikipedia.org/wiki?curid=3993202", "title": "Giorgio Ronconi", "text": "Carriera.\nGioca con il Padova in Prima Categoria e in Prima Divisione due stagioni disputando in totale otto partite. Debutta il 14 novembre 1920 nella partita Hellas Verona-Padova (1-1). Gioca la sua ultima partita con i biancoscudati il 20 novembre 1921 in Padova-Inter (2-2). Dal 1922 al 1924 disputa due stagioni a Busto Arsizio con la Pro Patria."}
{"id": "3993204", "revid": "4507", "url": "https://it.wikipedia.org/wiki?curid=3993204", "title": "Cus Torino", "text": ""}
{"id": "3993206", "revid": "729019", "url": "https://it.wikipedia.org/wiki?curid=3993206", "title": "NWA Mid-Atlantic Tag Team Championship", "text": "L'NWA Mid-Atlantic Tag Team Championship \u00e8 un titolo della divisione tag team originariamente difeso nella federazione Jim Crockett Promotions, un territorio della National Wrestling Alliance.\nStoria.\nIl titolo fu creato nell'estate del 1968 e si chiamava NWA Atlantic Coast Tag Team Championship ed era difeso nella federazione Jim Crockett Promotions. \nNel 1973 divenne il titolo dell' NWA Mid-Atlantic Tag Team Championship e dopo la creazione del NWA World Tag Team Championship (1975) questo titolo perse la sua importanza e venne abbandonato nel 1985.\nNel 2000 il tag team chiamato Triple XXX (Drake Dawson e Curtis Thompson) e gi\u00e0 detentori del titolo NWA Northern Continental Tag Team Campionship furono premiati con il titolo NWA Mid-Atlantic Tag Team Campionship (questo titolo) che venne cos\u00ec rivitalizzato.\nAlbo d'oro.\nNWA Atlantic Coast Tag Team Championship - NWA Mid-Atlantic Tag Team Championship.\nLe righe verdi indicano che non \u00e8 nota la storia del titolo in quel periodo.\nRevitalizzato NWA Mid-Atlantic Tag Team Championship - Nuovo NWA MACW Tag Team Championship.\nLe righe verdi indicano che non \u00e8 nota la storia del titolo in quel periodo."}
{"id": "3993209", "revid": "1573940", "url": "https://it.wikipedia.org/wiki?curid=3993209", "title": "Hon\u014d no mirage", "text": " \u00e8 una serie di 40 light novel di genere \"sh\u014dnen'ai\" scritta da Mizuna Kuwabara, adattata in un anime di 13 episodi nel 2001 e in un OAV di tre episodi nel 2004.\nLa trama include elementi di melodramma, romanzo storico e fantasy. Predomina la storia giapponese all'interno di una trama fortemente strutturata, che racconta una lotta all'ultimo sangue per la sopravvivenza tra viventi ed anime dei samurai del passato: tra magia di stampo medioevale utilizzata dai primi ed il tentativo di introdurre gli stili antichi di guerra sul piano moderno da parte dei secondi.\nTrama.\nTakaya, un tipico studente di liceo, non ha altro desiderio nella vita che quello di stare accanto al suo migliore amico Yuzuru e di proteggerlo, vivendo con lui una normalissima amicizia romantica. Ma questo proposito viene infranto di colpo quando Yoshiaki, alias Nobutsuna Naoe, un uomo forte e carismatico pi\u00f9 grande di lui, lo informa che lui \u00e8 in realt\u00e0 la reincarnazione nientemeno che di Lord Kagetora, il figlio adottivo di un nobile samurai chiamato Kenshin Uesugi. Nobutsuna \u00e8 egli stesso un reincarnato, ovvero il possessore di un'anima che rinasce nel tempo. Con il suo aiuto, Takaya risveglia un poco alla volta le proprie capacit\u00e0 \"magiche\" assopite: quella di esorcizzare gli spiriti maligni e combattere gli Underworld, una congrega d'inquieti spiriti guerrieri decisi a conquistare il mondo moderno\nMentre la maggior parte dei possessori di un'anima reincarnata ricordano pi\u00f9 o meno precisamente quali e come siano state le loro vite precedenti, Takaya invece non ha alcuna memoria al riguardo; si dimostra anzi spesso ampiamente contrario a qualsiasi sforzo volto al completo recupero della sua memoria spirituale. Man mano che la storia avanza e la trama si dipana, la complessit\u00e0 dei vari personaggi e la verit\u00e0 riguardante il loro passato cominciano a venire a galla: si capir\u00e0 cos\u00ec il perch\u00e9 dell'amnesia di Takaya e la reale natura del rapporto qualitativamente tempestoso ed un po' ambiguo con Yoshiaki. Ci\u00f2 fornisce lo scenario per un ulteriore sotto-trama storica che si estendente per diverse generazioni.\nPrimi e pi\u00f9 pericolosi tra gli antagonisti della serie sono l'intero clan Fuma, una volta in guerra con Kenshin/Takaya e alla fine rovesciato da questi: mentre questi antichi samurai tentano di risalire verso il mondo dei viventi per riprendere la loro antica guerra contro Kenshin, Yoshiaki, assieme ad altri due possessori d'anime reincarnate (Shuei e Ayako) cercano di prevenire che ci\u00f2 possa accader, aiutando Takaya con tutte le forze a loro disposizione per salvare l'intera umanit\u00e0.\nManga.\nIl manga \u00e8 un adattamento abbastanza fedele della light novel; attualmente sono usciti quattro volumi e non \u00e8 completo.\nOAV.\nL'OAV riprende la trama della prima serie animata, integrandola per\u00f2 con diverse novit\u00e0, tra cui una migliore caratterizzazione psicologica dei protagonisti, i quali dimostrano una fedelt\u00e0 incrollabile ai loro valori e un senso dell'onore personale molto accentuato.\nTakaya viene inviato a Tokyo per indagare sulla rinascita della setta Ikko e in special modo su Araki Murashige, un tempo membro di tale setta ma che attualmente sembra aver abbandonato. Con l'aiuto di Haruye, vassallo di Takaya fin dai tempi antichi, i due lo seguono fino a che non riescono a trovarlo: solo per scoprir che in realt\u00e0 il loro avversario non \u00e8 altro che un robot mandalico con le sembianze di Araki, un artefatto rituale a cui \u00e8 stata temporaneamente donata la vita. Purtroppo, appena riescono ad incontrarlo, Haruye sembra riconoscerlo come Shintarou, il suo ex-amante in una vita passata: che ci\u00f2 sia effettivamente vero o meno, e nonostante le complicazioni date dalla confusione emotiva venutasi a creare in Haruya a causa di questo sviluppo imprevisto, gli ordini di Takaya sono chiari: occorre eliminare tutto ci\u00f2 che si rivela esser una minaccia per l'equilibrio del potere tra il loro mondo e quello degli spiriti. Nel frattempo Takaya riesce a mettersi in contatto con Yoshiaki, dopo un prolungato periodo d'assenza di notizie da parte sua: un'irrisolta tensione sessuale e psicologica tra i due domina il loro incontro.\nLa serie di libri.\n\u300c\u708e\u306e\u8703\u6c17\u697c\u300d - \"Hon\u014d no Mirage\"\n\u300c\u7dcb\u306e\u6b8b\u5f71\u300d - \"Aka no Zan'ei\"\n\u300c\u785d\u5b50\u306e\u5b50\u5b88\u6b4c\u300d - \"Glass no Komoriuta\"\n\u300c\u7425\u73c0\u306e\u6d41\u661f\u7fa4\u300d - \"Kohaku no Ry\u016bseigun\"\n\u300c\u307e\u307b\u308d\u3070\u306e\u9f8d\u795e\u300d - \"Mahoroba no Ry\u016bjin\"\n\u300c\u65ad\u7ae0\u2500\u6700\u611b\u306e\u3042\u306a\u305f\u3078\u300d - \"Dansh\u014d- Saiai no Anata e\"\n\u300c\u7834\u8005\u306e\u9b54\u93e1 (\u524d\u7bc7)\u300d - \"Hasha no Maky\u014d (Zenpen)\"\n\u300c\u7834\u8005\u306e\u9b54\u93e1 (\u4e2d\u7de8)\u300d - \"Hasha no Maky\u014d (Ch\u016bhen)\"\n\u300c\u7834\u8005\u306e\u9b54\u93e1 (\u5f8c\u7de8)\u300d - \"Hasha no Maky\u014d (K\u014dhen)\"\n\u300c\u307f\u306a\u304e\u308f\u306e\u53cd\u9006\u8005\u300d - \"Minagiwa no Hangyakusha\"\n\u300c\u308f\u3060\u3064\u307f\u306e\u694a\u8cb4\u5983 (\u524d\u7bc7)\u300d - \"Wadatsumi no Y\u014dkihi (Zenpen)\"\n\u300c\u308f\u3060\u3064\u307f\u306e\u694a\u8cb4\u5983 (\u4e2d\u7de8)\u300d - \"Wadatsumi no Y\u014dkihi (Ch\u016bhen)\"\n\u300c\u308f\u3060\u3064\u307f\u306e\u694a\u8cb4\u5983 (\u5f8c\u7de8)\u300d - \"Wadatsumi no Y\u014dkihi (K\u014dhen)\"\n\u300c\u9ec4\u6cc9\u3078\u306e\u98a8\u7a74\uff08\u524d\u7de8\uff09\u300d - \"Yomi e no F\u016bketsu (Zenpen)\"\n\u300c\u9ec4\u6cc9\u3078\u306e\u98a8\u7a74\uff08\u5f8c\u7de8\uff09\u300d - \"Yomi e no F\u016bketsu (K\u014dhen)\"\n\u300c\u706b\u8f2a\u306e\u738b\u56fd (\u524d\u7bc7)\u300d - \"Karin no \u014ckoku (Zenpen)\"\n\u300c\u706b\u8f2a\u306e\u738b\u56fd (\u4e2d\u7bc7)\u300d - \"Karin no \u014ckoku (Ch\u016bhen)\"\n\u300c\u706b\u8f2a\u306e\u738b\u56fd (\u5f8c\u7bc7)\u300d - \"Karin no \u014ckoku (K\u014dhen)\"\n\u300c\u706b\u8f2a\u306e\u738b\u56fd (\u70c8\u98a8\u7de8)\u300d - \"Karin no \u014ckoku (Repp\u016b-hen)\"\n\u300c\u706b\u8f2a\u306e\u738b\u56fd (\u70c8\u6fe4\u7de8)\u300d - \"Karin no \u014ckoku (Rett\u014d-hen)\"\n\u300c\u5341\u5b57\u67b6\u3092\u62b1\u3044\u3066\u7720\u308c\u300d - \"J\u016bjika o Daite Nemure\"\n\u300c\u7802\u6f20\u6b89\u6559\u300d - \"Dansho- Sabaku Junky\u014d\"\n\u300c\u88c2\u547d\u306e\u661f\u300d - \"Retsumy\u014d no Hoshi\"\n\u300c\u9b41\u306e\u866b\u300d - \"Sakigake no Mushi\"\n\u300c\u6028\u8b90\u306e\u9580 \u9752\u6d77\u7de8\u300d - \"Onsh\u016b no Mon (\u014cmi-hen)\"\n\u300c\u6028\u8b90\u306e\u9580 \u8d64\u7a7a\u7de8\u300d - \"Onsh\u016b no Mon (Akasora-hen)\"\n\u300c\u6028\u8b90\u306e\u9580 \u767d\u96f7\u7de8\u300d - \"Onsh\u016b no Mon (Hakurai-hen)\"\n\u300c\u6028\u8b90\u306e\u9580 \u9ed2\u66dc\u7de8\u300d - \"Onsh\u016b no Mon (Kokuy\u014d-hen)\"\n\u300c\u6028\u8b90\u306e\u9580 \u9ec4\u58cc\u7de8\u300d - \"Onsh\u016b no Mon (K\u014dj\u014d-hen)\"\n\u300c\u6028\u8b90\u306e\u9580 \u7834\u58ca\u7bc7\u300d - \"Onsh\u016b no Mon (Haj\u014d-hen)\"\n\u300c\u7121\u9593\u6d44\u571f\u300d - \"Mukan J\u014ddo\"\n\u300c\u8000\u5909\u9ed9\u793a\u9332I \u90a3\u667a\u306e\u7ae0\u300d - \"Y\u014dhen Mokushiroku I (Nachi no Sh\u014d)\"\n\u300c\u8000\u5909\u9ed9\u793a\u9332II \u5e03\u90fd\u306e\u7ae0\u300d - \"Y\u014dhen Mokushiroku II (Futsu no Sh\u014d)\"\n\u300c\u8000\u5909\u9ed9\u793a\u9332III \u516b\u54ab\u306e\u7ae0\u300d - \"Y\u014dhen Mokushiroku III (Yata no Sh\u014d)\"\n\u300c\u8000\u5909\u9ed9\u793a\u9332IV \u795e\u6b66\u306e\u7ae0\u300d - \"Y\u014dhen Mokushiroku IV (Jinmu no Sh\u014d)\"\n\u300c\u8000\u5909\u9ed9\u793a\u9332V \u5929\u9b54\u306e\u7ae0\u300d - \"Y\u014dhen Mokushiroku V (Tenma no Sh\u014d)\"\n\u300c\u8000\u5909\u9ed9\u793a\u9332VI \u4e71\u706b\u306e\u7ae0\u300d - \"Y\u014dhen Mokushiroku VI (Ranka no Sh\u014d)\"\n\u300c\u8000\u5909\u9ed9\u793a\u9332VII \u6fc1\u7834\u306e\u7ae0\u300d - \"Y\u014dhen Mokushiroku VII (Dakuha no Sh\u014d)\"\n\u300c\u9769\u547d\u306e\u9418\u306f\u9cf4\u308b\u300d - \"Kakumei no Kane wa Naru\"\n\u300c\u963f\u4fee\u7f85\u306e\u524d\u9aea\u300d - \"Ashura no Maegami\"\n\u300c\u795e\u9cf4\u308a\u306e\u6226\u5834\u300d - \"Kaminari no Ikusaba\"\n\u300c\u5343\u5104\u306e\u591c\u3092\u3053\u3048\u3066\u300d - \"Senoku no Yoru o Koete\"\nSupplementare\n\u300cExaudi nos\u300d\n\u300c\u771f\u7d05\u306e\u65d7\u3092\u3072\u308b\u304c\u3048\u305b\u300d - \"Shinku no Hata o Hirugaese\"\n\u300c\u708e\u306e\u8703\u6c17\u697c\u30e1\u30e2\u30ea\u30a2\u30eb\u300d - \"Hon\u014d no Mirage Memorial\"\n\u300c\u8d64\u3044\u9be8\u3068\u3073\u3044\u3069\u308d\u7ae5\u5b50\u300d - \"Akai Kujira to B\u012bdoro D\u014dji\""}
{"id": "3993210", "revid": "1566286", "url": "https://it.wikipedia.org/wiki?curid=3993210", "title": "Nuccia Cardinali", "text": "Biografia.\nSi trasferisce a Roma in tenera et\u00e0, poco dopo la fine della seconda guerra mondiale, e nel 1957 inizia l'attivit\u00e0 di attrice di fotoromanzi, debuttando nel cinema l'anno successivo.\nIntraprende poi la carriera di cantante nel 1960, ottenendo un contratto discografico con la Carosello, etichetta con cui pubblica i primi 45 giri; viene ospitata in alcuni programmi televisivi, come Giallo club. Invito al poliziesco (in cui canta \"Stelle di Alabama\" e \"Il mio desiderio\") o Ritmi d'oggi (in cui interpreta \"Non ti posso dare che amore\"), e nello stesso anno recita nel musicarello \"I Teddy boys della canzone\" .\nPassa poi ad altre etichette, come la Play e la Seven Records.\nDiviene nota negli anni sessanta come attrice di fotoromanzi per la Lancio, interpretando 69 fotoromanzi, di cui 43 da protagonista.\nLavora anche in campo cinematografico, recitando in diversi B-movies d'avventura, western, thriller e horror.\nAbbandona la carriera di attrice sul finire degli anni settanta, tornando brevemente a recitare nel fotoromanzo agli inizi degli anni ottanta."}
{"id": "3993211", "revid": "486946", "url": "https://it.wikipedia.org/wiki?curid=3993211", "title": "Abbazia dei Monaci Cistercensi", "text": ""}
{"id": "3993215", "revid": "64860", "url": "https://it.wikipedia.org/wiki?curid=3993215", "title": "Nuccia Cardinale", "text": ""}
{"id": "3993217", "revid": "287204", "url": "https://it.wikipedia.org/wiki?curid=3993217", "title": "Campionati austriaci di sci alpino 2007", "text": "I Campionati austriaci di sci alpino 2007 si sono svolti a Hinterstoder e Innerkrems tra il 21 e il 30 marzo. Il programma ha incluso gare di discesa libera, supergigante, slalom gigante, slalom speciale e combinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nData: 28 marzo\nLocalit\u00e0: Innerkrems\nPista: Gr\u00fcnleitennock\nPartenza: 2\u00a0128\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nLunghezza: 2\u00a0239\u00a0m\nDislivello: 573\u00a0m\nSupergigante.\nData: 30 marzo\nLocalit\u00e0: Innerkrems\nPista: Gr\u00fcnleitennock\nPartenza: 2\u00a0128\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nLunghezza: 2\u00a0239\u00a0m\nDislivello: 573\u00a0m\nSlalom gigante.\nData: 23 marzo\nLocalit\u00e0: Hinterstoder\nSlalom speciale.\nData: 24 marzo\nLocalit\u00e0: Hinterstoder\nCombinata.\nData: 23-28 marzo\nLocalit\u00e0: Hinterstoder, Innerkrems\nDonne.\nDiscesa libera.\nData: 29 marzo\nLocalit\u00e0: Innerkrems\nPista: Gr\u00fcnleitennock\nPartenza: 2\u00a0128\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nLunghezza: 2\u00a0239\u00a0m\nDislivello: 573\u00a0m\nSupergigante.\nData: 30 marzo\nLocalit\u00e0: Innerkrems\nPista: Gr\u00fcnleitennock\nPartenza: 2\u00a0060\u00a0m\u00a0s.l.m.\nArrivo: 1\u00a0555\u00a0m\u00a0s.l.m.\nLunghezza: 2\u00a0166\u00a0m\nDislivello: 505\u00a0m\nSlalom gigante.\nData: 22 marzo\nLocalit\u00e0: Hinterstoder\nSlalom speciale.\nData: 21 marzo\nLocalit\u00e0: Hinterstoder\nCombinata.\nData: 21-29 marzo\nLocalit\u00e0: Hinterstoder, Innerkrems"}
{"id": "3993225", "revid": "297059", "url": "https://it.wikipedia.org/wiki?curid=3993225", "title": "Formula della Concordia", "text": "Formula della Concordia (1577) (tedesco, \"Konkordienformel\"; latino, \"Formula concordiae\"; anche il \"\"libro di Berg\" o il \"libro di Bergen\"\") \u00e8 un autorevole dichiarazione di fede luterana (chiamata una confessione, Credo religioso o \"simbolo\") che, nelle sue due parti (\"Epitome\" e \"Dichiarazione di Solidariet\u00e0\"), costituisce la sezione finale del \"Corpus Doctrinae\" luterano o del \"Corpo della dottrina\", conosciuto come il \"Liber Concordiae\" (Libro di Concordia) (la maggior parte dei riferimenti a questi testi sono dell'edizione originale del 1580). L'\"Epitome\" \u00e8 una breve e concisa presentazione di dodici articoli della \"Formula\"; la \"Dichiarazione di Solidariet\u00e0\" un'esposizione dettagliata. La Dottrina approvata \u00e8 presentata in \"tesi\"; la dottrina rifiutata in \"antitesi\". Come il documento originale \u00e8 stata scritta in tedesco; una traduzione in latino \u00e8 stata preparata per l'edizione latina del \"Liber Concordiae\" pubblicato nel 1584."}
{"id": "3993226", "revid": "48969971", "url": "https://it.wikipedia.org/wiki?curid=3993226", "title": "Nuova-Caledonia", "text": ""}
{"id": "3993228", "revid": "38120", "url": "https://it.wikipedia.org/wiki?curid=3993228", "title": "Lekvar", "text": "Il Lekv\u00e1r \u00e8 una confettura densa o un burro di frutta. \u00c8 solido, talvolta una confettura grezza di sola frutta matura e le sue origini sono dell'Europa centro-orientale.\nIl Lekv\u00e1r viene solitamente realizzato con frutta come albicocche, pesche, fragole, prugne, susine, lamponi, ciliegie o amarene, tranne le mele, e meno di frequente, possono anche essere utilizzate noci verdi intere, fichi o uva moscata.\nIl Lekv\u00e1r \u00e8 utilizzato come farcitura per i pancake Palatschinke, per dolci come i Buchteln, i kifli, o lo strudel e per altri tipi di pane con lievito dolce, biscotti, pierogi, da spalmare su un toast o sui biscotti, e nelle salse alla frutta.\nPreparazione.\nPer preparare la frutta, si rimuovono semi e noccioli, quindi le mele vengono lasciate senza torsolo, mentre le ciliegie, le prugne e le albicocche vengono snocciolate. Le bucce dei chicchi d'uva vengono separate dalla polpa, che viene cotta finch\u00e9 non diventa liquida, e successivamente passata per togliere i semi. La polpa e le bucce vengono mescolate e cotte ancora per un po' di tempo.\nIl burro di frutta viene preparato cuocendo la frutta, bucce comprese, in acqua finch\u00e9 non diventa morbido. Si mantengono le bucce per aumentarne il sapore, la consistenza e il colore. Una volta che la frutta \u00e8 morbida, pu\u00f2 essere aggiunto dello zucchero, a discrezione. Quello di prugne e albicocca in genere non richiede zucchero in aggiunta. Il burro di frutta \u00e8 poi cotto lentamente , aggiungendo dell'acqua perch\u00e9 non si bruci, sino a che non sia macerato e addensato fino al punto desiderato. Il lekv\u00e1r \u00e8 conservato in barattoli e questi ultimi vengono riempiti e sigillati.\nEtimologia.\nDall'ungherese lekv\u00e1r, marmellata, dallo slovacco lekv\u00e1r, dal ceco \"lektvar\", che significa elettuario, dall'alto tedesco medio \"lactwarje\", \"latwarge\", dall' antico francese \"leituaire\", dal latino volgare \"alactuarium\".\nIl primo uso del termine \"lekvar\" \u00e8 stato osservato da prima del 1350, utilizzato da medici che se ne avvalevano come sciroppo o pasta medicinale per nascondere il sapore della medicina.\nCultura.\nIn Ungheria, una buona economia domestica prevede lekv\u00e1r fatto in casa in autunno, quando gran parte dei tipi di frutta si \u00e8 maturata. In Polonia il lekvar \u00e8 un cibo regionale preparato nella valle inferiore del fiume Vistola. Alcuni villaggi organizzano sagre paesane, durante le quali si cuoce il lekvar in calderoni di rame."}
{"id": "3993231", "revid": "3082", "url": "https://it.wikipedia.org/wiki?curid=3993231", "title": "Paropamisadae", "text": ""}
{"id": "3993232", "revid": "767487", "url": "https://it.wikipedia.org/wiki?curid=3993232", "title": "Torbj\u00f8rn Svendsen", "text": "Carriera.\nClub.\nSvendsen gioc\u00f2 nel Viking dal 1973 al 1986, vincendo cinque campionati e una Norgesmesterskapet (nel 1979, infatti, la squadra centr\u00f2 il \"double\"). Totalizz\u00f2 500 presenze con questa maglia, amichevoli incluse.\nNazionale.\nSvendsen conta 7 presenze per la . Esord\u00ec il 16 maggio 1979, schierato titolare nel pareggio a reti inviolate contro l'."}
{"id": "3993235", "revid": "59645", "url": "https://it.wikipedia.org/wiki?curid=3993235", "title": "Il cappellaio pazzo", "text": ""}
{"id": "3993237", "revid": "767487", "url": "https://it.wikipedia.org/wiki?curid=3993237", "title": "Virginia (film 2010)", "text": "Virginia \u00e8 un film del 2010 diretto da Dustin Lance Black.\nTrama.\nVirginia, donna mentalmente instabile, \u00e8 una madre single che vive in una piccola citt\u00e0 nel sud degli Stati Uniti, dove ha una relazione sentimentale segreta di lunga data con lo sceriffo del posto, Dick Tipton, sposato con un'altra donna. Tale relazione rischia di uscire allo scoperto quando l'uomo decide di concorrere per una carica pubblica mentre il giovane unico figlio di Virginia, Emmett, inizia a desiderare di conoscere l'identit\u00e0 del suo vero padre. Nel frattempo, Emmett inizia una relazione con la figlia di Dick, Jessie.\nProduzione.\nIl film indipendente, presentato al Toronto International Film Festival del 2010 con il titolo \"What's Wrong with Virginia\", \u00e8 stato girato dal 28 settembre all'8 novembre 2009 prevalentemente nel Michigan, dove in quel periodo erano vigenti incentivi statali rivolti all'industria dell'intrattenimento. Alcune scene vennero girate anche a Wildwood, nel New Jersey.\nDopo aver ricevuto molte critiche negative in seguito alla proiezione al TIFF, lo sceneggiature e regista Dustin Lance Black ammise di non essere soddisfatto del lavoro svolto e decise di ri-editare la pellicola con una nuova fase di montaggio, affidata ad un montatore diverso. Inoltre, in vista della distribuzione nelle sale cinematografiche, il titolo venne cambiato in \"Virginia\".\nDistribuzione.\nDopo essere stato proiettato per la prima volta il 15 settembre 2010 al Toronto International Film Festival, il film \u00e8 stato distribuito nelle sale cinematografiche statunitensi il 18 maggio 2012, nella versione rimontata."}
{"id": "3993238", "revid": "109651", "url": "https://it.wikipedia.org/wiki?curid=3993238", "title": "What's Wrong with Virginia", "text": ""}
{"id": "3993244", "revid": "1149807", "url": "https://it.wikipedia.org/wiki?curid=3993244", "title": "Manga di The Slayers", "text": "La seguente \u00e8 una lista dei manga pubblicati relativi al franchise fantasy Slayers ideato da Hajime Kanzaka.\nVolumi.\n\"The Slayers\".\n, internazionalmente conosciuto come Slayers: Medieval Mayhem, \u00e8 il primo manga ispirato alla serie, pubblicato nel 1995 in un unico volume dalla Kadokawa Shoten. In Italia il manga \u00e8 stato pubblicato nei numeri 12 (luglio 1999) e 13 (agosto 1999) della collana \"Manga Top\" della Planet Manga.\nLa giovane maga Lina Inverse parte all'avventura assieme all'amico spadaccino Gourry Gabriev, dove i due cercano di tirare avanti sconfiggendo i banditi e ricchi corrotti cercando di impadronirsi delle ricchezze di quest'ultimi.\n\"The Slayers\".\n, internazionalmente noto come Slayers - Super Explosive Demon Story, \u00e8 un manga ispirato alla serie, pubblicato dalla Kadokawa Shoten per otto volumi dal 29 agosto 1995 al 30 agosto 2001. In Italia, il manga \u00e8 stato pubblicato nei primi dieci numeri e successivamente conclusa nei numeri 68 e 70 della collana \"Manga Top\" della Planet Manga tra il febbraio 1998 e il marzo 2006 per un totale di undici numeri.\nLina Inverse \u00e8 una giovane che utilizza i propri poteri per catturare banditi e guadagnarne le ricompense messe sulla loro testa. Il suo pi\u00f9 grande desiderio \u00e8 quello di incrementare maggiormente il proprio potere. Insieme al suo gruppo, costituito dallo spadaccino Gourry Gabriev, forte e coraggioso, ma poco intelligente, la maga Amelia, ed il mago combattente Zelgadis, Lina affronter\u00e0 numerosi viaggi ed avventure.\n\"The Slayers - Le nuove avventure\".\n \u00e8 un manga ispirato alla serie, pubblicato dalla Fujimi Shob\u014d per quattro volumi dal 2000 al 2001. Pubblicato sulla collana \"Manga Top\" della Planet Manga con il titolo \"Slayers - Le nuove avventure\", a partire dal numero 39.\nLina Inverse, una bella giovane spadaccina nonch\u00e9 maga abilissima, decide di partire per un viaggio sotto suggerimento di una ragazza del suo paese che le consiglia di visitare il mondo, il quale \u00e8 pieno di peripezie e molto caotico. Cos\u00ec iniziano le rocambolesche di Lina dove sembra che siano i guai a venirla a cercare.\n\"Slayers: Knight of Aqua Lord\".\n \u00e8 un manga ispirato alla serie, pubblicato dalla Fujimi Shob\u014d per sei volumi dal maggio 2003 al gennaio 2005.\nIn seguito ad una serie di eventi, Lina ed il suo gruppo si sono separati, e Lina si \u00e8 ritrovata in una strana landa al di fuori delle barriere di Mazoku. In questo posto ostile, Lina fa amicizia con il giovane Lyos, che si dichiara essere un cavaliere di Aqualord. In seguito Lina riesce a ritrovare Gourry ed Amelia, ed insieme a loro finir\u00e0 coinvolta nella guerra di Aqualord contro Riskfalto.\n\"The Slayers Premium\".\n \u00e8 un manga ispirato alla serie, pubblicato dalla Fujimi Shob\u014d in un unico volume nel 2005. In Italia, \u00e8 stato pubblicato sui numeri 52 e 53 della collana \"Manga Top\" della Planet Manga (agosto e settembre 2004).\nLina e Gourry si recano in una citt\u00e0 balneare chiamata Acassi, rinomata per i piatti a base di polipo. Tuttavia i protagonisti scoprono troppo tardi che il mangiatore di queste pietanze rimane vittima di una maledizione che gli permette di comunicare esclusivamente nella lingua dei polipi. Gourry \u00e8 il primo ad essere maledetto ma anche Lina, Amelia e Zelgadiss seguono la stessa sorte, l'unica speranza risiede nella maga specializzata in magia bianca di nome Ruma, la quale sembra voler trovare una soluzione al problema.\n\"Slayers Revolution\".\n \u00e8 un manga ispirato alla serie, pubblicato dalla Fujimi Shob\u014d in un unico volume nel 2009.\nLina e i suoi amici vengono a sapere che una misteriosa creatura \u00e8 in possesso di poteri simili a quelli della giovane maga. Cos\u00ec la banda di Lina si ricompone e decidono di partire assieme per un altro viaggio.\n\"Slayers Evolution-R\".\n \u00e8 un manga ispirato alla serie, pubblicato dalla Fujimi Shob\u014d in un unico volume nel 2009.\nDopo la sconfitta di Zanaffar avvenuta in \"Slayers Revolution\", Lina, Gourry, Zelgadiss, Amelia e Pokota continuano la loro ricerca dell'urna di Rezo, ciascuno con le proprie motivazioni. Pokota vuole recuperarla per far rivivere la gente del popolo di Traforashia, di cui \u00e8 il principe, spezzando cos\u00ec l'incantesimo del sonno creato da Rezo anni prima mentre Zelgadiss se ne vuole impadronire per rientrare in possesso del suo corpo originale. Tuttavia si cela qualcosa di molto pi\u00f9 misterioso dietro all'intrigo dell'urna di Rezo, e tutto avr\u00e0 fine nella citt\u00e0 di Vezendi.\n\"Slayers Light Magic\".\n \u00e8 un manga ispirato alla serie, pubblicato dalla Kadokawa Shoten in due volumi dal 2008 al 2012.\nIn un futuro non troppo lontano, il mondo ha completamente dimenticato la magia, che \u00e8 quindi diventata soltanto il soggetto di qualche storiella per bambini. Ci\u00f2 nonostante, la piccola Light Inverse sogna di poter diventare una maga. Quando per\u00f2 viene attaccata da alcuni demoni, i suoi mezzi si rivelano del tutto insufficienti. In suo soccorso, giungono dal passato Lina Inverse e Gourry Gabriev.\n\"Shin Slayers - Falces no Sunadokei\".\n \u00e8 un manga ispirato alla serie, pubblicato dalla Kadokawa Shoten in un unico volume nel 2008.\nDopo essere naufragati su una remota isola del sud, Lina ed i suoi compagni si troveranno a dover difendere gli indigeni dai continui attacchi dei pirati. L'isola \u00e8 infatti nasconde nelle proprie profondit\u00e0 un antico ed oscuro segreto magico, che sembra fare gola a molti."}
{"id": "3993245", "revid": "174925", "url": "https://it.wikipedia.org/wiki?curid=3993245", "title": "Linzer Torte", "text": ""}
{"id": "3993253", "revid": "466539", "url": "https://it.wikipedia.org/wiki?curid=3993253", "title": "Lapita", "text": "La civilt\u00e0 di Lapita \u00e8 una civilt\u00e0 originale, soprattutto per le decorazioni su terracotta, che sembra essere apparsa sulle isole Bismarck, a nord-est della Nuova Guinea.\nStoria.\n\u00c8 associata alle popolazioni austronesiane che avevano colonizzato l'Oceania lontana partendo dalla cosiddetta Oceania vicina, e che parlavano lingue del gruppo oceanico. La datazione col carbonio 14 rivela che i pi\u00f9 antichi siti Lapita risalgono a circa 3500 anni fa (1500 a.C.). Finora sono stati scoperti parecchie centinaia di siti archeologici lapita in un'area che va dalla Nuova Guinea. Tracce d'abitazione su palafitte sono state scoperte sul sito di Talepakemalai sulle isole Mussau, a Nenumbo sulle isole Salomone e a Bourewa sulle isole Figi.\nLapita antica.\nDal 1350 al 1000 a.C. Prime comparse di terrecotte decorate nel Pacifico. Dal 1200 a.C. le popolazioni Lapita escono dalle Bismarck e, verso il 1100 a.C. , hanno gi\u00e0 raggiunto tutte le isole fino alle Samoa. \nLapita recente.\nDal 1000 al 750 a.C. circa i differenti gruppi lapita stanziati nelle varie isole continuano la loro evoluzione in relativa autonomia, conservando i contatti anche sulle lunghe distanze. \nPrincipali siti Lapita.\nArcipelago di Bismarck (Papua-Nuova Guinea).\nI siti pi\u00f9 antichi sono quelli di Talepakemalai (la datazione pi\u00f9 antica, messa in discussione da alcuni ricercatori. risale al 1500 a.C.) e di Kamgot (circa 1300 a.C.).\nNumerosi siti sono conosciuti e risalgono, per la maggior parte, all'inizio del periodo detto Lapita. A quel periodo risalgono le prime vestigia dopo l'eruzione del monte Witori (WK-2) che ebbe luogo verso il 1400-1500 a.C. Questa viene considerata una delle pi\u00f9 grandi eruzioni degli ultimi 10000 anni.\nIsole Salomone.\nI siti delle isole di Santa-Cruz sono stati scavati principalmente durante gli anni \u201870 da Roger Curtis Green. Da allora, pochi elementi nuovi sono stati scoperti. Le datazioni pi\u00f9 antiche risalgono al 1100 a.C.\nVanuatu.\nArcipelago centrale e punto di snodo, le Vanuatu rivelano da una dozzina d'anni il loro forte potenziale lapita. Jean-Christophe Galipaud scava dal 1996 nelle isole di Santo, Malo e Aore, mentre Stuart Bedford studia dal 2004 il sito di T\u00e9ouma. Quest'ultimo ha rivelato le prime sepolture di Lapita, mentre quello del Nord (Malo/Aore) rappresenta senza dubbio il vero centro commerciale dei lapita.\nI primi stanziamenti risalgono verso il 1100 a.C. ad Aore, con l'ossidiana proveniente direttamente dalla Nuova Bretagna.\nNuova Caledonia.\nI siti lapita neocaledoniani sono tra i pi\u00f9 scavati ed hanno rivelato enormi quantitativi di materiali archeologici. La maggior parte dei siti non risalgono al di l\u00e0 del 1050 a.C.."}
{"id": "3993257", "revid": "2052878", "url": "https://it.wikipedia.org/wiki?curid=3993257", "title": "Mi piace quel ragazzo l\u00ec/Occhi negli occhi", "text": "Mi piace quel ragazzo l\u00ec/Occhi negli occhi \u00e8 un singolo di Fiorella Mannoia pubblicato nel 1969."}
{"id": "3993258", "revid": "478133", "url": "https://it.wikipedia.org/wiki?curid=3993258", "title": "Mi piace quel ragazzo l\u00ec", "text": ""}
{"id": "3993259", "revid": "48970449", "url": "https://it.wikipedia.org/wiki?curid=3993259", "title": "Civilt\u00e0 di Lapita", "text": ""}
{"id": "3993260", "revid": "28592", "url": "https://it.wikipedia.org/wiki?curid=3993260", "title": "Landolfo dei Longobardi di Capua", "text": ""}
{"id": "3993262", "revid": "599013", "url": "https://it.wikipedia.org/wiki?curid=3993262", "title": "Landolfo di Capua", "text": ""}
{"id": "3993263", "revid": "48970463", "url": "https://it.wikipedia.org/wiki?curid=3993263", "title": "Civilt\u00e0 lapita", "text": ""}
{"id": "3993264", "revid": "547034", "url": "https://it.wikipedia.org/wiki?curid=3993264", "title": "Tommaso Andrei", "text": "Biografia.\nTommaso Andrei venne chiamato alla guida della Chiesa Pistoiese nel 1284, dopo la dismissione del Vescovo Guidaloste Vergiolesi.\nIl Vescovato di Andrei dur\u00f2 19 anni, fino al 1303, anno della sua morte. Tra il 1298 ed il 1301, ha ricoperto anche l'incarico di Collettore generale per la tutta la Toscana.\nIl Vergiolesi mor\u00ec nel 1286, ma rinunci\u00f2 al governo della diocesi nel 1283, dopo un vescovato molto lungo. Era in carica dal 1252, quindi ben 32 anni. I motivi sono a tutt'oggi poco chiari, ma probabilmente la rinuncia avvenne a causa delle guerre intestine tra guelfi e ghibellini che avevano luogo in citt\u00e0 e che vedevano coinvolte le famiglie pi\u00f9 ricche. I Vergiolesi erano una delle nobili famiglie maggiormente coinvolte nelle guerre di potere ed il Vescovo Guidaloste era uno dei membri pi\u00f9 autorevoli di quella famiglia.\nNel XIII secolo l'elezione del nuovo vescovo era competenza di un gruppo ristretto di prelati locali, si trattava dei Canonici della cattedrale. L'insieme dei Canonici all'epoca era chiamato Capitolo, e spesso veniva eletto proprio il Canonico della Cattedrale od altro membro del Capitolo. Il Capitolo comunicava poi la sua scelta al Sommo Pontefice e solitamente, entro tre-quattro mesi da Roma arrivava la Consacrazione.\nDal momento che nel Capitolo Pistoiese non si riusciva a trovare un'intesa, causa la guerra tra fazioni che stava avendo luogo in Pistoia, probabilmente venne ritenuta cosa opportuna eleggere come Vescovo di Pistoia una persona non originaria di quella citt\u00e0, che quindi potesse gestire gli avvenimenti dell'epoca con maggiore neutralit\u00e0. \nSecondo le regole dell'epoca il Capitolo aveva tre mesi di tempo per eleggere il nuovo Vescovo, passato i tre mesi perdeva per quella volta il suo diritto ad eleggere il Vescovo, nel caso della elezione di Andrei i tre mesi erano passati abbondantemente ed anche se non ci sono fonti per dimostrarlo, ma \u00e8 molto probabile che la scelta di Andrei sia stata imposta da Roma.\nLe cronache dell'epoca riportano che Andrei abbia iniziato a svolgere tale funzione dall'ottobre 1284, ma l'elezione ufficiale avvenne il 21 febbraio 1285 e la consacrazione venne fatta da Papa Onorio IV nel giugno dello stesso anno.\nPrima della sua nomina a Vescovo abbiamo di lui scarse notizie. Sappiamo che era Priore della chiesa di San Salvatore della Diocesi di Volterra. Tale chiesa non pi\u00f9 esistente oggi era situata sul colle di Poggio al Pruno, nella maremma volterrana. Di lui sappiamo che \u00e8 nativo di Casole d'Elsa ma non ci \u00e8 nota la data di nascita.\nAll'epoca molte delle alte cariche ecclesiastiche erano gi\u00e0 destinate ai vari membri delle famiglie pi\u00f9 potenti, e gli Andrei lo erano nell'area Senese, e per questo in tanti casi si arrivava ad una carica tipo vescovo o cardinale in et\u00e0 relativamente giovane, in ogni modo per essere eletto vescovo si doveva avere prima compiuto una serie di studi teologici, dopodich\u00e9 era solito svolgere attivit\u00e0 sacerdotale per alcuni anni, pertanto era ben difficile che uno potesse arrivare al soglio vescovile prima di aver compiuto almeno 35 anni. in base a questo ragionamento si pu\u00f2 quindi presumere che Tommaso Andrei sia quasi sicuramente nato prima del 1250.\nTommaso Andrei govern\u00f2 la chiesa pistoiese in anni molto turbolenti, durante il periodo delle guerre tra guelfi e ghibellini prima e tra guelfi bianchi e neri poi. Egli si adoper\u00f2 con molta diplomazia a sedare quei tumulti, e fin\u00ec inevitabilmente per farsi dei nemici. Temendo anche per la propria incolumit\u00e0, nel 1294 (o 1296) Andrei si ritir\u00f2 in una villa fuori delle mura, poco distante dalla citt\u00e0. Di tale villa non resta pi\u00f9 traccia, ma la localit\u00e0 anche oggi viene chiamata Casa al Vescovo.\nNel 1298 Tommaso Andrei fece rientro nella sua sede vescovile entro le mura, scortato dalle famiglie Arcidiaconi e Buonvassalli.\nPapa Niccol\u00f2 IV ebbe tanta stima di lui che lo nomin\u00f2 Commissario e Collettore degli spogli in Toscana (1298)\nAndrei era divenuta quindi una personalit\u00e0 molto elevata nel clero toscano, e varie cronache toscane dell'epoca menzionano la sua presenza in cerimonie che ebbero luogo fuori Pistoia.\nNel 1299 secondo quanto riportato dal Canonico della Cattedrale di Firenze Scipione Ammirato, nonch\u00e9 noto storico e scrittore del XVI secolo, il vescovo Andrei era presente alla Consacrazione della Chiesa di S. Francesco fatta in Siena dal Cardinale Matteo d'Acqua Sparta, e sempre secondo Scipione, Andrei era presente in Firenze insieme al Vescovo di Fiesole ed altri alti prelati alla solenne benedizione delle nuove mura di Firenze\nAlcune cronache medievali riportano che un giorno d'estate di anno incerto, comunque tra il 1299 e il 1301, per festeggiare il Vescovo di Pistoia in visita ai suoi luoghi di origine, la Nobile famiglia dei Porrina organizz\u00f2 a Casole d'Elsa un banchetto con centinaia di commensali. Fiamme e torce illuminavano la piazza per la grande Cena a Corte, in compagnia di mangiafuochi, danzatrici, cantastorie, musici e giocolieri.\nNel 1288 Andrei fece edificare a Pistoia un convento per l'ordine degli Umiliati, con chiesa annessa dedicata a S. Maria Maddalena.\nLe ultime notizie della permanenza a Pistoia dell'ordine degli Umiliati risalgono al 1485 -1487 circa. In quel periodo l'allora Vescovo Donato de' Medici unific\u00f2 il convento con la Pieve di S.Michele a Groppoli. L'ordine venne definitivamente soppresso nel 1571 da Papa \"Pio V\".\nA Pistoia, nelle stanze del Commissario del Pio Ospedale degli Infermi detto il Ceppo (istituito nel 1277), gli amanti delle belle arti possono ammirare con piacere alcune opere d'arte che in origine erano situati proprio all'interno della Chiesa del Convento degli Umiliati. Si tratta di una bella Vergine d'autore ignoto, (forse di Fra Paolino) e nell'archivio si conservano una Deposizione dalla Croce, e un'altra tavola con la Ss. Vergine , la Maddalena ,Giovanni de Meda , e altri Santi d'antica e buona maniera. Ambedue le opere dipinte sull'oro. I due quadri si presume siano opere di Duccio da Siena e che proprio il Vescovo Andrei ne abbia ordinato la pittura a questo suo paesano e contemporaneo\nDurante il suo Vescovato, furono fatte od iniziate opere che hanno lasciato tracce indelebili nella citt\u00e0 di Pistoia. Nel 1291 Andrei gett\u00f2 la prima pietra della chiesa di S. Francesco.\nNel 1298 consacr\u00f2 l'altare maggiore della Pieve di S. Andrea e nella medesima chiesa tra il 1298 e il 1301 \u00e8 stato realizzato da Giovanni Pisano il \"Pulpito di Sant'Andrea\". Giovanni aveva ripreso nell'insieme lo schema che il padre, Nicola Pisano, aveva usato per il \"Pulpito del Duomo di Siena\", sulla cassa esagonale compaiono infatti gli stessi cinque soggetti presenti nel Pulpito di Siena: \"La Nativit\u00e0\", \"l'Adorazione dei Magi\", \"la Strage degli innocenti\", \"la Crocifissione\" e \"il Giudizio Universale\". Esistono comunque importanti differenze stilistiche rispetto all'opera eseguita da suo padre. Da un confronto tra i due capolavori si nota lo stile decisamente pi\u00f9 gotico di Giovanni.\nAi tempi del suo vescovato avvenne anche il furto sacrilego all'altare di San Jacopo in Duomo, perpetrato da Vanni Fucci e menzionato da Dante Alighieri nella \"Divina Commedia\".\nGli ultimi anni del XIII secolo e la prima met\u00e0 del XIV pu\u00f2 dirsi l'epoca pi\u00f9 copiosa di fatti luttuosi della storia pistoiese, nella quale molto violente furono le lotte intestine tra le varie signorie della citt\u00e0 aderenti alla causa guelfa o ghibellina. Si vedeva la parte vincitrice cacciare in esilio la vinta, confiscare o rapire i beni e incendiare le loro case.\nPerfino i sacerdoti, i monaci stessi, spesso provenienti da nobili famiglie furono coinvolti nei tumulti.\nA tale astio era giunto l'animo di quel popolo che il Ven. Tommaso Andrei da Casole Vescovo di Pistoia, nel giugno del 1301, dovette scrivere lettere encicliche a tutti i sacerdoti della sua diocesi, affinch\u00e9 i rivoltosi, tanto laici come ecclesiastici, cessassero dall'invadere violentemente i beni de' monasteri, degli ospedali o di qualsiasi benefizio ecclesiastico, ordinandone la restituzione, e obbligando quei parroci sotto minaccia di scomunica a pubblicare entro otto giorni l'enciclica del d\u00ec 8 giugno in tutte le loro chiese.\nFu nel 1301 che i capi di parte Bianca che stavano per avere il sopravvento proposero di cacciare la parte avversa. Infatti la cacciata de' Neri da Pistoia accadde nel di 28 maggio del 1301, undici giorni prima delle lettere pastorali del vescovo Tommaso.\nL'enciclica del vescovo di Pistoia coincide con la riforma deliberata dagli Anziani e consiglieri dello stesso Comune, quando fu da essi deciso di affidare per tre anni il governo alla Signoria di Firenze; in vigore della quale i reggitori di quest'ultima citt\u00e0 mandarono a Pistoia un potest\u00e0 ed un capitano del popolo.\nIn quello stesso anno il Pontefice Bonifacio VIII chiam\u00f2 Carlo di Valois, il quale appena arrivato con i suoi soldati in Toscana si mostr\u00f2 pi\u00f9 propenso ad aiutare la fazione Nera vicina alla parte guelfa. La ghibellina era designata sotto l'altro vocabolo di Bianca.\nQuando Carlo di Valois ebbe riformato di nuovi priori e di altri ufficiali guelfi o di parte Nera il governo della Repubblica Fiorentina,ordin\u00f2 di attaccare Pistoia, che continuava a mantenersi di parte Bianca (fazione per cui parteggiava anche Dante Alighieri).\nVenne concluso un accordo fra il governo lucchese ed il fiorentino di muover guerra alla citt\u00e0 di Pistoia. Nel giugno del 1302 le truppe lucchesi da una parte e le fiorentine dall'altra dopo aver conquistato le migliori fortezze del contado pistoiese, il Castello di Larciano nei Monti di sotto dalla parte lucchese e quelle del Montale dalla parte di Firenze giunsero ad un miglio da Pistoia\nProprio in quel periodo, al colmo delle guerre tra popoli Toscani avvenne la morte del vescovo di Pistoia Tommaso Andrei.\nA Casole d'Elsa Nel sepolcro dove riposa la sua salma viene riportato il giorno 30 luglio 1303 come data della sua morte, fonti dell'archivio vescovile riportano il 29 luglio. Probabilmente la morte avvenne proprio il 29 luglio e nel giorno successivo ne fu dato annuncio al popolo pistoiese.\nL'assedio di Pistoia.\nLa Chiesa elesse come successore di Andrei il canonico proposto della cattedrale, Bartolommeo di Guittoncino Sinibuldi zio del celebre messer Cino. Quindi il Pontefice Benedetto XI, desiderando di pacificare i Bianchi o ghibellini coi guelfi Neri, sped\u00ec per delegato della S. Sede in Toscana il Cardinale Niccol\u00f2 da Prato.\nMa i Fiorentini dopo essersi accorti che il cardinale aderiva alla fazione Bianca, e che tentava di rimetterla in Firenze, gli chiusero ogni strada per impedirgli di condurre al suo fine l'impresa, invece il Comune Pistoia devoto a quella fazione accolse con gioia il delegato papale, dichiarandolo governatore generale della loro citt\u00e0.\nLa guerra dei Fiorentini e Lucchesi contro i Pistoiesi riprese con maggiore animosit\u00e0, fino ad arrivare al doloroso assedio sofferto dai pistoiesi tra la fine del 1305 e l'inizio del 1306.\nLa fazione Nera si imposses\u00f2 nuovamente di Pistoia. I Bianchi sconfitti si arresero ed anche grazie alla mediazione del Pontefice Clemente V nel d\u00ec 10 aprile del 1306 fu convenuto, che si dovesse consegnare agli assedianti la citt\u00e0 di Pistoia coi paesi del suo contado. Agli sconfitti di parte bianca rimaneva il castello di Piteccio e quello della Sambuca, nei quali furono accompagnati.\nMa Tommaso Andrei non fu spettatore dell'assedio, perch\u00e9 come gi\u00e0 detto sopra mor\u00ec due anni prima, nel 1303, ed in quello stesso anno, come gi\u00e0 menzionato fu designato a succedergli Bartolomeo Sinibuldi.\nIl sepolcro.\nLa salma di Andrei \u00e8 stata poi tumulata nei suoi luoghi natii e molto famoso \u00e8 il suo sepolcro, nella Collegiata di Santa Maria Assunta di Casole d'Elsa. Si tratta di un'opera di rara bellezza realizzata dallo scultore senese Gano di Fazio (conosciuto anche come Gano da Siena).\nGano rivendica orgogliosamente la paternit\u00e0 del sepolcro con una breve iscrizione: \"Celavit Ganus opus hoc insigne Senesis: / laudibus immensis est sua digna manus\", mentre una pi\u00f9 lunga epigrafe inserita nella base accerta essere il 1303 l'anno della morte del vescovo e proclama committenti dell'opera i fratelli del defunto, Iacopo e Sozzo Andrei.\nL'idea di una tomba ornata da un gruppo statuario componente un compianto sul letto funebre rimanda, almeno per quanto riguarda l'Italia, ai prototipi arnolfiani elaborati nell'ultimo quarto del Duecento, appare pi\u00f9 nuova la tipologia dell'arca pensile di cui il monumento a Tommaso Andrei resta uno dei pi\u00f9 antichi esempi pervenuti, al pari della sepoltura del vescovo aretino Ranieri degli Ubertini (Arezzo, S. Domenico), del 1300 circa, anch'essa ipotizzata come opera di Gano. La forma della gabbia architettonica e, in parte, la scelta delle decorazioni, la accomuna altres\u00ec al monumento a Gregorio X nel duomo di Arezzo, opera senese forse dell'ultimo decennio del Duecento, di cui la tomba pensile dell'Andrei pu\u00f2 costituire una sorta di riduzione, tanto da un punto di vista gerarchico quanto pi\u00f9 strettamente dimensionale, tantopi\u00f9 dovendo prendere posto in un edificio religioso di non vaste dimensioni.\nUna testa dello stesso Tommaso Andrei, proveniente, questa, dalla chiesa di S. Tommaso a Querceto, presso Casole d'Elsa si trova oggi al Museo archeologico e della collegiata. anche la testa \u00e8 da attribuire a Gano di Fazio e va collegata alla medesima committenza familiare del vescovo, come prova un'epigrafe che ricorda come anche la costruzione da cui il frammento proviene sia stata voluta per commemorare il prelato all'indomani della morte."}
{"id": "3993269", "revid": "2052878", "url": "https://it.wikipedia.org/wiki?curid=3993269", "title": "Gente qua gente l\u00e0/Occhi negli occhi", "text": "Gente qua gente l\u00e0/Occhi negli occhi \u00e8 un singolo di Fiorella Mannoia pubblicato nel 1969.\nI brani.\nCon il brano \"Gente qua gente l\u00e0\", Fiorella Mannoia partecipa anche a Un disco per l'estate."}
{"id": "3993270", "revid": "1305772", "url": "https://it.wikipedia.org/wiki?curid=3993270", "title": "Landolfo di Benevento", "text": ""}
{"id": "3993271", "revid": "478133", "url": "https://it.wikipedia.org/wiki?curid=3993271", "title": "Gente qua gente l\u00e0", "text": ""}
{"id": "3993276", "revid": "2052878", "url": "https://it.wikipedia.org/wiki?curid=3993276", "title": "Ho saputo che partivi/Le ciliegie", "text": "Ho saputo che partivi/Le ciliegie \u00e8 il primo singolo di Fiorella Mannoia pubblicato nel 1968."}
{"id": "3993277", "revid": "478133", "url": "https://it.wikipedia.org/wiki?curid=3993277", "title": "Ho saputo che partivi", "text": ""}
{"id": "3993278", "revid": "767487", "url": "https://it.wikipedia.org/wiki?curid=3993278", "title": "Michael Roos", "text": "Fu scelto nel corso del secondo giro del Draft NFL 2005. Al college ha giocato a football a Eastern Washington.\nCarriera professionistica.\nTennessee Titans.\nInizialmente come una scelta all'inizio del terzo giro, Roos fu chiamato con la nona scelta del secondo giro del draft 2005 dai Titans. Questo lo rese il primo giocatore della Division I-AA ad'essere scelto in quella stagione e la pi\u00f9 alta scelta di sempre dall'Universit\u00e0 di Eastern Washington.\nNel 2008, Roos fu convocato per il suo primo Pro Bowl ed inserito nel First-Team All-Pro. Il 26 aprile 2008 firm\u00f2 un'estensione contrattuale della durata di 6 anni per 43 milioni di dollari coi Tennessee Titans.\nNelle stagioni 2009 e 2011 fu nuovamente inserito nella formazione ideale della stagione All-Pro. Nel 2012 salt\u00f2 la prima partita in otto anni di carriera, mentre nella successiva torn\u00f2 a giocare tutte le 16 gare della stagione regolare. Dopo avere disputato solamente 5 partite nel 2014, il 26 febbraio 2015 Roos annunci\u00f2 il proprio ritiro."}
{"id": "3993280", "revid": "478133", "url": "https://it.wikipedia.org/wiki?curid=3993280", "title": "Le ciliegie", "text": ""}
{"id": "3993286", "revid": "729019", "url": "https://it.wikipedia.org/wiki?curid=3993286", "title": "Watom", "text": "Watom \u00e8 un'isola appartenente alla Papua-Nuova Guinea situata nel Mare di Bismarck, a circa 9\u00a0km al largo della penisola della Gazzella sull'isola della Nuova Britannia. Amministrativamente, fa parte del distretto di Rabaul nella provincia della Nuova Bretagna orientale.\nOggigiorno l'isola \u00e8 disabitata, \u00e8 quasi completamente coperta da foreste, non dispone di energia elettrica ed \u00e8 visitata da pochissimi turisti ogni anno.\n\"Watom's Wall\", situato sulla costa settentrionale, \u00e8 celebre tra gli amanti del 'diving' come un punto per immersioni.\nDurante la Seconda Guerra mondiale, un contingente di circa 300 militari britannici furono internati dai giapponesi a Watom, dopo essere stati catturati a Singapore. Soli 17 sopravvissero.\nLa cultura Lapita.\nNel 1909 un prete tedesco, padre Otto Meyer, che aveva fondato una missione sull'isola, ritrov\u00f2, dopo un uragano, dei cocci di ceramica decorata. I cocci furono portati al Mus\u00e9e de l'Homme di Parigi, ove restarono dimenticati per diverse decine d'anni.\nDopo la Seconda Guerra mondiale, alcuni archeologi scoprirono ceramiche simili su isole disperse su una vasta area che andava dalla Nuova Guinea alle isole Tonga e Samoa. Essi le denominarono \"Lapita\", dal nome di un sito in Nuova Caledonia. La datazione al radiocarbonio ha rivelato che i siti pi\u00f9 antichi risalgono a circa 3500 anni fa (1500 a.C.).\nI resti ritrovati a Watom debbono quindi essere considerati le prime testimonianze scoperte della cultura Lapita."}
{"id": "3993289", "revid": "1543377", "url": "https://it.wikipedia.org/wiki?curid=3993289", "title": "Heroes Phantasia", "text": " \u00e8 un videogioco di ruolo sviluppato dalla Witchcraft e pubblicato dalla Namco Bandai per PlayStation Portable. Il videogioco \u00e8 uscito in Giappone il 19 gennaio 2012, dopo essere stato annunciato dalla Namco Bandai sulle pagine della rivista \"Famits\u016b\" il 3 agosto 2011.\nSi tratta di un videogioco crossover fra i personaggi di dieci serie televisive anime: \"Lo stregone Orphen\", \"Rune Soldier\",\"Read or Die\", \"s-CRY-ed\", \"Keroro\", \"My-HiME\", \"BLOOD+\", \"Darker than Black\", \"Darker than Black: Ry\u016bsei no Gemini\" e \"Slayers Revolution\". Il videogioco \u00e8 stato pubblicato simultaneamente in due edizioni distinte: una regolare e una speciale contenente nella confezione un libro di illustrazioni co-prodotto dalla rivista \"Newtype\" e il CD contenente la colonna sonora. Sigla d'apertura del videogioco \u00e8 il brano \"The Lights of Heroes\", cantata dal gruppo musicale giapponese Angela."}
{"id": "3993298", "revid": "767487", "url": "https://it.wikipedia.org/wiki?curid=3993298", "title": "Cards (Apple)", "text": "Cards era un'applicazione sviluppata dalla Apple Inc. per il sistema operativo iOS, con la quale si potevano inviare cartoline e biglietti di auguri con le proprie foto. \u00c8 stata presentata il 12 ottobre 2011, in contemporanea al rilascio di iOS 5. L'applicazione \u00e8 stata ritirata il 10 settembre 2013.\nCaratteristiche.\nCards permetteva all'utente di creare cartoline scegliendo tra 21 modelli divisi in 6 categorie di occasioni: \"Ringraziamenti\", \"Natale\", \"Nascita\", \"Compleanno\", \"Amore\" e \"Viaggi\". Utilizzando il modello ispirato ai viaggi, Cards includeva automaticamente sulla cartolina la posizione GPS in cui veniva stata scattata la foto.\nSpedizione.\nAl costo di \u20ac 4,49, l'applicazione permetteva di spedire la cartolina in qualsiasi parte del mondo. Una notifica avvertiva il mittente dell'avvenuta consegna."}
{"id": "3993301", "revid": "247222", "url": "https://it.wikipedia.org/wiki?curid=3993301", "title": "NWA Southern Tag Team Championship (Florida version)", "text": ""}
{"id": "3993311", "revid": "599013", "url": "https://it.wikipedia.org/wiki?curid=3993311", "title": "Nora Grieg Christensen", "text": "Biografia.\nLa Christensen ha esordito in una gara valida ai fini del punteggio FIS il 20 novembre 2010 a Geilo, classificandosi 53\u00aa in slalom gigante, mentre nel gennaio del 2012 ha conquistato due medaglie d'argento ai I Giochi olimpici giovanili invernali di .\nNella stagione 2012-2013 ha esordito in Coppa Europa, il 26 novembre a Vemdalen (46\u00aa in slalom speciale) e ha preso parte all'XI Festival olimpico invernale della giovent\u00f9 europea, vincendo la medaglia d'oro nella medesima specialit\u00e0; nella stagione seguente ha invece conquistato la medaglia d'argento nella discesa libera ai Mondiali juniores di Jasn\u00e1 2014. In carriera non ha mai esordito in Coppa del Mondo n\u00e9 preso parte a rassegne olimpiche o iridate."}
{"id": "3993313", "revid": "1573940", "url": "https://it.wikipedia.org/wiki?curid=3993313", "title": "Balaenula", "text": "Balaenula () \u00e8 un genere fossile dell'ordine dei cetacei e della famiglia dei Balenidi.\nLe specie di questo genere vissero nel Pliocene, circa 5 \u2013 3 milioni di anni fa, e i loro resti fossili sono stati ritrovati in Europa, Asia e Nordamerica.\nDescrizione.\nIl genere \u00e8 noto per numerosi resti fossili, ritrovati principalmente in Italia e in Belgio. Questi fossili indicano che gli esemplari di \"Balaenula\" erano piccoli misticeti simili alle balene attuali, ma di dimensioni nettamente contenute: la lunghezza non superava infatti i 6 metri. Il corpo era relativamente tozzo, al contrario di quello delle balenottere, e il cranio era largo e alto, simile ai generi attuali \"Balaena\" ed \"Eubalaena\".\nClassificazione.\nIl genere \"Balaenula\" comprende due specie fossili:\nI primi resti fossili vennero trovati in Belgio, nella zona di Anversa, e descritti da Van Beneden nel 1872, istituendo il genere e attribuendoli alla specie \"Balaenula balaenopsis\". Successivamente vennero scoperti altri fossili in Italia, nella zona di Portacomaro in provincia di Asti e oggi conservati al museo di storia naturale dell'Universit\u00e0 di Pisa. Questi non furono ascritti alla stessa specie dei fossili belgi ma furono attribuiti alla specie \"Balaenula astensis\", appositamente istituita. Altri fossili attribuibili a questo genere sono stati ritrovati anche in Inghilterra e Stati Uniti (California e North Carolina), a testimonianza della notevole diffusione di questo animale. Si conoscono anche dei resti, forse appartenenti a \"Balaenula\" e ritrovati nei Paesi Bassi che risalgono al Miocene superiore."}
{"id": "3993315", "revid": "124808", "url": "https://it.wikipedia.org/wiki?curid=3993315", "title": "Ranma \u00bd (film live)", "text": ""}
{"id": "3993319", "revid": "93556", "url": "https://it.wikipedia.org/wiki?curid=3993319", "title": "S. P. Somtow", "text": "Biografia.\nImparentato con la dinasita Chakri regnante in Thailandia, si trasferisce a sei mesi nel Regno Unito.\n\u00c8 direttore artistico dell'Opera di Bangkok. Scrive in lingua inglese romanzi di fantascienza, fantasy e orrore.\nCuriosit\u00e0.\nNel 2001 intervenne su un newsgroup italiano per dirimere la controversia sulla sua nazionalit\u00e0. Era stato preso per giapponese o coreano."}
{"id": "3993329", "revid": "15756", "url": "https://it.wikipedia.org/wiki?curid=3993329", "title": "Chiesa di San Giovanni (Saluzzo)", "text": "La chiesa di San Giovanni si trova a Saluzzo, in provincia di Cuneo, ed \u00e8 uno splendido esempio di architettura gotica. Consacrata a San Giovanni Battista, fu la chiesa principale della citt\u00e0 fino al 1501.\nStoria e descrizione.\nFu eretta nel 1281 in sostituzione di una cappella dedicata a Santa Maria nel 1230.\nArmoniosamente inserita nel contesto architettonico medievale del borgo antico, fu sede dei frati Domenicani dal 1320 e, nel corso dei secoli, sub\u00ec numerosi rimaneggiamenti.\nL'esterno presenta una facciata sobria, risalente all'epoca dell'ultimo rimaneggiamento del 1376, che ha cambiato anche l'orientamento dell'edificio, spostando l'abside da nord a ovest. Della stessa epoca \u00e8 anche il notevole campanile a base quadrata, con cinque ordini di bifore e una sommit\u00e0 sormontata da una cuspide ottagonale a quattro pinnacoli.\nIl grande affresco raffigurante San Cristoforo presente sulla facciata principale della chiesa \u00e8 invece un noto falso storico, poich\u00e9 dipinto soltanto nel 1929 da Ovidio Fonti.\nL'interno della chiesa \u00e8 suddiviso in tre navate con volte a crociera ed \u00e8 accessibile dopo aver sceso il suggestivo scalone in pietra, che separa il portale dalla navata centrale. L'inconsueta collocazione di questo elemento architettonico \u00e8 anch'essa frutto dell'ultimo rimaneggiamento del 1376 e conferisce alla chiesa una caratteristica di unicit\u00e0 nel suo genere. Lungo le navate laterali sono dislocate varie cappelle fra le quali quella dedicata ai santi Crispino e Crispiniano e quella decorata dal ciclo di affreschi riguardanti le \"Storie della passione di Cristo\", risalente al XV secolo. Degna di nota \u00e8 anche la cappella del Rosario, dove \u00e8 custodito un bellissimo esemplare di trittico ad opera di Oddone Pascale del 1535. Sull'altar maggiore invece troneggia l'imponente tabernacolo ligneo dorato databile al 1610.\nInteressante la genesi dell'abside. Progettata da Tommaso III come luogo-ricordo del Santo Sepolcro, dove avrebbero dovuto trovare riposo le salme dei Marchesi suoi successori e forse contenere una Sacra Spina che il marchese avrebbe ottenuto dal re Carlo VI in uno dei suoi frequenti viaggi in Francia ( a motivo della presenza di un armadietto detto della \"spina\"), fu realizzata dal figlio Ludovico I. In essa si trova la cappella funeraria dei Marchesi di Saluzzo, una delle testimonianze di gotico fiammeggiante pi\u00f9 importanti del Piemonte. L unica tomba \u00e8 quella del marchese Ludovico II, progettata dall'architetto Antoine Morel e realizzata in marmo bianco di Paesana intorno al 1508 dallo scultore lombardo Benedetto Briosco. La nicchia di fronte avrebbe dovuto ospitare il feretro della consorte, Margherita di Foix-Candale, marchesa di Foix, che per\u00f2 fu tumulata in Francia.\nGli scranni del coro ligneo provengono invece dall'Abbazia di Sant'Antonio di Ranverso e risalgono al XV secolo.\nDalla navata sinistra si accede al suggestivo chiostro gotico. Voluto nel 1466 dal marchese Ludovico I, presenta capitelli con stemmi delle pi\u00f9 note famiglie saluzzesi. Sul lato opposto si trova la cappella Cavassa, che ospita il monumento funebre del vicario generale del marchesato Galeazzo Cavassa. \u00c8 dotata di portale in marmo bianco, opera dello scultore Matteo Sanmicheli e contiene affreschi risalenti al XVI secolo. Dalla navata sinistra si pu\u00f2 inoltre accedere alla sacrestia, un ambiente molto antico poich\u00e9 da un cartiglio affrescato si fa riferimento alla Sacra Spina accennata prima rendendolo probabilmente il luogo dove era conservata la reliquia. Essa fu trafugata nel 1542 durante un saccheggio della citt\u00e0.\nDal chiostro si pu\u00f2 accedere al refettorio dove, oltre al pregevole soffitto a cassettoni, si pu\u00f2 ammirare il grande \"Affresco della Crocifissione\", risalente ai primi del XVI secolo.\nI domenicani officiarono la chiesa fino al 1802, quando fu soppressa dalle autorit\u00e0 napoleoniche. Nel 1820 essa venne resa al vescovo di Saluzzo, che l'affid\u00f2 ai Servi di Maria, i quali provvidero ai restauri, modificandone l'aspetto come lo vediamo oggi."}
{"id": "3993341", "revid": "123928288", "url": "https://it.wikipedia.org/wiki?curid=3993341", "title": "Francisco Salzillo", "text": "\u00c8 considerato lo scultore pi\u00f9 rappresentativo del '700 spagnolo e uno dei pi\u00f9 grandi del periodo barocco, specializzato in statue lignee. \nFiglio dello scultore italiano Nicola Salzillo (nativo di Santa Maria Capua Vetere, trasferitosi in terra iberica all'et\u00e0 di trent'anni), eredit\u00f2 alla morte del padre la bottega di famiglia e ne assunse la direzione.\nEsponente di primo piano dell'arte barocca spagnola, si dedic\u00f2 esclusivamente ai temi religiosi su legno policromo, e visse per tutta la vita nella citt\u00e0 di Murcia, citt\u00e0 che attualmente ospita un museo a lui intitolato che conserva alcune fra le sue opere pi\u00f9 rappresentative."}
{"id": "3993345", "revid": "1305772", "url": "https://it.wikipedia.org/wiki?curid=3993345", "title": "Il fuoco nelle vene", "text": ""}
{"id": "3993346", "revid": "1305772", "url": "https://it.wikipedia.org/wiki?curid=3993346", "title": "Ludovico I", "text": ""}
{"id": "3993348", "revid": "1305772", "url": "https://it.wikipedia.org/wiki?curid=3993348", "title": "Sesto comandamento", "text": ""}
{"id": "3993352", "revid": "834", "url": "https://it.wikipedia.org/wiki?curid=3993352", "title": "Dark Hollow", "text": ""}
{"id": "3993356", "revid": "1149807", "url": "https://it.wikipedia.org/wiki?curid=3993356", "title": "Gon (manga)", "text": " \u00e8 un manga realizzato da Masashi Tanaka. La serie ruota intorno alle avventure completamente senza parole del personaggio che d\u00e0 il titolo alla serie, il piccolissimo e irascibile dinosauro Gon e le sue interazioni con il mondo circostante, disegnato da Tanaka in modo realistico e dettagliato. Gon \u00e8 sopravvissuto in qualche modo all'estinzione dei suoi compagni dinosauri e quindi convive con animali del Paleolitico. Nel 1998 il manga ha ricevuto il premio per l'eccellenza al Japan Media Arts Festival. Al di fuori del Giappone, Gon \u00e8 diventato piuttosto celebre per essere comparso nel videogioco \"Tekken 3\". Una serie televisiva anime ispirata al manga \u00e8 iniziata in Giappone il 2 aprile 2012.\nCaratteristiche.\nMasashi Tanaka, l'autore del manga, ha dichiarato, \"Questo lavoro non contiene alcun dialogo o suono onomatopeico. Le persone mi chiedono sempre perch\u00e9 l'abbia fatto. Sin dal principio, non pensavo fosse necessario. I manga non dovrebbero contenere grammatica. Io inoltre penso che sia strano dare agli animali un linguaggio umano e farli parlare. Quello che decisi di fare con \"Gon\" era disegnare qualcosa che fosse pi\u00f9 interessante di quanto poteva essere espresso con le parole. I manga hanno ancora un grande potenziale che non esiste negli altri mezzi di comunicazione. Io ho intenzione di continuare a sviluppare l'arte di espressione.\"\nL'esatta specie di appartenenza di Gon non viene mai rivelata, bench\u00e9 il suo aspetto possa essere ricondotto a quello di un generico carnosauro in una posizione a tre piedi, delle dimensioni di un piccolo cane. Si tratta di un onnivoro dotato di un enorme appetito. Ha una grande forza fisica e una grande resistenza considerando le sue dimensioni, al punto da sostenere il suo intero peso con la sola mascella o sollevare parzialmente il peso di un elefante africano. La sua pelle squamosa \u00e8 quasi impenetrabile, essendo in grado di scrollarsi di dosso i morsi di grandi predatori. L'intelligenza di Gon invece sembra variare da avventura ad avventura, e va dalla totale inettitudine (non si rende conto di avere un nido d'uccello sulla testa per settimane), all'astuzia strategica (utilizza un leone come bestia da soma per catturare altre prede).\nLe avventure di Gon solitamente sono comiche, con sviluppi ambientalistici. Non esiste una vera e propria continuit\u00e0 nella serie, e Gon spesso appare in continenti differenti da un'avventura all'altra, interagendo con la fauna locale in ogni storia. Egli \u00e8 spesso raffigurato come una creatura irascibile ma di buon cuore, che offre il proprio aiuto ai vari amici animali che incontra in ogni numero.\nIn \"Tekken 3\", Gon si rivela persino ignifugo, \u00e8 in grado di sputare palle di fuoco dalla bocca e flatulenze tossiche. Si esprime con cinguettii e grida, simili a quelli dei procioni o dei pappagalli.\nMedia.\nManga.\nLa serializzazione del manga \"Gon\" dell'autore Masashi Tanaka \u00e8 iniziata sulle pagine della rivista \"Weekly Morning\" pubblicata dalla K\u014ddansha ed \u00e8 durata dal 1991 al 2002. La serie \u00e8 stata poi raccolta in sette volumi \"tank\u014dbon\".\nLa versione in inglese del manga \u00e8 stata originariamente pubblicata dalla Manderin Publishing (UK, 1994) e dalla Paradox Press (USA, 1996). L'adattamento italiano \u00e8 invece opera della Star Comics che ha iniziato a pubblicarlo negli anni novanta.\nIl 22 luglio 2020, J-Pop pubblica una versione integrale in formato deluxe dell'opera.\nVideogiochi.\nGon \u00e8 comparso per la prima volta in un videogioco nel platform per SNES intitolato proprio \"Gon\". Il gioco \u00e8 stato sviluppato dalla TOSE e pubblicato dalla Bandai nel 1994. Un altro platform, \"\", \u00e8 stato sviluppato per Nintendo 3DS e pubblicato il 14 giugno 2012 dalla Namco Bandai Games. Gon \u00e8 inoltre un personaggio sbloccabile di \"Tekken 3\". Si tratta di uno dei due personaggi giocabili nascosti del gioco, insieme a Dottor Boskonovitch. Il suo costume alternativo lo mostra con un guscio di tartaruga e dei guanti blu.\nAnime.\nUna serie televisiva anime in computer grafica coprodotta dalla K\u014ddansha e dallo studio coreano Daewon Media \u00e8 stata trasmessa in Giappone dal 2 aprile 2012 al 25 settembre 2015 divisa in due stagioni. Il personaggio di Gon \u00e8 doppiato dall'attrice Motoko Kumai.\nAccoglienza.\nUn recensore di AnimeClick.it parl\u00f2 del manga, trovandolo probabilmente unico nel suo genere, e decisamente particolare, tanto da definirlo uno slice of \"wild\" life. Difatti questo vantava di uno stile tutto suo, irripetibile, dissacrante e che riusciva ad affascinare il lettore con delle tavole realistiche delle ambientazioni in cui Gon e gli altri animali interagiscono. Inoltre apprezz\u00f2 decisamente la simpatia del personaggio di Gon, il quale avrebbe suscitato molte risate grazie alla sua spontanea comicit\u00e0, ritenendo il manga un'opera che meritava un'occhiata e che a suo modo era riuscita a lasciare il segno, come dimostrato dai vari videogiochi o dalle serie animata dedicate anni prima."}
{"id": "3993357", "revid": "834", "url": "https://it.wikipedia.org/wiki?curid=3993357", "title": "Des jours sans fin", "text": ""}
{"id": "3993359", "revid": "834", "url": "https://it.wikipedia.org/wiki?curid=3993359", "title": "Down in the Bottomlands", "text": ""}
{"id": "3993362", "revid": "1632387", "url": "https://it.wikipedia.org/wiki?curid=3993362", "title": "Rapporti tra cristianesimo ed ebraismo", "text": "I rapporti tra cristianesimo ed ebraismo sono spesso stati oggetto di dibattito; sebbene entrambe le religioni condividano radici storiche nel periodo del Secondo Tempio, queste stesse religioni si sono separate, con profondi cambiamenti, nei primi secoli dell'era volgare.\nElementi fondamentali.\nIl Cristianesimo si basa sulla corretta professione di fede (o \"ortodossia\"), concentrandosi principalmente sul Nuovo Testamento che il Dio Trino cristiano ha stabilito tramite Ges\u00f9. L'Ebraismo pone enfasi sulla \"giusta condotta \", concentrandosi principalmente su come ottemperare l'alleanza mosaica che il Dio unico di Israele, il Dio di Abramo, di Isacco e di Giacobbe, ha fatto con gli Israeliti, come scritto nella Torah e nel Talmud.\nIn altre parole, i cristiani ricercano una salvezza (o redenzione) \"individuale\" tramite il ravvedimento da una vita di peccato e l'accettazione di Ges\u00f9 Cristo come loro unico Salvatore, per grazia e nella fede; in molte confessioni del cristianesimo anche i rituali e i sacramenti acquisiscono un ruolo centrale come espressioni della Nuova Alleanza con Dio. Gli ebrei, invece, partecipano individualmente e collettivamente ad un dialogo eterno col Dio di Israele tramite la tradizione, i rituali, le preghiere e le azioni etiche che esprimono l'alleanza del loro popolo con Dio.\nLa corrente principale del Cristianesimo adora la Trinit\u00e0 (il Dio uno e trino), e afferma che Dio abbia assunto la condizione umana nella persona di Ges\u00f9 Cristo. L'Ebraismo proclama - da 4000 anni fino ad oggi - l'unit\u00e0 di Dio, e rifiuta in assoluto - da quando \u00e8 nato il Cristianesimo o almeno dalle sue prime formulazioni dogmatiche vincolanti - l'idea di un Dio che assuma la natura umana.\nAuto-identificazione.\nLa Torah (letteralmente \"insegnamento\"), sia scritta sia orale, racconta la storia dell'Alleanza tra Dio e il popolo ebraico, e fornisce agli ebrei i termini di questo patto. La Torah orale, in particolare, \u00e8 la guida principale per rispettare tali termini, come espresso nel trattato talmudico \"Gittin\" 60b, \"il Santo, benedetto Egli sia, non ha fatto la Sua alleanza con Israele se non in virt\u00f9 della Legge orale\", per aiutarli ad imparare a vivere una vita santa e di portare la santit\u00e0, la pace e l'amore nel mondo e in ogni parte della vita, in modo che la vita possa essere elevata ai pi\u00f9 alti livelli di Qedushah, inizialmente attraverso lo studio e la pratica della Torah, e dopo la distruzione del Secondo Tempio, attraverso la preghiera come viene espressa nel Trattato Sotah 49a \"Dalla distruzione del Tempio, ogni giorno \u00e8 pi\u00f9 maledetto di quello precedente, e l'esistenza del mondo \u00e8 assicurata solo dalla Kedush\u00e0 ... e dalle parole pronunciate dopo lo studio della Torah.\" Dopo l'adozione della Amidah, il riconoscimento di Dio avviene tramite la dichiarazione di Isaia \"Santo (Kadosh), santo, santo \u00e8 il Signore degli eserciti. Tutta la terra \u00e8 piena della Sua gloria\". alla fine dello studio della Torah, che \u00e8 un obbligo quotidiano per l'ebreo osservante, e santifica Dio per s\u00e9. Il mantenimento continuo del rapporto tra l'individuo e Dio attraverso lo studio o la preghiera ripetuta tre volte al giorno tutti i giorni, \u00e8 la conferma del patto originario. In questo modo il popolo ebraico come comunit\u00e0 cerca di realizzare la profezia \"Io, il Signore, ti ho chiamato per la giustizia e ti prender\u00f2 per mano; ti custodir\u00f2 e ti stabilir\u00f2 come Alleanza del popolo e luce delle nazioni. \" () (da esempio, da emulare) nel corso della storia, e come parte dell'intento divino di attuare un'era di pace e di santit\u00e0 dove idealmente una vita devota e le buone azioni non siano mezzi bens\u00ec fini.\nIl Cristianesimo afferma che il suo scopo principale \u00e8 quello di fornire alle persone ci\u00f2 che ritiene essere l'unico percorso valido di salvezza, come annunciato dagli apostoli e descritto negli Atti degli Apostoli come \"La Via\" Solo in contesto \"Gentile\" (non ebraico) La Via \u00e8 indicata come cristiana. Secondo il teologo cristiano Alister McGrath, gli ebrei cristiani affermavano ogni aspetto dell'allora contemporaneo ebraismo del Secondo Tempio, con la sola aggiunta della credenza che Ges\u00f9 fosse il Messia, secondo Isaia , \"un parallelo esplicito al 42:6\" citato da Paolo negli Atti e reinterpretato da Giustino.Secondo gli scrittori cristiani, in particolare Paolo, la Bibbia insegna che le persone, nel loro stato attuale, sono peccatrici, e il Nuovo Testamento rivela che Ges\u00f9 \u00e8 Figlio dell'uomo e Figlio di Dio, uniti in unione ipostatica, Dio Figlio, Dio incarnato; che la morte di Ges\u00f9 per crocifissione fu un sacrificio per espiare tutti i peccati dell'umanit\u00e0 e che l'accettazione di Ges\u00f9 come Salvatore e Signore salva dal Giudizio Divino, dando la vita eterna. Ges\u00f9 \u00e8 il mediatore del Nuovo Testamento. Il suo famoso Discorso della Montagna \u00e8 considerato da alcuni studiosi cristiani come la proclamazione dell'Etica della Nuova Alleanza, in contrasto con l'Alleanza di Mos\u00e8 fatta con Dio sul Monte Sinai.\nNazionale e universale.\nIl tema della Tanakh, o Bibbia ebraica, \u00e8 la storia dei figli di Israele, soprattutto in termini del loro rapporto con Dio. Cos\u00ec, l'ebraismo \u00e8 stato caratterizzato anche come una cultura o una civilt\u00e0. Il fondatore del Movimento Ricostruzionista, Rabbi Mordecai Kaplan, definisce l'ebraismo come una civilt\u00e0 religiosa in evoluzione. Un segno importante di questo \u00e8 che non c'\u00e8 bisogno di credere o anche di fare qualcosa per essere ebreo: la definizione storica di \"ebraicit\u00e0\" richiede solo che uno sia nato da una madre ebrea, o che uno si converta all'ebraismo in accordo con la legge ebraica. Attualmente, l'Ebraismo riformato e l'Ebraismo ricostruzionista includono anche i nati da padri ebrei e madri \"gentili\", se i figli sono allevati come ebrei.\nPer molti ebrei religiosi, l'etnicit\u00e0 ebraica \u00e8 strettamente legata al loro rapporto con Dio, e quindi ha una forte componente teologica. Questa relazione \u00e8 racchiusa nella nozione che gli ebrei sono un popolo eletto. Per gli ebrei rigorosamente osservanti, essere \"eletto\" significa fondamentalmente che \u00e8 stata volont\u00e0 di Dio che esista un gruppo di persone costituite in una alleanza, che siano tenute a obbedire un certo gruppo di leggi come dovere di tale loro alleanza, che queste persone (il popolo ebraico) abbiano \"eletto\" di entrare in questa alleanza con Dio. Si considera loro intendimento divino l'essere idealmente la \"luce delle nazioni\" e il \"popolo santo\" (cio\u00e8, un popolo che vive la propria vita in piena conformit\u00e0 con la volont\u00e0 divina, come esempio per gli altri) e non \"l'unica via verso Dio\". Per gli ebrei, la salvezza viene da Dio, concessa liberamente, e l'osservanza della Legge \u00e8 uno dei modi per rispondere alla grazia di Dio.\nGli ebrei ritengono che le altre nazioni e popoli non siano obbligati (n\u00e9 presunti) di obbedire alla Legge di Mos\u00e8, con la notevole eccezione che le uniche leggi che l'ebraismo ritiene siano automaticamente vincolanti (per essere certi di avere un posto nel mondo a venire) per le altre nazioni sono le cosiddette \"Sette Leggi di No\u00e8\". Quindi, come religione etnica, l'ebraismo sostiene che gli altri popoli o persone possano avere i loro diversi percorsi per arrivare a Dio (o alla santit\u00e0, o alla \"salvezza\"), purch\u00e9 siano coerenti con le \"Sette Leggi di No\u00e8\".\nMentre etnicit\u00e0 e cultura giocano un ruolo importante nella identit\u00e0 ebraica, non sono l'unico modo in cui gli ebrei si definiscono \"ebrei\". Ci sono ebrei laici, che fanno uso di etnia e cultura come loro criteri di definizione. Ci sono anche gli ebrei religiosi, che invece non lo fanno. Gli ebrei religiosi definiscono la loro ebraicit\u00e0 nel contesto del loro ebraismo. In tale contesto, un convertito religioso si potrebbe \"sentire\" pi\u00f9 ebreo di un ebreo etnico laico. Mentre Rabbi Kaplan definisce l'ebraismo come una civilt\u00e0, ci sono molti che potrebbero non essere d'accordo, citando millenni di tradizione e osservanza religiosa come qualcosa che va oltre la semplice civilt\u00e0. Infatti, la maggior parte degli ebrei osservanti potrebbero dire che l'ebraismo \u00e8 una storia d'amore.\nEbraismo e cristianesimo condividono la convinzione che esiste un Solo e Vero Dio, l'Unico degno di essere adorato. L'ebraismo vede questo Solo e Vero Dio come un Essere Unico, Ineffabile, Indefinibile. Frasi come \"Fondamento di Ogni Essere\", \"Realt\u00e0 Rivelantesi\" e \"Creatore e Sostenitore di Vita\" catturano solo in parte il Dio degli ebrei. Anche se Dio non cambia, la nostra percezione di Dio cambia, e di conseguenza gli ebrei sono sempre aperti a nuove esperienze della presenza di Dio. Il cristianesimo, con poche eccezioni, vede l'Unico, Vero Dio come personalit\u00e0 trina: Dio Padre, Dio Figlio (Ges\u00f9) e Dio Spirito Santo. Dio \u00e8 lo stesso di ieri, di oggi e di domani, quindi i cristiani in genere esaminano le Sacre Scritture (sia ebraiche che cristiane) per comprendere chi Dio sia.\nIl cristianesimo \u00e8 caratterizzato dalla sua pretesa di universalit\u00e0, che segna una rottura significativa dall'identit\u00e0 e pensiero ebraici, ma ha le sue radici nel giudaismo ellenistico. I cristiani credono che Ges\u00f9 rappresenti il compimento della promessa di Dio ad Abramo e alla nazione di Israele, che Israele sarebbe stato una benedizione per tutte le nazioni. Alcuni cristiani credono che la Legge sia stata \"completata\" da Ges\u00f9 e che sia quindi diventata irrilevante per una \"vita di fede\".\nSebbene i cristiani in generale credano che la loro religione sia molto inclusiva (dal momento che non solo gli ebrei ma tutti i \"gentili\" possono essere cristiani), gli ebrei vedono il cristianesimo come molto esclusivo, in quanto alcune denominazioni ritengono i non-cristiani (come per es. gli ebrei, i mussulmani e i pagani) come aventi un rapporto incompleto o imperfetto con Dio, e pertanto esclusi dalla Grazia, Salvezza, Paradiso e Vita eterna. Per la maggior parte dei cristiani, \u00e8 la fede dichiarata o \"confessata\" in Ges\u00f9 come Salvatore che rende la grazia di Dio disponibile agli individui, e la salvezza non pu\u00f2 attuarsi in nessun altro modo (\"Solus Christus\" nel protestantesimo, \"Extra Ecclesiam nulla salus\" nel cattolicesimo, e si veda teologia della duplice alleanza per un'opinione divergente).\nQuesta differenza cruciale tra le due religioni ha altre implicazioni. Per esempio, mentre in una conversione all'ebraismo il convertito deve accettare i principi fondamentali della fede ebraica e rinunciare a tutte le altre religioni, il procedimento \u00e8 principalmente una forma di adozione, come cambiare cittadinanza (vale a dire, diventare un membro formale della nazione o clan o trib\u00f9), con il convertito che diventa \"figlio di Abramo e di Sara\". Per molte ragioni, alcune storiche e altre religiose, l'ebraismo non incoraggia i suoi membri a convertire gli altri e di fatto richiede l'iniziativa della persona che desidera convertirsi. Al contrario, la maggior parte delle denominazioni cristiane cercano attivamente di convertire e proselitizzare, secondo la Missione Universale (Matteo ), e la conversione al cristianesimo \u00e8 in genere una dichiarazione di fede (sebbene alcune denominazioni la vedano specificamente come un'adozione nella comunit\u00e0 di Cristo, e la tradizione cristiano-ortodossa la veda come un'unione letterale delle membra del corpo di Cristo).\nSia il cristianesimo che l'ebraismo sono stati influenzati dalle diverse culture dei rispettivi credenti. Ad esempio, ci\u00f2 che gli ebrei dell'Europa orientale e del Nord Africa considerano \"cibo ebraico\" ha pi\u00f9 in comune con le cucine dei non-ebrei dell'Europa orientale e dei nordafricani che non con loro stessi, anche se per gli ebrei religiosi la preparazione di tutti gli alimenti deve essere conforme alle stesse leggi, quelle del Casherut. Secondo gli ebrei non-ortodossi e gli storici critici, anche la legge ebraica \u00e8 stata influenzata dalle culture circostanti (per esempio, alcuni studiosi sostengono che lo stabilirsi del monoteismo assoluto nell'ebraismo sia stata una reazione contro il dualismo del Zoroastrismo che gli ebrei avevano incontrato quando vivevano sotto il dominio persiano; gli ebrei respinsero la poligamia durante il Medioevo, influenzati dai loro vicini cristiani). Anche secondo gli ebrei ortodossi esistono variazioni nelle tradizioni ebraiche da una parte all'altra del mondo. \u00c8 per questo motivo che lo Shulchan Arukh di Joseph ben Ephraim Karo non si afferm\u00f2 come codice autorevole della Legge ebraica se non dopo che Moshe Isserles aggiunse il suo commentario, che documentava le variazioni nelle usanze locali.\nTesti sacri.\nLa Bibbia ebraica si compone di tre parti: la Torah (Istruzione, la Septuaginta ha tradotto l'ebraico con \"nomos\" o \"Legge\"), i Nevi'im (Profeti) e il Ketuvim (Scritti). Collettivamente, le tre parti sono conosciute col nome di \"Tanakh\". Secondo l'ebraismo rabbinico, la Torah \u00e8 stata rivelata da Dio a Mos\u00e8 e al suo interno gli ebrei trovano 613 Mitzvot (comandamenti).\nLa tradizione rabbinica afferma che Dio ha rivelato due Torah a Mos\u00e8, una che \u00e8 stata messa per iscritto e l'altra che \u00e8 stata trasmessa oralmente. Mentre la Torah scritta ha una forma fissa, la Torah orale \u00e8 una tradizione vivente che comprende non soltanto gli integratori specifici della Torah scritta (per esempio, qual \u00e8 il modo corretto di macellare gli animali o cosa si intende per \"tefillin\"), ma anche le procedure per comprendere e parlare della Torah scritta (quindi, la Torah orale rivelata sul Sinai comprende i dibattiti tra quei rabbini che sono vissuti molto tempo dopo Mos\u00e8). Le elaborazioni della Legge orale sulle narrazioni della Bibbia e le storie dei rabbini, sono indicate come \"Haggadah\", che comprende anche l'elaborazione dei 613 comandamenti in forma di leggi di cui la \"Halakhah\". Elementi della Torah orale sono stati messi per iscritto da Yehudah HaNasi nella Mishnah nel 200 e.v.; molti pi\u00f9 elementi della Torah orale sono registrati dal Talmud babilonese e dal Talmud di Gerusalemme, redatti rispettivamente nel 600 e.v. e 450 e.v. circa. I Talmud si distinguono per il modo in cui combinano legge e tradizione, per la loro spiegazione del metodo midrashico di interpretare i testi e per i loro rendiconti di dibattiti tra rabbini, che conservano interpretazioni divergenti e conflittuali della Bibbia e delle sentenze legali.\nSin dal momento della trascrizione del Talmud, rabbini autorevoli hanno compilato codici di legge che sono generalmente tenuti in grande stima: la Mishneh Torah, l'Arba'ah Turim, e lo Shulchan Arukh. Quest'ultimo, che era basato su codici precedenti e completato dal commentario di Moshe Isserles e che prende atto di altre pratiche e usanze degli ebrei in differenti comunit\u00e0, in particolare tra gli ashkenaziti, \u00e8 generalmente ritenuto autorevole dagli ebrei ortodossi. Lo Zohar, che \u00e8 stato scritto nel XIII secolo, \u00e8 generalmente ritenuto il pi\u00f9 importante trattato esoterico ebraico.\nTutti i movimenti ebraici contemporanei considerano sacri il Tanakh e la Torah orale nella forma della Mishnah e dei Talmud, anche se ci sono divergenze in merito alla loro rivelazione divina e anche alla loro autorit\u00e0. Per gli ebrei, la Torah - scritta e orale - \u00e8 la guida principale per il rapporto tra Dio e l'uomo, un documento vivente che ha spiegato e continuer\u00e0 a spiegare intere nuove intuizioni nel corso delle future generazioni e dei millenni. Un detto che cattura questo afferma \"Gira e rigira [le parole della Torah] pi\u00f9 e pi\u00f9 volte, poich\u00e9 tutto vi \u00e8 contenuto.\"\nI cristiani accettano la Torah scritta e altri libri della Bibbia ebraica come Sacra Scrittura, sebbene alcune Chiese attribuiscano una grande autorevolezza alla traduzione nella koin\u00e8 greca della Septuaginta, piuttosto che alla versione originale in ebraico biblico/aramaico biblico del Testo masoretico. Due esempi degni di nota sono:\nInvece del tradizionale ordine ebraico dei nomi e dei libri, i cristiani organizzano e denominano i libri quasi sempre secondo la Septuaginta. Alcune denominazioni cristiane (come gli anglicani, i cattolici e gli ortodossi orientali), includono nelle Scritture una serie di libri (gli apocrifi biblici o Libri deuterocanonici o \"Anagignoskomena\", cfr. Canone della Bibbia) nel loro canone biblico che non sono nel canone ebraico attuale, sebbene siano stati inclusi nella versione dei Settanta.\nI cristiani rifiutano la \"Torah orale\" degli ebrei, che era ancora in forma orale, e quindi non scritta, al tempo di Ges\u00f9\nI cristiani credono che Dio abbia stabilito una nuova alleanza con i popoli per mezzo di Ges\u00f9, come scritto nei Vangeli, Atti degli Apostoli, Epistole, ed altri libri chiamati collettivamente il \"Nuovo Testamento\" (la parola\" testamento\" attribuita a Tertulliano, \u00e8 comunemente alternata con la parola \"alleanza\") Per alcuni cristiani, ad esempio per i cattolici e i cristiani ortodossi, questa nuova alleanza include la \"Sacra Tradizione\" e il Magistero della Chiesa cattolica. Altre chiese, in particolare quelle protestanti, rifiutano l'autorit\u00e0 di tali tradizioni e sostengono invece il principio della \"sola scriptura\", che accetta solo la Bibbia come regola finale di fede e di pratica. Inoltre, includono un \"insegnamento orale di Ges\u00f9 agli apostoli\", che credono siano state tramandate fino ad oggi dalla Successione apostolica.\nI cristiani indicano i libri biblici su Ges\u00f9 come \"Nuovo Testamento\", e il canone dei libri ebraici come \"Antico Testamento\", termini associati con il \"supersessionismo\" (o sostituzione, rimpiazzamento). L'ebraismo non accetta la nomea retronimica della sua Sacra Scrittura chiamata \"Antico Testamento\", e molti ebrei si riferiscono al Nuovo Testamento come il \"Testamento cristiano\" o \"Bibbia cristiana\". L'ebraismo respinge tutte le asserzioni che la nuova Alleanza cristiana sostituisca o abroghi o concluda o sia lo sviluppo o consumazione dell'Alleanza espressa dalla Torah scritta e orale. Pertanto, come il cristianesimo non accetta che la Legge mosaica abbia autorit\u00e0 sui cristiani, cos\u00ec l'ebraismo non accetta che il Nuovo Testamento abbia autorit\u00e0 religiosa sugli ebrei.\nL'antico testamento.\nMolti ebrei affermano che i cristiani hanno una visione piuttosto ambivalente della Torah o Legge mosaica: da una parte, i cristiani ne parlano come parola assoluta di Dio, ma dall'altra, ne applicano i comandamenti con una certa selettivit\u00e0. Alcuni ebrei sostengono che i cristiani citano i comandamenti del Vecchio Testamento per sostenere un punto di vista particolare, mentre poi ignorano gli altri comandamenti della stessa classe e che hanno la stessa importanza. Ne sono esempio alcuni comandamenti che Dio afferma in modo esplicito di osservare \"per sempre\" (cfr. , ), o certe pratiche che Dio vieta in quanto abominevoli, ma che non sono vietate dalla maggior parte delle confessioni cristiane.\nI cristiani spiegano che questa selettivit\u00e0 si basa su decisioni prese dai primi ebrei cristiani negli Atti degli Apostoli, al Concilio di Gerusalemme, che i gentili non avevano bisogno di convertirsi completamente all'ebraismo, e dovevano rispettare solo alcuni comandamenti della Torah, come quello di evitare l'idolatria e la fornicazione e il sangue e, secondo alcune interpretazioni, l'omosessualit\u00e0. Questa opinione viene anche sostenuta dall'ebraismo moderno, cio\u00e8 che i \"Giusti tra le nazioni\" non hanno bisogno di convertirsi all'ebraismo e devono solo ottemperare alle Leggi noachiche, anche le quali includono proibizioni su idolatria e fornicazione e sangue.\nAlcuni cristiani sono d'accordo sul fatto che quegli ebrei che accettano Ges\u00f9 debbano continuare ad osservare la Torah, basandosi sugli avvertimenti di Ges\u00f9 agli ebrei di non usarlo come scusa per trascurarla, e supportano i tentativi di alcune correnti religiose come quella dell'Ebraismo messianico a farlo (l'Ebraismo messianico viene considerato dalla maggioranza dei cristiani e degli ebrei una forma di cristianesimo). Alcune forme di cristianesimo protestante oppongono in assoluto l'osservanza della Legge mosaica, anche da parte degli ebrei, e Martin Lutero critic\u00f2 questa opposizione alla Legge, chiamandola \"Antinomismo\".\nUna corrente minore di cristianesimo, nota come \"Sottomissione cristiana alla Torah\", afferma che la Legge mosaica - come scritta nella Torah, appunto - \u00e8 vincolante per tutti i coloro che credono in Dio nella Nuova Alleanza, anche per i \"gentili\" quindi, perch\u00e9 considera i comandamenti di Dio come \"eterni\" (, ; , ; ) e \"buoni\" (; ; ).\nConcetti di Dio.\nTradizionalmente, sia l'ebraismo che il cristianesimo credono nel Dio di Abramo, Isacco e Giacobbe, per gli ebrei il Dio del Tanakh, per i cristiani il Dio dell'Antico Testamento, il Creatore dell'universo. L'ebraismo e le correnti maggiori del cristianesimo rifiutano l'idea che Dio sia interamente immanente (sebbene alcuni assegnino questo concetto allo Spirito santo) e nel mondo come presenza fisica, (sebbene i cristiani trinitari credano nell'incarnazione di Dio). Entrambe le religioni ricusano il concetto che Dio sia completamente trascendente e quindi separato dal mondo, come asserivano i greci pre-cristiani (il \"Dio sconosciuto\" - \u1f0c\u03b3\u03bd\u03c9\u03c3\u03c4\u03bf\u03c2 \u0398\u03b5\u03cc\u03c2, \"Agnostos Theos\"). Entrambe le religioni naturalmente rigettano l'ateismo da un lato e il politeismo dall'altro.\nEntrambe le religioni sono d'accordo che Dio condivida gli attributi di trascendenza e immanenza. \"Come\" spieghino e risolvino tale attribuzione, \u00e8 dove queste due religioni differiscono. Il cristianesimo postula che Dio esiste come Trinit\u00e0; secondo questo concetto, Dio esiste in tre differenti persone che condividono una sola essenza (\u039f\u1f50\u03c3\u03af\u03b1, \"Ousia\") divina, o sostanza (consustanzialit\u00e0). Nelle tre uno, in uno tre. Il Dio Unico \u00e8 indivisibile, mentre le tre Persone sono distinte e specifiche, Dio Padre, Dio Figlio e Dio Spirito Santo. Si afferma che Dio divenne specialmente immanente in forma fisica attraverso la Incarnazione di Dio Figlio, che si fece uomo nella persona di Ges\u00f9, che si crede sia contemporaneamente divino e umano, in un'unione ipostatica. Esistono comunque sette \"cristiane\" che mettono in dubbio una o pi\u00f9 di queste dottrine. Al polo opposto, l'ebraismo vede Dio come singola entit\u00e0 e considera il trinitarianismo incomprensibile e una violazione dell'insegnamento biblico che Dio \u00e8 Uno. Rigetta totalmente la nozione che Ges\u00f9 o qualsiasi altro oggetto o persona vivente possa essere \"Dio\", che dio possa avere letteralmente \"un figlio\" in forma fisica o che sia \"divisibile\" in qualsiasi modo o concetto, o che Dio possa venir \"unito\" al mondo materiale in tale guisa. Sebbene l'ebraismo fornisca agli ebrei una parola che indichi la trascendenza di Dio (\"Ein Sof\", senza fine) e immanenza (\"Shekhinah\", dimorare), queste sono soltanto parole umane per descrivere due modi di vivere Dio - ma Dio \u00e8 uno e indivisibile (\u05e9\u05de\u05e2 \u05d9\u05e9\u05e8\u05d0\u05dc \u05d9*\u05d4*\u05d5*\u05d4 \u05d0\u05dc\u05d4\u05d9\u05e0\u05d5 \u05d9*\u05d4*\u05d5*\u05d4 \u05d0\u05d7\u05d3).\nShituf.\n\"Shituf\" (, traslitterato anche come \"shittuf\" o \"schituf\", \"associazione\", \"partenariato\") \u00e8 un termine usato da fonti ebraiche per descrivere il culto del Dio di Israele in una maniera che l'ebraismo reputa non essere monoteistica. Il termine connota quindi un tipo di teologia che non \u00e8 del tutto politeista, ma che non pu\u00f2 esser considerata puramente monoteista. Viene usato principalmente in riferimento alla Trinit\u00e0 cristiana dalle autorit\u00e0 legali ebraiche che desiderano distinguere il cristianesimo dal vero e proprio politeismo. Sebbene sia proibito agli ebrei di acquisire una teologia di \"shituf\", i non-ebrei, in una qualche forma, possono adottare tale teologia senza esser considerati idolatri dagli ebrei.\nUna minoranza di ebrei, per esempio, reputano che, mentre il culto cristiano \u00e8 ritenuto politeista (a causa della molteplicit\u00e0 della Trinit\u00e0), sia comunque permesso ai cristiani di giurare nel nome di Dio, poich\u00e9 nel giuramento fanno riferimento al Dio unico. Bench\u00e9 il culto di una trinit\u00e0 sia considerato dagli ebrei identico a qualsiasi altra forma di idolatria, per i non ebrei pu\u00f2 quindi essere una credenza accettabile (secondo certe decisioni delle autorit\u00e0 rabbiniche).\nNonostante tutto ci\u00f2, se il cristianesimo sia \"shituf\" o politeismo, rimane un problema sempre dibattuto nella teologia ebraica.\nEtica.\nFede e buone azioni.\nL'ebraismo afferma che lo scopo della Torah \u00e8 quello di insegnare ad agire correttamente e giustamente. L'esistenza di Dio \u00e8 data per scontata dall'ebraismo e non \u00e8 qualcosa che la maggioranza delle autorit\u00e0 vedono come materia di fede \"obbligatoria\". Sebbene alcune autorit\u00e0 reputino che la Torak richieda agli ebrei di credere in Dio, gli ebrei considerano la fede in Dio una condizione necessaria ma non sufficiente per una \"vita ebraica\". L'espressione verbale essenziale dell'ebraismo \u00e8 la Shema Israel, l'affermazione che il Dio della Bibbia \u00e8 il Dio degli ebrei e che questo Dio \u00e8 unico e uno. L'espressione fisica essenziale dell'ebraismo \u00e8 di comportarsi in conformit\u00e0 alle 613 mitzvot (i comandamenti specificati nella Torah), e quindi vivere la propria vita secondo le vie del Signore. Pertanto, nell'ebraismo le persone sono fondamentalmente chiamate ad instillare santit\u00e0 nella vita (con la guida delle leggi di Dio), piuttosto che ritirarsi dalla vita per essere sante.\nAnche gran parte del cristianesimo insegna che Dio vuole che la gente faccia opere buone, ma tutte le denominazioni sostengono che le buone opere da sole non portano alla salvezza, e questa posizione viene chiamata \"legalismo\". L'eccezione \u00e8 la \"teologia della duplice alleanza\". Alcune denominazioni cristiane sostengono che la salvezza dipende dalla \"trasformante\" fede in Ges\u00f9, che viene espressa in opere buone come testamento (o testimone) della propria fede di fronte agli altri (posizione tenuta principalmente dal cristianesimo ortodosso orientale e dalla chiesa cattolica romana), mentre altri (inclusa la maggior parte dei protestanti) sostengono che soltanto la fede \u00e8 necessaria alla salvezza. Tuttavia, la differenza non \u00e8 cos\u00ec grande come sembra, perch\u00e9 in realt\u00e0 si basa sulla definizione di \"fede\" che viene usata. Il primo gruppo generalmente usa il termine \"fede\" per significare \"assenso e sottomissione intellettuale sinceri\". Tale fede non sar\u00e0 salvifica fintanto che la persona non le ha permesso di effettuare una conversione trasformante della vita (rivolgendosi a Dio) nel proprio essere (\"ontoteologia\"). Quei cristiani che invece affermano \"salvezza per sola fede\" (chiamata anche con il suo nome latino \"sola fide\") definiscono la fede come implicitamente ontologica \u2014 il semplice assenso intellettuale non \u00e8 chiamato \"fede\" da questi gruppi. La fede, dunque, \u00e8 per definizione una trasformazione della vita.\nIl peccato.\nIn entrambe le religioni, le offese contro la Volont\u00e0 di Dio vengono chiamate \"peccati\". Tali peccati possono essere commessi coi pensieri, le parole, o le azioni.\nIl cattolicesimo classifica i peccati in vari gruppi. Una trasgressione del rapporto con Dio \u00e8 spesso chiamato peccato veniale; una completa rottura del rapporto con Dio \u00e8 spesso chiamato peccato mortale. Senza la salvezza dal peccato (vedi sotto), la separazione di una persona da Dio \u00e8 permanente e fa andare la persona all'Inferno una volta trapassata nell'aldil\u00e0. Sia la Chiesa cattolica che la Chiesa ortodossa definiscono il peccato pi\u00f9 o meno come una \"macula\", una macchia spirituale o impurit\u00e0, che costituisce un danno all'immagine dell'uomo nel suo rapporto con Dio.\nLa lingua ebraica ha numerose parole per descrivere il peccato, ognuna con un suo significato specifico. La parola \"pesha\", o \"trasgressione\", indica un peccato di ribellione. La parola \"aveira\" significa \"trasgressione\". La parola \"avone\", o \"iniquit\u00e0\", indica un peccato fatto per mancanza di morale. La parola pi\u00f9 comunemente tradotta con \"peccato\", cio\u00e8 \"het\", letteralmente significa \"sviare, andar fuori strada\". Proprio come la legge ebraica, chiamata \"Halakhah\" fornisce la \"via\" (o sentiero) di vita, il peccato comporta un allontanamento da quel percorso. L'ebraismo insegna che gli esseri umani sono nati con il libero arbitrio e moralmente neutrali, sia con uno \"yetzer hatov\", (letteralmente, \"la buona inclinazione\", secondo alcuni, una tendenza verso il bene, secondo altri, una tendenza verso una vita produttiva e una tendenza ad essere altruisti) e una \"yetzer hara\", (letteralmente \"l'inclinazione al male\", secondo alcuni, una tendenza verso il male, e in altri, una tendenza verso comportamenti primordiali o animaleschi, e la tendenza ad essere egoisti). Nell'ebraismo si ritiene che tutti gli esseri umani abbiano il libero arbitrio e possano scegliere il percorso di vita che desiderano. Non si insegna che \u00e8 impossibile scegliere il bene - solo che a volte \u00e8 pi\u00f9 difficile. C'\u00e8 quasi sempre una \"via del ritorno\" se una persona lo vuole (anche se i testi citano alcune categorie per le quali il percorso di ritorno potrebbe essere estremamente difficile, come per il calunniatore, il pettegolo abituale, e la persona maligna).\nI rabbini riconoscono un valore positivo per la \"yetzer hara\": una tradizione la identifica con l'osservazione fatta l'ultimo giorno della creazione, che la realizzazione di Dio era \"molto buona\" (l'opera di Dio nei giorni precedentiviene descritta solo come \"buona\" ) e spiega che senza la \"yetzer hara\" non ci sarebbero matrimoni, figli, commercio o altri prodotti del lavoro umano; l'implicazione \u00e8 che \"yetzer ha'tov\" e \"yetzer hara\" sono meglio intesi non come categorie morali del bene e del male, ma come orientamenti tra l'altruismo e l'egoismo, ognuno dei quali, se usato nel modo giusto, pu\u00f2 servire la Volont\u00e0 di Dio.\nIn contrasto con la visione ebraica di essere moralmente equilibrati, il peccato originale si riferisce all'idea che il peccato di disobbedienza commesso da Adamo ed Eva (peccato \"all'origine\") abbia trasmesso, per cos\u00ec dire, un'eredit\u00e0 spirituale. I cristiani asseriscono che gli esseri umani ereditano una natura umana corrotta o danneggiata, in cui la tendenza a fare il male \u00e8 maggiore di quanto sarebbe altrimenti stato, tanto che la natura umana non sarebbe ora in grado di partecipare alla vita ultraterrena con Dio. Questa non \u00e8 una questione di essere \"colpevole\" di qualcosa: ogni persona \u00e8 personalmente colpevole solo dei propri peccati attuali ed effettivi. Tuttavia, questa interpretazione del peccato originale \u00e8 ci\u00f2 che sta alla base dell'enfasi cristiana sulla necessit\u00e0 di una salvezza spirituale proveniente da un Salvatore spirituale, che pu\u00f2 perdonare ed eliminare il peccato, anche se gli esseri umani non sono intrinsecamente puri e degni di salvezza. Paolo di Tarso nelle sue epistole ai Romani e ai Corinzi, ha posto particolare importanza in questa dottrina, e ha sottolineato che la fede in Ges\u00f9 avrebbe permesso ai cristiani di superare la morte e raggiungere la salvezza nell'aldil\u00e0.\nI cattolici, i cristiani ortodossi orientali ed alcuni protestanti insegnano che il sacramento del Battesimo \u00e8 il mezzo col quale la natura umana di ogni persona viene sanata e ritrova la Grazia santificante (la capacit\u00e0 di godere e partecipare nella vita spirituale di Dio, rigenerati spiritualmente). Ci si riferisce ad essa con la frase \"nati dall'acqua e dallo Spirito\", secondo la terminologia del Vangelo di Giovanni. Gran parte dei protestanti credono che tale grazia salvifica si realizzi quando la persona ha deciso di \"seguire Ges\u00f9\" e che il battesimo sia un simbolo della grazia gi\u00e0 ricevuta.\nL'amore.\nSebbene l'amore sia centrale per cristianesimo ed ebraismo, il critico letterario Harold Bloom (nel suo \"Jesus and Yahweh: The Names Divine\" - Ges\u00f9 e Yahweh: i nomi divini) sostiene che le rispettive nozioni di \"amore\" sono fondamentalmente diverse. Specificamente, Bloom collega il concetto ebraico di amore alla giustizia, mentre quello cristiano lo collega alla carit\u00e0, ma col significato di ag\u00e1p\u0113 (greco antico: \u1f00\u03b3\u03ac\u03c0\u03b7).\nIn ebraico, la parola \"amore\" viene resa con \"ahavah\" \u05d0\u05d4\u05d1\u05d4, ed \u00e8 usata per descrivere sentimenti intimi o romantici o relazionali, come l'amore tra genitore e figlio rappresentato su Genesi , , ; o l'amore tra amici intimi su Libro di Samuele , ; o l'amore tra un giovane e una giovane nel Cantico dei Cantici. I cristiani usano spesso la Septuaginta per far distinzione tra i tipi di amore: \"philia\" per fraterno/filiale, \"eros\" per romantico e \"agape\" per amore altruista e disinteressato.\nCome tanti altri accademici e teologi ebrei, Bloom intende l'ebraismo come fondamentalmente una religione d'amore. Tuttavia asserisce che si possa comprendere il concetto ebraico di amore solo esaminando uno dei comandamenti fondamentali dell'ebraismo, su Levitico , \"Ama il prossimo tuo come te stesso\", chiamato anche il secondo \"Grande Comandamento\". I saggi talmudici Hillel e Rabbi Akiva commentarono che questo \u00e8 uno degli elementi principali della religione ebraica. Inoltre, tale comandamento \u00e8 probabilmente al centro della fede ebraica stessa, come il terzo libro della Torah, il Levitico, \u00e8 letteralmente il suo libro centrale. Storicamente, gli ebrei lo hanno sempre considerato di \"centrale\" importanza: tradizionalmente, i bambini iniziavano il loro studio della Torah con il Levitico, e la letteratura midrashica sul Levitico \u00e8 tra le pi\u00f9 lunghe e meglio dettagliate.\nL'aborto.\nL'unica affermazione nel Tanakh sullo status del feto dice che uccidere un infante prima della nascita non detiene lo stesso status dell'uccidere un essere umano gi\u00e0 nato e comporta una pena minore (Esodo ).\nIl Talmud dichiara che il feto non possiede ancora una completa natura umana finch\u00e9 non \u00e8 nato (con almeno la testa o parte del corpo uscite dalla donna), quindi uccidere un feto non \u00e8 omicidio e l'aborto - in circostanze limitate - \u00e8 sempre stato legale secondo la legge ebraica. Rashi, il grande commentatore della Bibbia e del Talmud (XII secolo), afferma chiaramente che il feto \"lav nefesh hu\": \"non \u00e8 una persona\". Il Talmud contiene l'espressione \"ubar yerech imo\"- \"il feto \u00e8 come la coscia di sua madre\", cio\u00e8 il feto \u00e8 considerato ancora parte integrante del corpo della donna incinta. Il Talmud babilonese dice che: \"l'embrione \u00e8 reputato esser solo acqua fino al quarantesimo giorno\". Dopodich\u00e9 si ritiene subumano fino alla nascita. Quei cristiani che sono d'accordo con questo parere, si riferiscono ad esso chiamandolo \"aborto prima del movimento fetale\".\nAltri due passi del Talmud chiarificano l'idea degli ebrei che il feto venga considerato parte della donna e non un'entit\u00e0 separata. Una sezione afferma che, se un uomo acquista una vacca che \u00e8 incinta, \u00e8 considerato proprietario sia della vacca che del feto che ne nascer\u00e0. Un'altra sezione dice che, se se una donna incinta si converte all'ebraismo, la sua conversione si applica anche al feto.\nL'ebraismo sostiene unilateralmente l'aborto, in verit\u00e0 lo raccomanda (secondo il \"Pikuach nefesh\"), se i dottori credono che sia necessario salvare la vita della donna. Molte autorit\u00e0 rabbiniche permettono l'aborto per cause di grandi imperfezioni genetiche del feto. Lo permettono anche nel caso la donna rischi il suicidio per aver saputo di queste imperfezioni. L'ebraismo per\u00f2 non permette l'aborto per cause di pianificazione famigliare o per ragioni di convenienza. Comunque, ciascun caso deve esser deciso individualmente e la decisione infine spetta alla donna in gravidanza, al marito e al loro rabbino.\nLa maggioranza delle denominazioni cristiane storicamente hanno reputato l'aborto come illegittimo, facendo riferimento a passi dell'Antico Testamento tipo il Salmo e Geremia , a passi del Nuovo Testamento che riguardano sia Ges\u00f9 che Giovanni Battista mentre erano \"in utero\". Inoltre, la Didach\u00e9, antico documento cristiano, proibisce esplicitamente l'aborto insieme all'infanticidio, entrambe pratiche comuni nell'Impero romano, e li considerano omicidio. La Chiesa cattolica condanna l'aborto in tutte le circostanze, siccome il suo Catechismo afferma: \"la vita umana deve essere assolutamente rispettata e protetta dal momento del concepimento.\" (2270) Molti cristiani protestanti sostengono che i Dieci comandamenti proibiscono l'aborto con \"Non uccidere\"; altri rifiutano questa veduta, poich\u00e9 ritengono che il contesto di tutta la serie di leggi bibliche include quelle leggi che le limitano agli esseri umani gi\u00e0 nati.\nGuerra, violenza e pacifismo.\nEbrei e cristiani accettano come validi e vincolanti molti degli stessi principi morali insegnati nella Torah. Vi \u00e8 una grande sovrapposizione tra i sistemi etici di queste due fedi. Tuttavia, ci sono alcune differenze dottrinali altamente significative.\nL'ebraismo ha un gran numero di insegnamenti sulla pace e sul compromesso ed i suoi insegnamenti fanno della violenza fisica l'ultima opzione possibile. Ciononostante, il Talmud insegna che \"Se qualcuno viene con l'intenzione di ucciderti, allora si \u00e8 obbligati ad uccidere per legittima difesa [piuttosto che essere uccisi]\". La chiara implicazione \u00e8 che offrire la gola equivarrebbe al suicidio (che la legge ebraica proibisce) e sarebbe anche considerato aiutare un assassino ad uccidere qualcuno, e quindi sarebbe come \"mettere un ostacolo di fronte a un cieco\" (cio\u00e8, rende pi\u00f9 facile ad un'altra persona di commettere trasgressioni). La tensione tra le leggi che si occupano di pace e l'obbligo di legittima difesa, ha portato ad una serie di insegnamenti ebraici che sono stati descritti come \"pacifismo tattico\": la prevenzione della forza e della violenza quando possibile, ma l'uso della forza quando \u00e8 necessaria per salvare la vita di se stessi e della propria gente.\nSebbene uccidere se stessi sia vietato dalla legge ebraica come una negazione della bont\u00e0 di Dio nel mondo, in circostanze estreme, quando sembrava non esserci altra scelta che essere uccisi o costretti a tradire la propria religione, gli ebrei hanno commesso il suicidio o il suicidio di massa (si veda per esempio Masada, la prima persecuzione degli ebrei in Francia e il pogrom del Castello di York del 1190). Come triste ricordo di quei tempi, vi \u00e8 anche una preghiera nella liturgia ebraica per \"quando il coltello \u00e8 alla gola\", per coloro che muoiono per \"santificare il Nome di Dio\". (si veda: \"martire\"). Questi atti hanno ricevuto risposte contrastanti da parte delle autorit\u00e0 ebraiche. Alcuni ebrei li considerano come esempi di eroico martirio, ma altri dicono che, mentre gli ebrei dovrebbero essere sempre disposti ad affrontare il martirio se necessario, \u00e8 per\u00f2 sbagliato togliersi la vita.\nPoich\u00e9 l'ebraismo si concentra sulla vita \"terrena\", molte domande che avevano a che fare con la sopravvivenza e il conflitto (come il classico dilemma morale delle due persone nel deserto con acqua sufficiente a far sopravvivere solo una di loro) sono state analizzate in grande profondit\u00e0 dai rabbini del Talmud, nel tentativo di comprendere i principi che una persona devota dovrebbe seguire in simili circostanze.\nIl Discorso della Montagna conferma che Ges\u00f9 insegnava che se qualcuno viene a farti del male, tu devi \"porgere l'altra guancia\". Ci\u00f2 ha portato quattro confessioni cristiane protestanti a sviluppare una teologia del pacifismo, per la prevenzione della forza e della violenza in qualsiasi momento. Queste confessioni sono note storicamente come le \"chiese della pace\" e hanno incorporato gli insegnamenti di Cristo sulla nonviolenza nella loro teologia, in modo da applicarla alla partecipazione nell'uso della forza violenta; le denominazioni cristiane sono i quaccheri, i Mennoniti, gli Amish, e la \"Church of the Brethren\" (Chiesa dei Fratelli). Molte persone di altre Chiese si attengono individualmente a questa dottrina senza renderla parte della loro professione di fede, ma la stragrande maggioranza delle nazioni e dei gruppi cristiani non l'hanno adottata, n\u00e9 l'hanno seguita in pratica.\nPena capitale.\nSebbene la Bibbia ebraica faccia molti riferimenti alla pena capitale, i saggi ebrei usarono la loro autorit\u00e0 per rendere quasi impossibile al Sinedrio di imporre una condanna a morte. Anche quando tale sentenza poteva essere stata imposta, le \"Citt\u00e0 del Rifugio\" e altri santuari, erano a portata di mano per chi era involontariamente colpevole di reati capitali. Sulla pena di morte il Talmud attestava che se un tribunale uccideva pi\u00f9 di una persona in settanta anni, era un tribunale barbaro (o \"sanguinoso\") e doveva esser condannato come tale.\nIl cristianesimo di solito riservava la pena di morte all'eresia, alla negazione della nozione ortodossa di Dio e alla stregoneria, o simili pratiche non cristiane. Per esempio, in Spagna gli ebrei impenitenti furono esiliati, e solo quei cripto-ebrei che avevano accettato il battesimo sotto pressione ma mantenuto le usanze ebraiche in privato, venivano puniti con la morte. Attualmente \u00e8 riconosciuto dalla maggior parte del cristianesimo che tale uso della pena capitale fu profondamente immorale.\nBevande e cibi proibiti.\nGli ebrei ortodossi, a differenza della maggioranza dei cristiani, praticano ancora una dieta restrittiva che ha molte regole. I cristiani credono che le leggi del cibo kosher non si applicano pi\u00f9 dato che la Legge di Mos\u00e8 \u00e8 stata abrogata da Ges\u00f9, che ha insegnato: \"Tutto ci\u00f2 che entra nell'uomo dal di fuori non pu\u00f2 contaminarlo... ci\u00f2 che esce dall'uomo, questo s\u00ec contamina l'uomo.\" (Vangelo di Marco ), anche se il cattolicesimo romano e l'ortodossia orientale mantengono il proprio set di osservanze alimentari. Quest'ultima in particolare ha delle regole molto complesse e rigorose di digiuno, e continua a osservare il decreto apostolico della Legge/Atto 15 del Concilio di Gerusalemme.\nI Testimoni di Geova non mangiano prodotti contenenti sangue e sono noti per non voler ricevere trasfusioni di sangue, basandosi sulla proibizione di \"mangiar sangue\".\nSalvezza.\nL'ebraismo non vede gli esseri umani come intrinsecamente imperfetti o peccatori e bisognosi di essere salvati dal peccato, ma piuttosto capaci con un libero arbitrio di essere giusti e, a differenza del cristianesimo, non associa idee di \"salvezza\" ad una Nuova Alleanza annunciata da un messia ebreo, anche se nell'ebraismo si afferma che il popolo ebraico avr\u00e0 un rinnovato impegno nazionale di osservare i comandamenti divini con una Nuova Alleanza, e il Messia ebreo presieder\u00e0 sul mondo in un'era di pace globale e di universale accettazione di Dio.\nL'ebraismo sostiene invece che una vita corretta si realizza attraverso le opere buone e la preghiera sincera, e con un'ardente fede in Dio. L'ebraismo insegna anche che i \"gentili\" possono partecipare al \"mondo a venire\". Questo concetto \u00e8 codificato nel \"Pirkei Avot\" 4:29 della Mishnah, nel Talmud babilonese sui Trattati Avodah Zarah 10b e Ketubot 111b, e nel codice legale di Maimonide del XII secolo, \"Mishneh Torah\", su \"Hilkhot Melachim\" (\"Leggi dei Re\") 8.11.\nLa visione cristiana \u00e8 che ogni essere umano \u00e8 peccatore ed essere salvati per grazia di Dio, non semplicemente per merito delle proprie azioni, perdona la condanna all'Inferno.\nGiudizio.\nSia il cristianesimo che l'ebraismo credono in una qualche forma di giudizio finale. La maggior parte dei cristiani (con l'eccezione del \"Preterismo\") credono nella futura Seconda venuta di Ges\u00f9, che comprende la Risurrezione dei morti e il Giudizio Universale. Coloro che hanno accettato Ges\u00f9 come loro personale Salvatore, verranno salvati e vivranno alla presenza di Dio nel Regno dei Cieli; coloro che non hanno accettato Ges\u00f9 come Salvatore, verranno gettati nello \"stagno ardente di fuoco e zolfo\" (inferno eterno o semplicemente annientati),\nNella liturgia ebraica esiste una preghiera significativa che parla di un \"libro della vita\" sul quale si viene scritti, per indicare che Dio giudica ogni persona ogni anno, anche dopo la morte. Questo processo annuale di giudizio inizia a Rosh haShanah e si conclude con Yom Kippur. Inoltre, Dio siede ogni giorno in giudizio per valutare le opere quotidiane di una persona. Dopo il previsto arrivo del Messia, Dio giudicher\u00e0 le nazioni per la loro persecuzione di Israele durante l'esilio. In seguito, Dio giudicher\u00e0 anche gli ebrei sulla loro osservanza della Torah.\nCielo e Inferno.\nEsiste scarsa letteratura ebraica sul cielo e sull'inferno come luoghi reali, e ci sono pochi riferimenti sulla vita dopo la morte nella Bibbia ebraica. Uno dei riferimenti \u00e8 l'apparizione spettrale di Samuel, richiamato dalla Strega di Endor al comando del Re Saul. Un altro \u00e8 una citazione dal profeta Daniele su quelli che dormono dentro la terra, che risorgeranno \"alcuni per vita eterna, altri per vergogna e infamia eterna\".\nLe prime concezioni ebraiche erano pi\u00f9 interessate al destino della nazione di Israele nel suo insieme, che non con l'immortalit\u00e0 individuale.\nUna pi\u00f9 forte convinzione sulla vita ultraterrena individuale si svilupp\u00f2 durante il periodo del Secondo Tempio, ma fu contestata da varie sette ebraiche. I Farisei credevano che dopo la morte, le persone riposassero nelle loro tombe fin quando non erano fisicamente risorte con la venuta del Messia, e all'interno di quel corpo resuscitato l'anima sarebbe esistita eternamente. Maimonides incluse il concetto di Risurrezione nei suoi \"Tredici Principi della Fede\".\nLa visione ebraica viene riassunta da una osservazione biblica sulla Torah: in principio Dio veste gli ignudi (Adamo) e alla fine Dio seppellisce i morti (Mos\u00e8). I figli di Israele piansero per 40 giorni, poi andarono avanti con le proprie vite.\nNell'ebraismo, il Paradiso \u00e8 talvolta descritto come un luogo in cui Dio discute il Talmud con gli angeli e dove gli ebrei passano l'eternit\u00e0 a studiare la Torah scritta e quella orale. Gli ebrei non credono in un \"Inferno\" come luogo di tormento sempiterno. La Geenna \u00e8 un luogo o una condizione di purgatorio dove gli ebrei passano fino a dodici mesi di purificazione a seconda di quanto hanno peccato, per poi entrare in cielo, anche se alcuni asseriscono che alcuni tipi di peccatori non possono mai essere purificati abbastanza per poter andare in paradiso e piuttosto che affrontare il tormento eterno, semplicemente cessano di esistere. Pertanto, alcune violazioni come il suicidio vengono punite con la separazione dalla comunit\u00e0, non venendo sepolti in un cimitero ebraico (ma in pratica, i rabbini spesso giudicano i suicidi come mentalmente incapaci e quindi non responsabili delle loro azioni). Inoltre, l'ebraismo non ha una nozione dell'inferno come un luogo governato da Satana, poich\u00e9 il dominio di Dio \u00e8 totale e Satana \u00e8 solo uno degli angeli di Dio.\nAnche i cattolici credono in un purgatorio per coloro che dovranno andare in paradiso, ma in generale credono anche che l'Inferno sia un luogo infuocato di tormento eterno, chiamato appunto \"stagno di fuoco\" (vedi nota nr. 60). Un'esigua minoranza crede che questo non sia permanente e che coloro che ci vanno finiranno per essere salvati o cesseranno di esistere. Il Paradiso dei cristiani \u00e8 raffigurato in vari modi. Come \"Regno di Dio\", viene descritto nel Nuovo Testamento e in particolare nell'Apocalisse, il Cielo \u00e8 una terra nuova o rigenerata, \u00e8 un \"Mondo a venire\" libero dal peccato e dalla morte, con una Gerusalemme celeste guidata da Dio, Ges\u00f9, e i pi\u00f9 giusti dei credenti, iniziando dai 144000 Israeliti di ogni trib\u00f9 d'Israele, e dalle altre moltitudini che hanno ricevuto la salvezza e che vivranno pacificamente facendo pellegrinaggi per render gloria alla citt\u00e0 santa.\nNel cristianesimo, promesse di inferno e paradiso sono spesso usate come punizioni e ricompense per motivare un comportamento buono o cattivo, e furono usate come minacce di disastri da profeti come Geremia per motivare gli Israeliti. L'ebraismo moderno ricusa in genere questo tipo di motivazione, insegnando invece di fare la cosa giusta perch\u00e9 \u00e8 cosa giusta farla. Come scrisse Maimonide:\nIl Messia.\nGli ebrei credono che un discendente di Re Davide un giorno apparir\u00e0 per ripristinare il Regno di Israele e inaugurare un'era di pace, prosperit\u00e0 e comprensione spirituale, per Israele e per tutte le nazioni del mondo. Gli ebrei si riferiscono a questa persona come \"Moshiach\" o \"unto\", tradotto con \"messia\" in italiano. L'idea ebraica tradizionale del Messia \u00e8 che egli sia pienamente umano e nato da genitori umani, senza alcun elemento soprannaturale. Il messia dovrebbe avere un rapporto con Dio simile a quella dei Nevi'im (profeti) nel Tanakh. Nel suo commentario al Talmud, Maimonide ha scritto:\nAggiunge:\nMaimonide chiarifica poi la natura del Messia:\nLa visione cristiana di Ges\u00f9 come messia va al di l\u00e0 di tali descrizioni, e afferma il compimento e l'unione di tre ruoli consacrati: quello di profeta, come Mos\u00e8, che trasmette i comandamenti e l'alleanza di Dio e libera le persone dall'oppressione; quello di sommo sacerdote secondo l'ordine di Melchisedec che eclissa il sacerdozio levita; e quello di re, come Re Davide che regnava sugli ebrei e come Dio che regna sul mondo intero, e proveniente dal lignaggio di Davide.\nPer i cristiani Ges\u00f9 \u00e8 anche unica ipostasi-persona in due nature: umana e divina, il Verbo Divino che si sacrifica per l'umanit\u00e0 affinch\u00e9 si salvi. Ges\u00f9 \"siede in cielo alla destra di Dio Padre\" e \"verr\u00e0 a giudicare i vivi e i morti\" alla fine del mondo \"ed il suo Regno non avr\u00e0 fine\".\n\"Letture\" cristiane della Bibbia ebraica trovano molti riferimenti su Ges\u00f9, sotto forma a volte di profezie specifiche, a volte (e spesso) di anticipazioni per tipologie o precursori. Tradizionalmente, molte delle interpretazioni cristiane della Bibbia sostengonoe che quasi tutte le profezie erano in realt\u00e0 avvisi sulla venuta di Ges\u00f9 e che tutto l'Antico Testamento della Bibbia cristiana \u00e8 una profezia della venuta di Ges\u00f9.\nConvinzioni cattoliche.\nIl cattolicesimo afferma che \"extra Ecclesiam nulla salus\" (\"Al di fuori della Chiesa non vi \u00e8 salvezza\"), massima che alcuni, come il gesuita Leonard Feeney, interpretano come un vero e proprio limitare la salvezza ai soli cattolici. Allo stesso tempo, la Chiesa non nega l'eventualit\u00e0 che coloro che non sono visibilmente suoi membri possano ottenere la salvezza. Recentemente gli insegnamenti del cattolicesimo in merito alla questione, sono stati enfatizzati nei documenti del Concilio Vaticano II: \"Unitatis Redintegratio\" (1964), \"Lumen Gentium\" (1964), \"Nostra aetate\" (1965), un'enciclica pubblicata da Papa Giovanni Paolo II (\"Ut Unum Sint\", 1995), e in un documento emesso dalla Congregazione per la Dottrina della Fede nel 2000, \"Dominus Iesus\". Quest'ultimo \u00e8 stato criticato per aver asserito che i non-cristiani \"si trovano in una situazione gravemente deficitaria se paragonata a quella di coloro che, nella Chiesa, hanno la pienezza dei mezzi salvifici\", ma aggiunge anche che \"per coloro i quali non sono formalmente e visibilmente membri della Chiesa, \u00abla salvezza di Cristo \u00e8 accessibile in virt\u00f9 di una grazia che, pur avendo una misteriosa relazione con la Chiesa, non li introduce formalmente in essa, ma li illumina in modo adeguato alla loro situazione interiore e ambientale. Questa grazia proviene da Cristo, \u00e8 frutto del suo sacrificio ed \u00e8 comunicata dallo Spirito Santo\u00bb\"\nPapa Giovanni Paolo II il 2 ottobre 2000 specific\u00f2 che questo documento non diceva che veniva attivamente negata la salvezza ai non-cristiani: \"...questa confessione non nega la salvezza ai non-cristiani, ma punta a Cristo come sua fonte ultima, nel quale uomo e Dio sono uniti\". Il 6 dicembre il Papa pubblic\u00f2 una dichiarazione per accentuare ulteriormente che la Chiesa continuava a sostenere la sua posizione che la salvezza era disponibile ai credenti di altre fedi: \"Il vangelo ci insegna che coloro che vivono secondo le Beatitudini -- i poveri di spirito, i puri di cuore, quelli che sopportano amorevolmente le sofferenze della vita -- entreranno nel Regno di Dio.\" Aggiungeva inoltre, \"Tutti quelli che cercano Dio con cuore sincero, inclusi coloro che non conoscono Cristo e la sua chiesa, contribuiscono sotto l'influenza della Grazia a costruire il suo Regno.\" Il 13 agosto 2002 i vescovi cattolici americani pubblicarono una dichiarazione congiunta coi capi dell'Ebraismo riformato e dell'Ebraismo conservatore, intitolata \"Reflections on Covenant and Mission\" (Riflessioni su Alleanza e Missione), che affermava che i cristiani non dovevano cercare di convertire gli ebrei. Il documento stabiliva: \"Gli ebrei sono gi\u00e0 in una alleanza salvifica con Dio\" e \"Anche gli ebrei sono chiamati da Dio a preparare il mondo per il Regno di Dio.\" Tuttavia alcuni battisti americani e altri fondamentalisti cristiani credono ancora che sia loro dovere impegnarsi in ci\u00f2 che essi chiamano una \"missione verso gli ebrei \"increduli\".\nConvinzioni delle Chiese ortodosse.\nLe Chiese ortodosse orientali raccomandano una vita di continuo pentimento o \"metanoia\", un atteggiamento che comprende un graduale miglioramento del pensiero, della fede e dell'azione. Per quanto riguarda la salvezza degli ebrei, dei musulmani e di altri \"infedeli\", gli ortodossi hanno sempre insegnato che non c'\u00e8 salvezza fuori dalla Chiesa. Tuttavia l'Ortodossia cristiana riconosce che altre religioni potrebbero contenere la verit\u00e0, per\u00f2 soltanto nella misura in cui sono in accordo con il cristianesimo.\nMolti teologi ortodossi sostengono che tutte le persone avranno l'opportunit\u00e0 di unirsi a Dio (e quindi anche a Ges\u00f9 Cristo) dopo la morte, e cos\u00ec diventar parte della Chiesa in quel momento. Dio viene rappresentato come buono, giusto e misericordioso; sembrerebbe quindi ingiusto condannare qualcuno perch\u00e9 non ha mai sentito il messaggio del Vangelo, o ha ricevuto una versione distorta del Vangelo dagli eretici. Si ragiona quindi che si deve ad un certo punto offrire a coloro che stanno fuori della Chiesa l'opportunit\u00e0 di prendere una decisione cognitiva vera e propria. Tuttavia, coloro che persistono nel rifiutare Dio si condannano da s\u00e9, tagliandosi fuori dalla fonte ultima di vita e da quel Dio che \u00e8 Amore incarnato.\nEbrei, musulmani e membri di altre fedi sono quindi tenuti a convertirsi al cristianesimo perlomeno nella vita ultraterrena.\nProselitismo.\nL'ebraismo non \u00e8 una religione proselitizzante. L'ebraismo ortodosso rende volutamente molto difficile la conversione all'ebraismo e diventare ebrei richiede un notevole e continuativo sforzo di studio, vita e opere, per diversi anni. La decisione finale non \u00e8 affatto una conclusione scontata. Una persona non pu\u00f2 diventare ebrea sposando un ebreo, o aderendo ad una sinagoga, n\u00e9 coinvolgendosi totalmente con la comunit\u00e0 o religione, ma solo in modo esplicito con un impegno intenso, formale e controllato nel corso degli anni rivolti a questo obiettivo. Alcune correnti meno severe dell'ebraismo hanno reso questo procedimento un po' pi\u00f9 facile, ma ancora ben lontano dall'essere un evento comune.\nIn passato l'ebraismo puntava maggiormente alla conversione di nuovi membri, ma nel senso che somigliava pi\u00f9 che altro ad una \u00abmaggiore apertura verso i convertiti\u00bb, piuttosto che ad un'attiva ricerca di nuovi proseliti. Poich\u00e9 gli ebrei credono che uno non debba essere ebreo per avvicinarsi a Dio, non vi \u00e8 alcuna pressione religiosa a convertire i non-ebrei alla propria fede.\nLa corrente Chabad-Lubavitch dell'ebraismo chassidico \u00e8 un'eccezione a questo standard di non-proselitismo, poich\u00e9 negli ultimi decenni ha promosso attivamente le Leggi noachiche per i \"gentili\" come alternativa al cristianesimo.\nAl contrario, il cristianesimo \u00e8 una religione esplicitamente evangelizzatrice. I cristiani ritengono di avere ricevuto da Ges\u00f9 Cristo il comando: \u00abAndate dunque e ammaestrate tutte le nazioni, battezzandole nel nome del Padre e del Figlio e dello Spirito santo, insegnando loro ad osservare tutto ci\u00f2 che vi ho comandato\u00bb (Mt ). Storicamente, l'evangelizzazione ha certe volte portato alla conversione forzata con minaccia di morte o espulsione di massa. Mentre abusi di questo tipo non avvengono pi\u00f9, in passato e in alcuni contesti l'evangelizzazione divenne coercizione pesante, creando in quei casi molta ostilit\u00e0 e resistenza.\nVedute comuni.\nProspettiva ebraica.\nGes\u00f9 non ha alcun ruolo nell'ebraismo. Molti ebrei hanno qualche familiarit\u00e0 con il nome di Ges\u00f9 Cristo pi\u00f9 che altro per la loro appartenenza alla societ\u00e0 occidentale, relativamente orientata in senso cristiano. Molti di loro considerano Ges\u00f9 come uno di una lunga lista di profeti falliti, nessuno dei quali possedette le qualit\u00e0 necessarie ad un profeta come \u00e8 specificato nella Legge di Mos\u00e8. Altri ebrei vedono Ges\u00f9 come un maestro che ha insegnato soprattutto ai \"gentili\" e imputano ai suoi seguaci successivi la responsabilit\u00e0 di avere attribuito a Ges\u00f9 delle pretese messianiche, che trovano peraltro assai discutibili.\nPoich\u00e9 molta violenza fisica e spirituale \u00e8 stata fatta agli ebrei nel nome di Ges\u00f9, e dato che l'evangelizzazione \u00e8 ancora un aspetto tipico dell'attivit\u00e0 delle chiese cristiane, molti ebrei religiosi si sentono a disagio nel discutere di Ges\u00f9, e lo reputano alla stregua di un oscuro predicatore itinerante o soltanto un nome vuoto (\"Yeshu\"). Nel rispondere alla domanda: \"Cosa pensano gli ebrei di Ges\u00f9?\", il filosofo Milton Steinberg ha sostenuto che, per gli ebrei, Ges\u00f9 non pu\u00f2 essere accettato come niente pi\u00f9 che un maestro: \u00abSoltanto in alcuni aspetti Ges\u00f9 devi\u00f2 dalla Tradizione\u00bb, osserva Steinberg \u00abma in ognuno di questi aspetti gli ebrei credono che egli si sia sbagliato\u00bb.\nCon riferimento alla morte come mezzo di espiazione o sacrificio per gli altri (vedi Crocifissione di Ges\u00f9), sul piano religioso l'ebraismo non crede che Dio richieda un sacrificio umano o la sofferenza fisica. Ci\u00f2 \u00e8 sottolineato nelle tradizioni ebraiche riguardanti la storia del sacrificio di Isacco (\"Akedah\"): nell'interpretazione ebraica, in questo episodio narrato nella Torah Dio ha voluto mettere alla prova la fede e la volont\u00e0 di Abramo, ma Isacco non avrebbe mai potuto essere effettivamente sacrificato. L'ebraismo rifiuta l'idea che una qualunque persona possa o debba morire per i peccati degli altri.\nCome religione, in realt\u00e0, l'ebraismo \u00e8 molto pi\u00f9 focalizzato sugli aspetti pratici di come vivere una vita sacra in questo mondo secondo la volont\u00e0 di Dio, piuttosto che sulla speranza in un'altra vita dopo la morte. L'ebraismo non crede nel concetto cristiano dell'inferno, anche se prevede una fase punitiva nell'aldil\u00e0 (cio\u00e8 la Geenna, la parola del Nuovo Testamento spesso tradotta con \"inferno\"); ha anche una nozione di \"Paradiso\" (\"Olam Haba\"), ma questo non \u00e8 un dogma centrale nella fede ebraica.\nL'ebraismo considera il culto nei confronti di Ges\u00f9 come intrinsecamente politeista e respinge totalmente come inconsistenti i tentativi cristiani di spiegare la Trinit\u00e0 come una specie di \"monoteismo complesso\".\nNaturalmente, il Natale e le altre festivit\u00e0 cristiane non hanno alcun significato per gli ebrei e quindi non sono celebrate. Anzi, celebrarle \u00e8 considerato \"avodah zarah\" (superstizione e idolatria) ed \u00e8 proibito; in occidente, tuttavia, alcuni ebrei secolarizzati considerano il Natale come una festa laica, dato che nella maggioranza delle nazioni esso \u00e8 un giorno non lavorativo.\nProspettiva cristiana.\nI cristiani affermano che il cristianesimo sia il \"completamento\" e il successore dell'ebraismo, conservando gran parte della dottrina ebraica, tra cui il monoteismo e la credenza in un Messia, e alcune forme di culto come la preghiera e la lettura di testi biblici. I cristiani sono convinti che l'ebraismo richieda di per s\u00e9 dei sacrifici di sangue per espiare i peccati, e che abbia abbandonato tali sacrifici soltanto a causa della distruzione del Secondo Tempio.\nLa maggior parte dei cristiani considera che la legge mosaica sia stata necessaria come tappa intermedia, ma che dopo la crocifissione di Ges\u00f9 l'osservanza della Torah, sia nei suoi risvolti civili sia in quelli cerimoniali, sia stata sostituita dalla Nuova Alleanza: lo scopo di quei precetti era solo quello di disciplinare il culto nei tabernacoli nel deserto e poi nel tempio di Gerusalemme.\nAlcuni cristiani aderiscono alla \"teologia della nuova alleanza\", in cui si afferma che gli ebrei hanno rifiutato Ges\u00f9 come Messia e Figlio di Dio e quindi hanno cessato di essere il popolo eletto. Questa posizione \u00e8 stata ammorbidita da alcuni aderenti, o completamente respinta da altre denominazioni, che invece riconoscono agli ebrei una condizione speciale a causa della loro alleanza con Dio tramite Abramo: la questione continua comunque ad essere una questione dibattuta tra i cristiani. Su posizioni diverse \u00e8 la \"teologia della duplice alleanza\", secondo la quale l'alleanza con il popolo ebraico non \u00e8 mai stata revocata e l'aggettivo \"nuova\" nell'espressione neotestamentaria \"nuova alleanza\" debba essere intesa solo come \"\"seconda\" alleanza\", che non sostituisce affatto la prima.\nAlcuni cristiani che stimano il popolo ebraico pi\u00f9 vicino a Dio, cercano di comprendere e incorporare prospettive ed elementi ebraici nelle loro credenze come mezzo per rispettare la religione \"madre\", o cercare di tornare alle loro radici cristiane in maniera pi\u00f9 profonda. Questi cristiani che abbracciano aspetti dell'ebraismo sono talvolta criticati dagli altri cristiani come \"giudaizzanti\", soprattutto se spingono altri cristiani ad osservare insegnamenti dell'Antico Testamento respinti dalla grande maggioranza delle chiese. Neanche gli ebrei, d'altronde, guardano spesso con favore a queste manifestazioni di giudeocristianesimo, considerandole delle appropriazioni indebite di pratiche e tradizioni qualificanti del popolo ebraico, che non sono mai state intese come norme di vita richieste ai non ebrei.\nInterrelazioni.\nIn aggiunta alle svariate prospettive che una religione ha dell'altra, c'\u00e8 stata anche una lunga e spesso dolorosa storia di conflitti e persecuzioni e, a volte, di riconciliazioni tra le due religioni, che hanno influenzato le mutue opinioni delle rispettive relazioni nel tempo.\nPersecuzioni, conversioni e trasferimenti forzati di ebrei (quelli che oggi verrebbero definiti crimini d'odio) si sono verificati per molti secoli, con momenti di riconciliazione soltanto occasionali. I pogrom sono stati comuni in tutta l'Europa cristiana, come anche la violenza organizzata, le limitazioni di propriet\u00e0 terriere e di vita professionale, i trasferimenti forzati e la ghettizzazione, i codici di abbigliamento obbligatori e, a volte, azioni umilianti e tortura. Tutto ci\u00f2 ha avuto ripercussioni importanti sulla cultura ebraica. Ci sono anche state azioni non coercitive di sensibilizzazione e di impegno missionario, come quello della Chiesa anglicana col suo \"Ministero della Chiesa presso il popolo ebraico\", fondato nel 1809.\nRisulta chiaro comunque che, formalmente, le due religioni vivono fianco a fianco per lo pi\u00f9 in pace, con un forte interdialogo a diversi livelli per riconciliare le \"differenze\" del passato tra i due gruppi; molti cristiani sottolineano il comune patrimonio storico e la continuit\u00e0 religiosa con l'antico lignaggio spirituale degli ebrei. Cristiani ed ebrei cercano infine di coesistere riconoscendo il fatto che entrambi adorano lo stesso Dio Onnipotente, che entrambi riconoscono molti degli stessi profeti e che entrambe le religioni tentano di rendere il mondo un posto migliore. I cristiani considerano gli ebrei i custodi dell'Antica Alleanza (la Legge di Mos\u00e8). Gli ebrei considerano i cristiani come \"gentili\" che adorano il Dio Unico, ma che per il resto hanno la loro propria e diversa religione (\"B'nei Noah\", Leggi noachiche).\nPer Martin Buber l'ebraismo e il cristianesimo erano varianti dello stesso tema messianico. Buber us\u00f2 questo tema come base di una nota definizione delle tensioni tra ebraismo e cristianesimo:\nDopo l'Olocausto, ci sono stati tentativi di costruire un nuovo rapporto di mutuo rispetto per le differenze, tramite l'inaugurazione nel 1942 dell'organizzazione interreligiosa \"Council of Christians and Jews\", denominata successivamente \"International Council of Christians and Jews\" (ICCJ). La Conferenza di Seelisberg, nel 1947, concord\u00f2 dieci punti in merito alle cause dell'antisemitismo cristiano. Sessant'anni pi\u00f9 tardi, i dieci punti di Seelisberg sono stati riproposti nei \"Dodici Punti di Berlino\", con l'auspicio che riflettano un rinnovato impegno verso il dialogo interreligioso tra le due comunit\u00e0.\nAgli inizi del XXI secolo, il dialogo tra esponenti della Chiesa cattolico-romana e delle comunit\u00e0 ebraiche si \u00e8 in parte interrotto anche per la scelta della Chiesa romana di \"liberalizzare\" al suo interno l'uso della liturgia tridentina, che prevede, per l'azione liturgica del Venerd\u00ec santo, un'orazione in cui gli Ebrei tornano ad essere definiti \"perfidis Judaeis\". Al di l\u00e0 dei diversi significati attribuiti dai cattolici a questa espressione o a tutta l'orazione, gran parte del mondo ebraico \u00e8 rimasta comunque perplessa per questo ritorno della Chiesa romana al passato preconciliare, e per il silenzio che sostanzialmente ha ricevuto come risposta alle sue richieste di chiarimento. Anche alcuni interventi con cui la Santa Sede ha tentato, nel 2008, di sanare la situazione imponendo una nuova formulazione del testo liturgico ha finito per scontentare sia i cattolici tradizionalisti, sia molti Ebrei."}
{"id": "3993363", "revid": "481666", "url": "https://it.wikipedia.org/wiki?curid=3993363", "title": "Stranger than Fiction", "text": ""}
{"id": "3993372", "revid": "46291", "url": "https://it.wikipedia.org/wiki?curid=3993372", "title": "Euphorbia perrieri", "text": "Euphorbia perrieri \u00e8 una pianta della famiglia delle Euphorbiaceae, endemica del Madagascar.\nL'epiteto specifico \u00e8 un omaggio al botanico francese Henry Alfred Perrier de la B\u00e2thie (1873\u20131958).\nDescrizione.\n\u00c8 una pianta succulenta con fusto eretto, non ramificato, spinoso, alto sino a 1\u00a0m, del diametro di circa 3\u20135\u00a0cm. Le foglie, ellittiche, coriacee, disposte all'apice del fusto, sono lunghe circa 10\u00a0cm.\nL'infiorescenza \u00e8 un ciazio con brattee di colore giallo-verdastro, che formano un involucro a coppa attorno a un fiore femminile centrale, circondato da 5 fiori maschili.\nDistribuzione e habitat.\nL'areale di \"E. perrieri\" si estende nel Madagascar settentrionale (regione di Sambirano, massiccio del Manongarivo, Tsingy di Namoroka e Ankarafantsika).\nI suoi habitat tipici sono la foresta decidua secca e i lembi di foresta xerofila tipici degli \"tsingy\".\nTassonomia.\nSono state descritte due variet\u00e0:\nConservazione.\nLa \"IUCN Red List\" classifica \"E. perrieri\" come specie Vulnerabile.\nParte del suo areale ricade all'interno della Riserva naturale integrale Tsingy di Namoroka.\nLa specie \u00e8 inserita nella Appendice II della \"Convention on International Trade of Endangered Species\" (CITES)"}
{"id": "3993373", "revid": "1305772", "url": "https://it.wikipedia.org/wiki?curid=3993373", "title": "Terra proibita", "text": ""}
{"id": "3993374", "revid": "599013", "url": "https://it.wikipedia.org/wiki?curid=3993374", "title": "Carsten Bachke", "text": "Carriera.\nClub.\nBachke gioc\u00f2 nel Moss dal 1985 al 1990. Vinse, in squadra, il campionato 1987.\nNazionale.\nConta 6 presenze per la . Debutt\u00f2 il 12 agosto 1987, subentrando ad Arne M\u00f8ller nella sconfitta per 1-0 contro l'."}
{"id": "3993376", "revid": "834", "url": "https://it.wikipedia.org/wiki?curid=3993376", "title": "Der Mythus des 20. Jahrhunderts", "text": ""}
{"id": "3993378", "revid": "834", "url": "https://it.wikipedia.org/wiki?curid=3993378", "title": "Death of Jezebel", "text": ""}
{"id": "3993379", "revid": "834", "url": "https://it.wikipedia.org/wiki?curid=3993379", "title": "Death Goes to School", "text": ""}
{"id": "3993380", "revid": "108933269", "url": "https://it.wikipedia.org/wiki?curid=3993380", "title": "La sindrome di Lazzaro (serie televisiva)", "text": "La sindrome di Lazzaro (\"The Lazarus Syndrome\") \u00e8 una serie televisiva statunitense in 12 episodi trasmessi per la prima volta nel corso di una sola stagione nel 1979. La serie era stata preceduta da un film per la televisione trasmesso qualche mese prima.\n\u00c8 una serie del genere medico incentrata sulle vicende professionali del dottor MacArthur \"Mac\" St. Clair, un cardiologo che lavora al Webster Memorial Hospital.\nProduzione.\nLa serie, ideata da William Blinn, fu prodotta da Viacom Productions. Le musiche furono composte da Billy Goldenberg.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 4 settembre 1979 sulla rete televisiva ABC. In Italia \u00e8 stata trasmessa su Canale 5 con il titolo \"La sindrome di Lazzaro\"."}
{"id": "3993382", "revid": "1983214", "url": "https://it.wikipedia.org/wiki?curid=3993382", "title": "La sindrome di Lazzaro", "text": ""}
{"id": "3993383", "revid": "834", "url": "https://it.wikipedia.org/wiki?curid=3993383", "title": "Dragon's Nest", "text": ""}
{"id": "3993385", "revid": "46931", "url": "https://it.wikipedia.org/wiki?curid=3993385", "title": "The Lazarus Syndrome", "text": ""}
{"id": "3993389", "revid": "1318789", "url": "https://it.wikipedia.org/wiki?curid=3993389", "title": "Sm\u00e1ralind", "text": "Sm\u00e1ralind si trova in mezzo alla regione di H\u00f6fu\u00f0borgarsv\u00e6\u00f0i\u00f0, a Reykjav\u00edk in Islanda. \u00c8 uno dei centri commerciali pi\u00f9 grandi del paese, con pi\u00f9 di settanta tra negozi, ristoranti e servizi. Al suo interno si trova di tutto, da un cinema e una farmacia fino al negozio di bevande e alcolici V\u00ednb\u00fa\u00f0, negozi di caramelle e risotranti. Sm\u00e1ralind \u00e8 stato aperto il 10 ottobre 2001 alle 10:10 GMT. Sm\u00e1ralind \u00e8 in concorrenza con un altro centro commerciale, Kringlan e il centro storico di Reykjav\u00edk. Kringlan, Sm\u00e1ralind e il quartiere Downtown di Reykjav\u00edk sono distanti pochi chilometri l'uno dall'altro."}
{"id": "3993392", "revid": "599013", "url": "https://it.wikipedia.org/wiki?curid=3993392", "title": "Charles Woodson", "text": "Al college ha giocato a football a Michigan per i Michigan Wolverines. Nel 1997, Woodson guid\u00f2 i Wolverines alla vittoria del campionato nazionale. \u00c8 l'unico giocatore della storia della Division I-A della NCAA nel football ad aver vinto l'Heisman Trophy come giocatore primariamente difensivo, superando il quarterback dell'Universit\u00e0 del Tennessee, poi degli Indianapolis Colts e dei Denver Broncos, Peyton Manning. Nel 2021 \u00e8 stato introdotto nella Pro Football Hall of Fame.\nWoodson fu scelto dagli Oakland Raiders come quarto assoluto nel Draft NFL 1998. Nella sua prima stagione con Oakland, Woodson vinse il premio di miglior difensore rookie dell'anno dell'Associated Press. Fu selezionato per il Pro Bowl ed inserito nella formazione ideale della stagione All-Pro per tre anni consecutivi, dal 1999 al 2001. In una partita memorabile di playoff del 2002 dell'AFC contro i New England Patriots, Woodson sembr\u00f2 aver portato la vittoria alla sua squadra mettendo a segno un colpo sul quarterback Tom Brady e forzando un fumble, ma la decisione fu cambiata suscitando molte controversie. Woodson successivamente si trov\u00f2 ad affrontare diversi fastidiosi infortuni nelle sue stagioni ad Oakland, finendo per diventare free agent dopo la stagione 2005.\nIl 26 aprile 2006, Woodson firm\u00f2 un contratto di 7 anni per 52 milioni di dollari coi Green Bay Packers. Nella sua prima stagione a Green Bay, Woodson gioc\u00f2 come punt returner e guid\u00f2 la National Football Conference con 8 intercetti, sorpassando il suo precedente record in carriera di 5, stabilito nel suo anno da rookie. Nella sua seconda stagione a Green Bay, gli infortuni tornarono a tormentare Woodson, forzandolo a saltare due partite. In sei stagioni con Green Bay, Woodson ha messo a segno 35 intercetti, ritornandone nove in touchdown, contro i 17 intercetti in 8 anni coi Raiders, di cui 2 ritornati in TD. Nella stagione 2009 \u00e8 stato premiato come miglior difensore dell'anno della NFL e nel 2010 ha vinto il suo primo Super Bowl coi Packers, battendo in finale gli Steelers.\nCarriera professionistica.\nOakland Raiders.\nWoodson dichiar\u00f2 la sua eleggibilit\u00e0 per il Draft NFl dopo la sua stagione da junior a Michigan e fu scelto come quarto assoluto del draft 1998 dagli Oakland Raiders. Dopo la prima stagione, Woodson fu nominato miglior rookie difensivo dell'anno dall'Associated Press. Charles gioc\u00f2 come titolare tutte le 16 gare stagionali, il primo rookie dei Raiders dal 1971 a fare ci\u00f2. Woodson mise a segno 64 tackle guidando la NFL per i defensive back. Fu terzo nella lega per intercetti con 5, uno dei quali lo ritorn\u00f2 in touchdown e forz\u00f2 un fumble. Woodson fu convocato per il suo primo Pro Bowl. Nella sua seconda stagione nel 1999, Woodson fu convocato per il suo secondo Pro Bowl ed inserito nella formazione ideale della stagione dell'Associated Press.\nNella stagione 2000, Woodson gioc\u00f2 come titolare tutte le gare della stagione ma soffr\u00ec un infortunio al dito del piede che gli imped\u00ec di allenarsi. Egli termin\u00f2 la stagione con un primato in carriera di 79 tackle, 4 intercetti, tre fumble forzati ad uno recuperato. Fu introdotto nell'All-Pro da Sports Illustrated e nel second-team dall'Associated Press. Nel suo quarto anno nella NFL, gioc\u00f2 nuovamente tutte le gare da titolare per il quarto anno consecutivo. Termin\u00f2 con due sack, un intercetto, un fumble forzato ed un field goal bloccato. Woodson ritorn\u00f2 i punt per la prima volta in carriera, per un totale di 4 per 47 yards. Charles fu convocato per il quarto Pro Bowl consecutivo. Egli fu inserito negli All-Pro di The Sporting News and College, Pro Football Newsweekly e Football News.\nNel 2002, Woodson soffr\u00ec il primo infortunio di rilievo dai tempi del college, patendo un infortunio alla spalla che lo tenne fuori dal campo per 8 partite. Esso avvenne nel primo tempo della seconda gara stagionale. Malgrado l'infortunio, Woodson gioc\u00f2 il resto della stagione. Dopo essersi ristabilito, salt\u00f2 le ultime tre partite della stagione regolare, a causa della rottura del perone della gamba destra. Woodson gioc\u00f2 come titolare tutte le partite di playoff dei Raiders nel 2002, compreso il Super Bowl XXXVII. Nel Super Bowl, Woodson mostr\u00f2 segni dell'infortunio ma riusc\u00ec comunque a compiere un intercetto nella sconfitta coi Tampa Bay Buccaneers.\nDopo aver perso il Super Bowl nell'anno precedente, i Raiders teriminarono la stagione 2003 con un record di 4-12. Woodson divenne infelice col nuovo capo-allenatore Bill Callahan e lo critic\u00f2 durante la stagione. Woodson rimase in salute per l'intera annata, iniziando da titolare le prime 15 partite. Il suo contratto sarebbe scaduto alla fine della stagione. Woodson raggiunse un accordo con Oakland e fu etichettato come un giocatore portante per la franchigia. La franchise tag stabil\u00ec che il contratto di Woodson sarebbe stata la cifra minima della media del contratto dei 5 cornerback pi\u00f9 pagati della NFL. Malgrado ci\u00f2, Woodson firm\u00f2 un contratto della durata di un solo anno. Nella stagione NFL 2004, Woodson gioc\u00f2 le prime 13 gare della stagione prima di subire un infortunio alla gamba che lo tenne fuori per tre settimane. A fine stagione fu nuovamente designato con la franchise tag e raggiunse un nuovo accordo annuale. Nella stagione 2005, egli gioc\u00f2 le prime 6 gare da titolare prima di rompersi la gamba, rimanendo fuori per tutto il resto dell'annata.\nGreen Bay Packers.\nIl 26 aprile 2006, Woodson e i Green Bay Packers raggiunsero un accordo di 7 anni del valore massimo di 52,7 compresi i bonus e gli incentivi. Egli guadagn\u00f2 10,5 milioni di dollari nel suo primo anno e 18 milioni nei successivi tre. Inoltre vi era un bonus di tre milioni di dollari se Woodson fosse stato convocato per il Pro Bowl in due delle sue prime tre annate. Woodson afferm\u00f2 all'epoca di \"non voler venire a Green Bay\" a causa della percezione che la citt\u00e0 fosse meno cosmopolita ma fu forzato poich\u00e9 i Packers furono l'unica squadra che gli offr\u00ec un contratto. Il cornerback in seguito lod\u00f2 l'organizzazione dei Packers, Mike McCarthy, e la gente dello Stato del Wisconsin per aver avuto fiducia in lui e dichiar\u00f2 che fu \"una benedizione essere giunto a Green Bay.\".\nStagione 2006.\nLibero da infortuni di rilievo durante la stagione 2006, Woodson (insieme a Walt Harris dei San Francisco 49ers) guid\u00f2 la National Football Conference con 8 intercetti. All'epoca quello fu il primato stagionale di Woodson (fino ai 9 del 2009). Egli chiuse al terzo posto dell'intera lega. Gioc\u00f2 anche come ritornatore dei punt stabilmente per la prima volta della sua carriera, ritornando 41 punt per 363 yard.\nStagione 2007.\nIl 14 ottobre 2007 Woodson raccolse un fumble da Santana Moss e lo ritorn\u00f2 in un touchdown da 57 yard nella vittoria 17-14 sui Washington Redskins. Nella gara fece registrare anche un intercetto, il primo della stagione. Woodson fu nominato miglior giocatore difensivo della settimana nella NFC per la sua prestazione contro i Redskins, la prima volta che vinse tale premio. Il 4 novembre 2007 Woodson ritorn\u00f2 un intercetto in un TD per 57 yard con 59 secondi rimanenti nel quarto periodo, siglando la vittoria sui Kansas City Chiefs.\nStagione 2008.\nIl 15 settembre 2008, Woodson fece registrare due intercetti nella vittoria 48-25 sui Detroit Lions. Egli ritorn\u00f2 il secondo intercetto per 41 yard in touchdown. Woodson fu nominato miglior giocatore difensivo della lega nel mese di settembre 2008.\nIl 16 dicembre 2008, Woodson fu convocato per il suo quinto Pro Bowl, il primo coi Packers.\nStagione 2009.\nIl 15 novembre 2009, Woodson mise a segno 9 tackle, un sack, due fumble forzati e un intercetto nella vittoria 17-7 sui Dallas Cowboys. Woodson fu il primo giocatore nella storia della NFL a far registrare un sack, due fumble forzati e un intercetto nella stessa partita. Per questa prestazione fu nominato miglior difensore della settimana della NFC.\nIl 26 novembre 2009, Woodson gioc\u00f2 una grandissima partita nel Giorno del Ringraziamento al Ford Field contro i Detroit Lions. Egli mise a segno 7 tackle, 1 sack, 1 fumble forzato e recuperato (nella stessa giocata), 4 passaggi deviati e 2 intercetti, uno dei quali ritornato in un touchdown. Egli marc\u00f2 la stella dei Lions, il ricevitore Calvin Johnson e lo limit\u00f2 a sole due ricezioni per dieci yard. Anche se una di quelle fu un touchdown, Green Bay vinse la gara 34-12. Woodson fu nominato miglior difensore della NFC della settimana e vinse anche il premio di miglior difensore della NFC del mese di novembre.\nNel gennaio 2010, Woodson fu votato giocatore difensivo del mese per il mese precedente. Fu l'unico giocatore difensivo ad aver vinto tale premio per tre volte nella stessa annata, e raggiunse Barry Sanders e Mike Vanderjagt come gli unici giocatori della storia ad averlo vinto tre volte nella stessa stagione. A fine stagione, Woodson fu premiato come miglior difensore della lega per il 2009.\nEgli ebbe pi\u00f9 intercetti in quattro stagioni coi Packers (28) che nelle precedenti otto stagioni coi Raiders (17). Segn\u00f2 anche pi\u00f9 touchdown (8 contro 2) sack (6 contro 5,5) coi Packers che ad Oakland. La statistiche di Woodson migliorarono in ogni statistica difensiva da quando si un\u00ec ai Packers.\nStagione 2010.\nDurante la stagione 2010, Woodson mise a segno due intercetti e cinque fumble forzati per i Packers. Charles fu convocato come titolare per il suo settimo Pro Bowl. Woodson fu nominato co-capitano difensivo insieme al compagno A.J. Hawk per l'unit\u00e0 difensiva dei Green Bay Packers nei playoff di quell'anno. Egli forn\u00ec una grande prestazione, limitando il Pro-Bowler DeSean Jackson a sole due prese (per 47 yard) e mise a segno 5 tackle nella vittoria dei Packers sui Philadelphia Eagles il 9 gennaio 2011. Woodson gioc\u00f2 anche un ruolo importante nella difesa di Dom Capers nelle vittorie dei playoff contro gli Atlanta Falcons e i Chicago Bears e part\u00ec come titolare contro i Pittsburgh Steelers nel Super Bowl. Con 1.54 prima dell'intervallo del Super Bowl, Woodson si ruppe la clavicola mentre stava guidando la difesa a difendere un passaggio rubato a Mike Wallace. Un emoziato Woodson parl\u00f2 ai suoi compagni di squadra durante l'intervallo. Guardando da bordocampo il secondo tempo, Woodson tif\u00f2 per la sua squadra nella vittoria 31-25, e ottenne il suo primo titolo di campione NFL. Malgrado l'infortunio nella partita, Woodson fin\u00ec la gara con tre tackle, due dei quali solitari.\nBarack Obama disse che se i Bears avessero vinto la finale della NFC li avrebbe visti giocare nel Super Bowl XLV ma che non avrebbe guardato Green Bay. Woodson fece spedire ad Obama una maglietta dicendo: \"Ci vediamo alla Casa Bianca!\" e fece un discorso nello spogliatoio. Egli disse alla squadra che se il Presidente non voleva vedere i Packers giocare al Super Bowl allora loro sarebbero andati alla Casa Bianca. I Packers vinsero il Super Bowl ma non poterono recarsi alla Casa Bianca fino ad agosto a causa del Lockout della NFL. Quando essi alla fine la visitarono, Obama parl\u00f2 del discorso di Woodson e della maglia autografata. Woodson rispose consegnando ad Barack Obama un certificato che affermava che Obama fosse un proprietario di minoranza dei Green Bay Packers. Barack disse anche: \"Ho imparato qualcosa che molti quarterbacks hanno gi\u00e0 imparato. Non si scherza con Charles Woodson.\"\nIl 9 settembre 2010, malgrado gli rimanessero ancora tre anni di contratto, a un trentatreenne Woodson fu offerta un'ulteriore estensione di due anni coi Packers, aggiungendo 5 anni e 55 milioni di dollari al contratto originario. Questa estensione garant\u00ec quasi sicuramente che Woodson si sarebbe ritirato coi Green Bay Packers.\nStagione 2011.\nQuando Woodson intercett\u00f2 Cam Newton dei Carolina Panthers nella settimana 2 della stagione 2011, egli divenne il quarto ex vincitore dell'Heisman Trophy ad essere intercettato da Woodson. Gli altri tre furono Vinny Testaverde, Carson Palmer e Matt Leinart. Woodson raggiunse i 50 intercetti in carriera quanto intercett\u00f2 Kyle Orton nel primo quarto della settimana 4 contro i Denver Broncos. Quello fu l'undicesimo intercetto della carriera ritornato in touchdown e lo pose al secondo posto di tutti i tempi al pari di Rod Woodson.\nI Packers chiusero la stagione col miglior record della lega, 15-1, ma non riuscirono a bissare il titolo dell'anno precedente, venendo eliminati nel divisional round dei playoff dai New York Giants. Woodson fu convocato per l'ottavo Pro Bowl in carriera ed inserito per la settima volta nella formazione ideale della stagione All-Pro. A fine stagione, Woodson fu votato al 36\u00ba posto nella NFL Top 100, l'annuale classifica dei migliori cento giocatori della stagione.\nStagione 2012.\nNella prima gara della stagione 2012, persa contro i San Francisco 49ers, Woodson mise a segno 1,5 sack su Alex Smith. Il gioved\u00ec successivo, contro gli storici rivali dei Chicago Bears, Woodson fece registrare il primo intercetto in stagione, il 55\u00ba in carriera, ai danni di Jay Cutler. Nella settimana 4, coi Packers che superarono 28-27 i New Orleans Saints, Woodson mise a referto 11 tackle. Nella vittoria della settimana 7 sui Rams, Woodson sub\u00ec un infortunio a una vertebra del collo che lo tenne fuori per 6 settimane. Fece ritorno nel primo turno di playoff contribuendo alla vittoria sui Vikings, mentre i Packers furono eliminati nel turno successivo dai 49ers. A fine anno fu classificato al numero 85 nella classifica dei migliori cento giocatori della stagione.\nIl 15 febbraio 2013, Woodson fu svincolato dai Packers.\nRitorno ai Raiders.\nStagione 2013.\nIl 21 maggio 2013, il trentasettenne Woodson firm\u00f2 un contratto annuale per fare ritorno ai Raiders del valore massimo di 4,3 milioni di dollari e 700.000 dollari di bonus alla firma Nella settimana 4 contro i Washington Redskins mise a segno il suo primo sack stagionale da 10 yard ai danni di Robert Griffin III. La settimana successiva, Woodson fece registrare un intercetto su Philip Rivers nella vittoria sui San Diego Chargers, pareggiando il record NFL con il tredicesimo touchdown difensivo della carriera su un fumble recuperato, venendo premiato come miglior difensore della AFC della settimana. Nella settimana successiva, contro gli imbattuti Kansas City Chiefs forz\u00f2 un fumble su Jamaal Charles e ne recuper\u00f2 un altro per la seconda settimana consecutiva. Nella settimana 11 contro gli Houston Texans forz\u00f2 due fumble. Uno su Garrett Graham sulle 39 yard avversarie, poi ritornato dal proprio compagno di squadra Phillip Adams per 26 yard. Nell'azione successiva i Raiders convertirono in touchdown il pallone recuperato. L'altro fumble lo forz\u00f2 su Ben Tate sulle 2 yard proprie, poi recuperato dallo stesso Tate. Nell'ultima gara della stagione, Woodson guid\u00f2 la sua squadra con 11 tackle e mise a segno un sack ma i Raiders furono sconfitti dai Broncos.\nStagione 2014.\nNella prima gara del 2014, Woodson mise subito a segno un intercetto su Geno Smith ma la sua squadra fu sconfitta dai Jets. La prima vittoria per Oakland giunse solamente nella settimana 12 contro i Chiefs in una gara in cui Charles fece registrare un sack su Alex Smith che lo rese il primo giocatore della storia della NFL a mettere a segno 50 intercetti e 20 sack in carriera. Grazie a quella prestazione, in cui mise a segno anche nove tackle e un passaggio deviato, fu premiato come miglior difensore della AFC della settimana. Due turni dopo fece registrare il terzo intercetto stagionale su Colin Kaepernick, contribuendo alla vittoria a sorpresa sui 49ers. Il quarto fu nella vittoria del penultimo turno sui Bills in cui raggiunse il traguardo dei sessanta intercetti in carriera. A fine anno fu inserito al 64\u00ba posto nel NFL Top 100.\nStagione 2015.\nNel terzo turno, con un intercetto su Josh McCown a 38 secondi dal termine, Woodson sigill\u00f2 una vittoria che chiuse una striscia di 11 sconfitte consecutive di Oakland in trasferta. Nella settimana che precedette la gara del quinto turno, il giocatore espresse il suo disappunto per non essere ancora riuscito ad intercettare Peyton Manning in 18 anni di carriera professionistica. Vi riusc\u00ec proprio in quella gara per due volte, arrivando a quota 64 in carriera e diventando il primo giocatore della storia della NFL con una gara con pi\u00f9 di un intercetto sopra i 39 anni. A fine ottobre, Woodson fu premiato come miglior difensore della AFC del mese in cui fece registrare tre intercetti.\nIl 21 dicembre, a due gare dal termine della stagione, Woodson annunci\u00f2 che quella sarebbe stata la sua ultima annata. A fine anno fu convocato per il nono Pro Bowl in carriera ed inserito nel Second-team All-Pro."}
{"id": "3993394", "revid": "757396", "url": "https://it.wikipedia.org/wiki?curid=3993394", "title": "Club Baloncesto Sevilla 2009-2010", "text": "Questa voce raccoglie le informazioni riguardanti il Club Baloncesto Sevilla nelle competizioni ufficiali della stagione 2009-2010.\nStagione.\nLa stagione 2009-2010 del Club Baloncesto Sevilla \u00e8 la 21\u00aa nel massimo campionato spagnolo di pallacanestro, la Liga ACB.\nAl termine della regular season, con all'attivo 19 vittorie e 15 sconfitte, si piazz\u00f2 al sesto posto riuscendo ad accedere ai playoff. Ai playoff venne eliminato ai quarti di finale, dopo tre gare, dal Real Madrid\nRoster.\n\"Aggiornato al 30 luglio 2021.\""}
{"id": "3993396", "revid": "486946", "url": "https://it.wikipedia.org/wiki?curid=3993396", "title": "\u015eu", "text": ""}
{"id": "3993397", "revid": "287204", "url": "https://it.wikipedia.org/wiki?curid=3993397", "title": "Sm\u00e1ratorg 3", "text": "Sm\u00e1ratorg 3 \u00e8 un edificio situato a K\u00f3pavogur, in Islanda.\nDescrizione.\nUtilizzato per ospitare da uffici e negozi, \u00e8 l'edificio pi\u00f9 alto in Islanda e supera in altezza Hallgr\u00edmskirkja. \u00c8 la quarta struttura architettonica pi\u00f9 alta della nazione dopo il trasmettitore Ei\u00f0ar, gli alberi del Trasmettitore Radio Navale di Grindavik e l'albero del trasmettitore radio Hellissandur.\nLa torre \u00e8 situata a Sm\u00e1rahverfi, K\u00f3pavogur, dove si trova anche il centro commerciale Sm\u00e1ralind. L'edificio ha 20 piani e raggiunge i 77,6 metri in altezza. La torre \u00e8 stata progettata dal collettivo di architetti Ark\u00eds.\nLa societ\u00e0 multinazionale di contabilit\u00e0 e consulenza Deloitte ha sede nella torre.\nL'edificio \u00e8 stato aperto l'11 febbraio 2008."}
{"id": "3993399", "revid": "48972751", "url": "https://it.wikipedia.org/wiki?curid=3993399", "title": "Citt\u00e0 Vecchia di Trieste", "text": ""}
{"id": "3993400", "revid": "2159805", "url": "https://it.wikipedia.org/wiki?curid=3993400", "title": "Citt\u00e0 Vecchia (Trieste)", "text": "Citt\u00e0 Vecchia (\"Zit\u00e0 Vecia\" in dialetto triestino) \u00e8 il centro storico di Trieste, con circa 2000 abitanti.\n\u00c8 posta tra i quartieri di Cavana, San Giusto e l'antico ghetto ebraico, \u00e8 il centro storico e il pi\u00f9 antico insediamento urbano di Trieste. Assieme ai quartieri di Borgo Teresiano e Barriera Nuova fa parte della IV Circoscrizione.\nGeografia fisica.\nTerritorio.\nLa Citt\u00e0 Vecchia \u00e8 compresa in un dislivello di circa 60 metri: esso declina dal colle di San Giusto, alto appunto 60 m s.l.m., fino ad un'area pianeggiante presso le rive del Mare Adriatico, nella zona di piazza Unit\u00e0.\nNel settore collinare, oltre al castello e alla cattedrale, \u00e8 presente un parco denominato \"Parco della Rimembranza\"; sotto il colle sono presenti un'importante arteria cittadina, la \"Galleria Scipione de Sandrinelli\" e un parcheggio sotterraneo.\nIdrografia.\nNonostante la frazione sorga in pieno centro cittadino, fino alla met\u00e0 dell'Ottocento erano presenti dei piccoli corsi d'acqua, ora interrati o prosciugati. I pi\u00f9 importanti sono:\nMonumenti e luoghi d'interesse.\nArchitetture civili e siti archeologici.\nNella zona, siccome era il centro dell'antica citt\u00e0 romana \"Tergeste\", sono presenti molti siti archeologici risalenti all'epoca romana.\nGeografia antropica.\nUrbanistica.\nIl borgo di Citt\u00e0 Vecchia si colloca nel centro nevralgico di Trieste. \u00c8 chiuso a nord-ovest dal mar Adriatico, a nord-est dal Borgo Teresiano, a sud dal quartiere di San Giacomo e a sud-ovest da San Vito. Gran parte del quartiere \u00e8 di solo accesso pedonale, specialmente le zone di Cavana e san Giusto.\nSuddivisioni storiche.\nCitt\u00e0 Vecchia \u00e8 composta da diversi comuni censuari o rioni, sorti e sviluppatisi in epoche diverse:\nCultura.\nIstruzione.\nScuole.\nDue degli istituti secondari della citt\u00e0 hanno sede nel rione, l'ISIS \"Tomaso di Savoia duca di Genova\" con indirizzo nautico di piazza Hortis e la ex sede dell'ISIS \"Carducci - Dante\" del corso liceale di Scienze umane in via Madonna del Mare (ora il biennio ha sede in via Rismondo mentre il triennio in via Corsi. Gli indirizzi classico, linguistico e musicale hanno sede nei pressi di Piazza Oberdan). Ora al posto dell' ex sede ci sono i resti di una chiesa paleocristiana. \nCavana.\nQuartiere completamente pedonalizzato, \u00e8 composto da piccoli vicoli stretti e talvolta ripidi, dominato dalla via e piazza \"Cavana\".\nGhetto ebraico.\nLa zona dietro piazza della Borsa comincia a popolarsi quando Leopoldo I d'Austria istituisce il ghetto di Trieste nel centro della citt\u00e0. Il ghetto si sarebbe dovuto sviluppare nelle periferie della citt\u00e0 ma, dopo le proteste della cittadinanza, venne edificato a un passo da piazza Unit\u00e0 (allora piazza San Pietro). Circa cento ebrei si trasferirono nel nuovo ghetto, chiuso da alte mura con tre entrate: Beccherie, Riborgo e piazza del Rosari. Tuttavia, le porte del ghetto vennero aperte definitivamente nel 1784, con l'ordine di Giuseppe II dopo aver emesso l'editto \"patente di tolleranza\", in cui si estendeva la libert\u00e0 religiosa."}
{"id": "3993407", "revid": "767487", "url": "https://it.wikipedia.org/wiki?curid=3993407", "title": "Crystian Souza Carvalho", "text": ""}
{"id": "3993412", "revid": "1782831", "url": "https://it.wikipedia.org/wiki?curid=3993412", "title": "Gon (videogioco)", "text": " \u00e8 un videogioco a piattaforme per Super Nintendo sviluppato dalla TOSE e pubblicato dalla Bandai. Il videogioco \u00e8 un adattamento del manga \"Gon\" di Masashi Tanaka, che parla della vita quotidiana di un piccolo dinosauro di nome Gon.\nTrama.\nCome il manga, il videogioco \u00e8 caratterizzato da una trama minima e nessun dialogo. Il gioco invece si concentra molto sulle situazioni comiche in cui Gon finisce, particolarmente quando \u00e8 alla ricerca di cibo e quando interagisce con altri animali. Gon si avventurer\u00e0 in ecosistemi diversi che compongono l'intero mondo preistorico.\nModalit\u00e0 di gioco.\nI nemici di Gon comprendono scimmie, facoceri, orsi polari, rinoceronti, yak, tigri dai denti a sciabola e squali, in grado di inghiottire Gon in un colpo solo, bench\u00e9 nella maggioranza dei casi, Gon possa liberarsi senza troppi problemi.\nEredit\u00e0.\nGon successivamente sar\u00e0 uno dei personaggi giocabili segreti del videogioco per Sony PlayStation \"Tekken 3\" nel 1998. Un nuovo platform, \"\", \u00e8 stato sviluppato per Nintendo 3DS e pubblicato nel 2012 dalla Namco Bandai Games."}
{"id": "3993414", "revid": "767487", "url": "https://it.wikipedia.org/wiki?curid=3993414", "title": "La vendetta dei Dalton", "text": "La vendetta dei Dalton (\"When the Daltons Rode\") \u00e8 un film western del 1940 diretto da George Marshall, ispirato alla leggenda della banda dei fratelli Dalton.\nTrama.\nQuando il giovane avvocato Tod Jackson arriva nel Kansas dei pionieri, scopre che i suoi amici allevatori Grat e Bob Dalton rischiano di perdere il loro terreno in un affare sporco. Jackson cerca di dare loro un aiuto, ma una falsa accusa di omicidio tramuta i Dalton in fuorilegge, e Jackson si vedr\u00e0 costretto a scegliere tra la lealt\u00e0 verso i suoi amici e il rispetto della legge."}
{"id": "3993416", "revid": "599013", "url": "https://it.wikipedia.org/wiki?curid=3993416", "title": "Gary Chivers", "text": "Carriera.\nClub.\nChivers cominci\u00f2 la carriera nel 1978, con la maglia del Chelsea. Vi rimase fino al 1983, in quello che fu uno dei periodi pi\u00f9 bui della storia del club. Si trasfer\u00ec poi allo Swansea City e successivamente a QPR, Watford e Brighton. Pass\u00f2 poi ai norvegesi del Lyn Oslo, per cui debutt\u00f2 nella Tippeligaen in data 5 settembre 1993, schierato titolare nella sconfitta per 6-3 sul campo del Molde. Torn\u00f2 poi nel Regno Unito, per giocare nel Bournemouth: qui chiuse la sua carriera professionistica."}
{"id": "3993426", "revid": "74173", "url": "https://it.wikipedia.org/wiki?curid=3993426", "title": "La\u1e2bamu", "text": "La\u1e2bamu \u00e8 una dea mesopotamica.\nGenealogia.\nPresso i babilonesi \u00e8 la figlia primogenita di Aps\u00fb e Ti\u0101mat e la sposa di La\u1e2bmu, con cui genera An\u0161ar e Ki\u0161ar. Presso i sumeri, invece, i Lahama erano divinit\u00e0 delle acque, appartenenti ad Enki.\nIconografia.\n\u00c8 raffigurata come un drago o come "}
{"id": "3993427", "revid": "767487", "url": "https://it.wikipedia.org/wiki?curid=3993427", "title": "Anshar", "text": ""}
{"id": "3993430", "revid": "767487", "url": "https://it.wikipedia.org/wiki?curid=3993430", "title": "Islam Gr\u010dki", "text": "Islam Gr\u010dki (in italiano \"Islam Greco\", desueto) \u00e8 un insediamento della Croazia appartenente al comune di Bencovazzo."}
{"id": "3993432", "revid": "767487", "url": "https://it.wikipedia.org/wiki?curid=3993432", "title": "Kishar", "text": ""}
{"id": "3993433", "revid": "110157", "url": "https://it.wikipedia.org/wiki?curid=3993433", "title": "Torneo di pallacanestro maschile NCAA Division I 1987", "text": "Il Torneo di pallacanestro maschile NCAA Division I 1987 si disput\u00f2 dal 12 marzo al 30 marzo 1987. Si tratt\u00f2 della 49\u00aa edizione del torneo.\nVinsero il titolo gli Indiana Hoosiers allenati da Bob Knight, al quinto successo della loro storia. Keith Smart venne eletto Most Outstanding Player.\nSquadre.\nLe squadre partecipanti furono 64, suddivise in quattro Region: East, Midwest, Southeast e West."}
{"id": "3993435", "revid": "287204", "url": "https://it.wikipedia.org/wiki?curid=3993435", "title": "Ki\u015far", "text": ""}
{"id": "3993437", "revid": "767487", "url": "https://it.wikipedia.org/wiki?curid=3993437", "title": "Anatu", "text": ""}
{"id": "3993438", "revid": "767487", "url": "https://it.wikipedia.org/wiki?curid=3993438", "title": "Francesco Radio", "text": "Carriera.\nDebutta in Serie C con l'Imperia nel 1971, e dopo un anno in Serie D con il Foligno, torna in terza serie con la maglia dell'Empoli.\nNel 1975 debutta in Serie B con la Sambenedettese disputando 21 gare e nei due anni successivi \u00e8 in Serie C con il Benevento. Dal 1978 al 1981 gioca in Serie C1 con la Turris.\nIn seguito torna ad Empoli dove vince il campionato di Serie C1 1982-1983 e disputa altre due stagioni in Serie B per un totale di 66 presenze; passa infine alla Ternana in Serie C1 ed al Sorrento, dove termina la carriera da professionista nel 1987."}
{"id": "3993439", "revid": "767487", "url": "https://it.wikipedia.org/wiki?curid=3993439", "title": "La calma del bosco", "text": "La calma del bosco (in ceco: Klid, nota anche col titolo in inglese Silent Woods) \u00e8 una composizione di Anton\u00edn Dvo\u0159\u00e1k, inizialmente pubblicata con il titolo tedesco Waldesruhe, che \u00e8 la quinta parte del ciclo per pianoforte a quattro mani Dalla foresta Boema (\"Ze \u0160umavy\") Op. 68 / B. 133, composto nel 1883. La composizione venne anche trascritta dal compositore per violoncello e pianoforte (B. 173) e per violoncello ed orchestra (B. 182).\nLa stesura originale, Op. 68, avvenne nel 1883 su richiesta di Fritz Simrock. Famoso per i suoi arrangiamenti di opere popolari per altri strumenti, nel dicembre del 1891 Dvo\u0159\u00e1k arrangi\u00f2 il quinto pezzo per violoncello e pianoforte, in occasione di un tour di addio che prepar\u00f2 con il violinista Ferdinand Lachner ed il violoncellista Hanus Wihan, prima di salpare per il Nuovo Mondo, nei primi mesi del 1892. L'arrangiamento raggiunse cos\u00ec tanta fama che Dvo\u0159\u00e1k fece un nuovo arrangiamento per violoncello ed orchestra il 28 ottobre del 1893. Gli arrangiamenti furono prima pubblicati intorno alla fine del 1894 da Fritz Simrock, che cambi\u00f2 il titolo tedesco scelto da Dvo\u0159\u00e1k - \"Die Ruhe\" (The Silence) - in \"Waldesruhe\" (Silent Woods).\nCome gli altri brani dell'Op. 68, \"Silent Woods\" \u00e8 un pezzo lirico che nasce con tempo \"Lento e molto cantabile\" per l'introduzione, un tema sognante in Re bemolle maggiore, ripreso (\"Lento. Tempo I\") dopo un intermezzo (\"Un pochettino pi\u00f9 mosso\") in Do diesis minore."}
{"id": "3993440", "revid": "47767", "url": "https://it.wikipedia.org/wiki?curid=3993440", "title": "Reiko (nome)", "text": "Origine e diffusione.\nPu\u00f2 significare \"bella bambina\" oppure \"prossima bambina\". Il nome Rei pu\u00f2 essere un suo ipocoristico."}
{"id": "3993441", "revid": "767487", "url": "https://it.wikipedia.org/wiki?curid=3993441", "title": "Emilio Doveri", "text": "Carriera.\nCalciatore.\nDebutta in Serie D nel 1976 con la Cerretese, con cui approda in Serie C2 nel 1978.\nDopo un altro anno in Serie C2 a , passa all' con cui vince il campionato di Serie C1 1981-1982 e disputa le due stagioni seguenti in Serie B, totalizzando 56 presenze in serie cadetta.\nDisputa il campionato di Serie C1 1985-1986 con la maglia della .\nCollaboratore tecnico.\nConclusa la carriera agonistica \u00e8 rimasto nel mondo del calcio. Dal 1989 al 1993 \u00e8 stato osservatore per l'Udinese, nei due anni successivi per l'Inter e poi per il Padova.\nDal 2003 affianca come vice l'allenatore Massimiliano Allegri, alla guida di Aglianese, Spal e Grosseto. Dopo un anno nello staff tecnico del Lecco, torna al fianco di Allegri in tutte le sue successive esperienze: Sassuolo, Cagliari, Milan e Juventus, con l'incarico di collaboratore tecnico-tattico ed osservatore di fiducia anche in campo internazionale."}
{"id": "3993442", "revid": "767487", "url": "https://it.wikipedia.org/wiki?curid=3993442", "title": "Capps (Arkansas)", "text": "Capps \u00e8 una localit\u00e0 (\"unincorporated community\") degli Stati Uniti d'America nella Contea di Boone nello Stato dell'Arkansas. Capps si trova sulla Arkansas Highway 392 a est di Harrison."}
{"id": "3993444", "revid": "125075880", "url": "https://it.wikipedia.org/wiki?curid=3993444", "title": "Un universo inquieto", "text": "Un universo inquieto \u00e8 un saggio scritto dal Premio Nobel Rita Levi-Montalcini nel 2011 e dedicato alla sorella gemella Paola, pittrice \"libera, transfuga vestale d'arte\".\nIl titolo riprende quello in inglese di una sua opera (\"Restless Universe\"), dove attraverso l'utilizzo della matematica e di forme geometriche esterna la sua inesausta creativit\u00e0 artistica, tradotta in seguito nella molteplicit\u00e0 delle sue configurazioni sia pittoriche che cinetico-luminose.\nNel libro sono riportati alcuni disegni ed appunti di Paola ritrovati in un taccuino, corredati da riflessioni sulle tecniche adottate dai pi\u00f9 grandi pittori rinascimentali e barocchi. Sono stati inoltre trascritti articoli di giornali e 62 lettere inviate alla madre Adele, a Rita e all'amico Bruno Zevi, da cui emerge uno spaccato del suo vissuto umano ed artistico, e di quanti hanno avuto modo di amarla ed ammirarla tra i quali Giorgio De Chirico, Giulio Carlo Argan, Tullia Zevi, Gillo Dorfles, Lalla Romano e molti altri."}
{"id": "3993445", "revid": "287204", "url": "https://it.wikipedia.org/wiki?curid=3993445", "title": "Antum", "text": ""}
{"id": "3993449", "revid": "1776051", "url": "https://it.wikipedia.org/wiki?curid=3993449", "title": "Torrette (Santi Filippo e Giacomo)", "text": "Torrette (in croato Turanj) \u00e8 una frazione del comune croato di Santi Filippo e Giacomo."}
{"id": "3993451", "revid": "757396", "url": "https://it.wikipedia.org/wiki?curid=3993451", "title": "Basket Zaragoza 2008-2009", "text": "Questa voce raccoglie le informazioni riguardanti il Basket Zaragoza 2002 nelle competizioni ufficiali della stagione 2008-2009.\nStagione.\nLa stagione 2008-2009 del Basket Zaragoza 2002 \u00e8 la 1\u00aa nel massimo campionato spagnolo di pallacanestro, la Liga ACB.\nAl termine della stagione regolare si classific\u00f2 al diciassettesimo posto retrocedendo cos\u00ec nella Liga LEB.\nRoster.\n\"Aggiornato al 14 luglio 2018.\""}
{"id": "3993453", "revid": "287204", "url": "https://it.wikipedia.org/wiki?curid=3993453", "title": "Kaspar Decurtins", "text": "Viene considerato uno dei pionieri del movimento sociale cattolico europeo.\nBiografia.\nDi fede cattolica, nel 1877 fu membro del Consiglio cantonale dei Grigioni, rimanendovi fino al 1881, quando fu eletto al consiglio federale svizzero.\nFu uno dei fondatori del movimento cristiano - sociale in Svizzera e anche consigliere di papa Leone XIII per l'enciclica \"Rerum Novarum\", pubblicata il 15 luglio 1891, con la quale la Chiesa prendeva posizione in campo sociale e fondava la moderna dottrina sociale cristiana. Il suo nome \u00e8 legato alla legislazione sociale del lavoro, attuata in Svizzera nel 1888 - 1889, che promuoveva la tutela di artigiani e contadini, promuovendo al contempo l'avvio di una legislazione sociale internazionale, per la quale organizz\u00f2 nel 1897 il congresso di Zurigo. Assunse un ruolo importante dal punto di vista storico con scritti contro il modernismo.\nNel 1905, scaduto il suo mandato come parlamentare, Decurtins contribu\u00ec a fondare, insieme con Georges Python, l'universit\u00e0 di Friburgo, dove anche insegn\u00f2 fino al 1914, quando, allo scoppio della Prima guerra mondiale, ritorn\u00f2 nella sua cittadina natale, morendovi due anni dopo.\n\u00c8 autore della \"Crestomazia Romancia\", monumentale raccolta in 13 volumi della letteratura romancia."}
{"id": "3993457", "revid": "287204", "url": "https://it.wikipedia.org/wiki?curid=3993457", "title": "Gran Premio motociclistico di Germania 1994", "text": "Il Gran Premio motociclistico di Germania 1994 fu il sesto Gran Premio della stagione e si disput\u00f2 il 12 giugno 1994 sul circuito di Hockenheim.\nNella classe 500 il vincitore per la terza volta consecutiva fu Mick Doohan su Honda, partito in pole position, davanti a Kevin Schwantz e ad Alberto Puig, al primo podio nella classe regina. Nella classe 250, come nel Gran Premio precedente, i primi tre piloti al traguardo furono gli italiani Loris Capirossi, Max Biaggi e Doriano Romboni. La gara della 125 vide invece la seconda vittoria stagionale di Dirk Raudies, che precedette sul traguardo Kazuto Sakata e Tomomi Manako, quest'ultimo all'esordio nel motomondiale. Nello stesso week-end si disput\u00f2 la seconda prova dei sidecar, che si concluse con la vittoria dell'equipaggio formato da Rolf Biland e Kurt Waltisperg.\nClasse sidecar.\nLa gara fu fermata con la bandiera rossa durante il 14\u00ba dei 16 giri previsti a causa di un incidente che aveva coinvolto sette equipaggi e per il quale era stato necessario l'intervento dei soccorsi: nell'incidente, avvenuto in uno dei rettilinei percorsi ad alta velocit\u00e0, alcuni concorrenti rimasero feriti, mentre a farne maggiormente le spese fu il passeggero Simon Prior, che, trasportato in gravi condizioni all'ospedale di Mannheim, mor\u00ec il marted\u00ec successivo alla gara a causa dei traumi subiti."}
{"id": "3993459", "revid": "738436", "url": "https://it.wikipedia.org/wiki?curid=3993459", "title": "Yeshivah celeste", "text": ""}
{"id": "3993463", "revid": "767487", "url": "https://it.wikipedia.org/wiki?curid=3993463", "title": "Stanley e il drago", "text": "Stanley e il drago (\"Stanley's Dragon\") \u00e8 un film del 1994 diretto da Gerry Poulson.\nIl film, di produzione britannica, fu trasmesso in Italia su RaiSat Ragazzi diviso in 4 parti.\nTrama.\nUn ragazzino porta a casa, dopo una gita scolastica, un uovo preistorico. Questo in seguito si schiude facendo fuoriuscire un drago. Dopo qualche tempo, e dopo che il drago ha raggiunto considerevoli dimensioni essendo cresciuto, il ragazzo dovr\u00e0 fare i conti con le autorit\u00e0 locali che intendono chiudere l'animale in uno zoo.\nProduzione.\nIl film fu diretto da Gerry Poulson e scritto da Richard Carpenter.\nDistribuzione.\nIl film fu distribuito nel Regno Unito nel 1994.\nAlcune delle uscite internazionali sono state:\nCritica.\nSecondo MyMovies (\"Fantafilm\") il film si apprezza per \"la qualit\u00e0 degli effetti speciali e per la piacevole impostazione favolistica\"."}
{"id": "3993464", "revid": "46931", "url": "https://it.wikipedia.org/wiki?curid=3993464", "title": "Stanley's Dragon", "text": ""}
{"id": "3993466", "revid": "767487", "url": "https://it.wikipedia.org/wiki?curid=3993466", "title": "Electric Rattlesnake", "text": "Electric Rattlesnake \u00e8 un brano del gruppo musicale statunitense Overkill. \nSi tratta del primo singolo proveniente dall'album \"The Electric Age\" del 2012, ed \u00e8 stato reso disponibile su iTunes in formato digitale a partire dal 27 febbraio 2012."}
{"id": "3993467", "revid": "827882", "url": "https://it.wikipedia.org/wiki?curid=3993467", "title": "Henry Jacob Bigelow", "text": "A renderlo celebre fu anche il suo impegno contro la vivisezione. Sua la frase: \u00abVerr\u00e0 un tempo in cui il mondo guarder\u00e0 alla moderna vivisezione in nome della Scienza come adesso si guarda ai roghi in nome della Religione\u00bb.\nEra figlio del botanico Jacob Bigelow."}
{"id": "3993469", "revid": "48973469", "url": "https://it.wikipedia.org/wiki?curid=3993469", "title": "Turanj", "text": ""}
{"id": "3993473", "revid": "1223843", "url": "https://it.wikipedia.org/wiki?curid=3993473", "title": "Mala Pasqua!", "text": "Mala Pasqua! di Stanislao Gastaldon \u00e8 un dramma lirico in tre atti su libretto di Giovanni Domenico Bartocci-Fontana. L'opera \u00e8 ispirata alla novella di Giovanni Verga \u201cCavalleria rusticana\u201d da cui lo stesso Verga aveva tratto l'omonimo dramma teatrale.\n\"Mala Pasqua!\" debutt\u00f2 il 9 aprile 1890 al Teatro Costanzi di Roma, sei settimane prima dell'opera di Pietro Mascagni \"Cavalleria rusticana\", basata anch'essa sul dramma verghiano. Sebbene il libretto di Bartocci-Fontana aggiungesse alcuni elementi non presenti nell'originale ampliandone degli altri, e sebbene il nome di \"Santuzza\" fosse stato modificato in \"Carmela\", la trama e l'impostazione di base rimanevano le stesse.\nIl titolo si riferisce alla \"mala Pasqua\", ossia alla maledizione che Carmela lancia a Turiddu, l'amante che l'aveva respinta.\nDopo la sua prima a Roma, \"Mala Pasqua!\" and\u00f2 ancora in scena a Perugia e a Lisbona per essere poi eclissata dal successo fenomenale dell'opera di Mascagni. Infatti, dopo l'esecuzione del 1891 a Lisbona, non \u00e8 stata pi\u00f9 riproposta fino al 2010, quando \u00e8 stata presentata in forma semiscenica ad Agrigento.\nStoria della rappresentazione.\n\"Mala Pasqua!\" ha debuttato il 9 aprile 1890 al Teatro Costanzi di Roma con Elena Teodorini e Giuseppe Russitano nei ruoli di \u201cCarmela\u201d e di \u201cTuriddu\u201d.\nL'opera fu replicata tre volte per un totale di quattro rappresentazioni. Il ricavato dei primi tre spettacoli era destinato al comitato del \"Tiro a Segno Nazionale\" (l'associazione nazionale italiana per il tiro a segno), che aveva anche finanziato la produzione. La sera della prima tra il pubblico presente c'erano la principessa Odescalchi, la signora Lina Crispi (moglie del primo ministro Francesco Crispi) e diversi politici di primo piano tra cui Paolo Boselli, Federico Seismit-Doda, e Luigi Miceli.\nNonostante le perplessit\u00e0 dei critici, l'opera incontr\u00f2 il favore del pubblico che sottoline\u00f2 il suo entusiasmo con forti applausi e l'invito rivolto a Gastaldon di salire sul palco per ricevere l'ovazione ancor prima che lo spettacolo fosse giunto a termine. Al contrario, la rivista \"La Civilt\u00e0 Cattolica\", pur non entrando nel merito delle qualit\u00e0 artistiche e musicali dell'opera, manifest\u00f2 il suo sdegno per una scena riguardante una processione religiosa che si snodava sul palco durante il racconto di \"cose sordide e adulterio\", definendo l'episodio \"un sacrilegio e insulto vile\u201d. Secondo la rivista, durante la scena incriminata, i cattolici devoti uscirono dal teatro lasciandovi un pubblico che consisteva in gran parte di \"massoni, fucilieri, e un assortimento di gente volgare\".\nNel frattempo l'opera di Mascagni \"Cavalleria rusticana\" vinceva il concorso di Sonzogno. La prima avvenne sei settimane dopo \"Mala Pasqua!\" nello stesso teatro di Roma ed ebbe un successo talmente grande che fin\u00ec per offuscare completamente il lavoro di Gastaldon.\n\"Mala Pasqua!\", oltre che a Roma, nel Settembre 1890 fu rappresentata al Teatro Morlacchi di Perugia e nel Febbraio 1891 al Teatro S\u00e3o Carlos di Lisbona, con la Teodorini nel ruolo di Carmela in entrambe le occasioni.\nDopo il 1891 l'opera cadde nell'oblio pi\u00f9 completo, tanto che alcuni libri di riferimento del tardo ventesimo secolo affermavano con certezza che la partitura era andata persa; in realt\u00e0 nel 1890 era stata pubblicata da Ricordi e ancora oggi \u00e8 reperibile in diverse biblioteche europee e statunitensi.\nIl 22 giugno 2010, dopo 120 anni dalla sua ultima rappresentazione, \"Mala Pasqua!\" \u00e8 stata riproposta presso il Museo archeologico regionale di Agrigento. Eseguita al pianoforte in forma semiscenica, \u00e8 stata presentata nell'ambito di una conferenza ad essa dedicata dal titolo: \"Mala Pasqua! La Cavalleria dimenticata\". Prodotta e organizzata dal Teatro Pirandello di Agrigento, l'opera di Gastaldon \u00e8 stata diretta dal regista Paolo Panizza, con Elena Candia e Piero Lupino Mercuri nei ruoli di Carmela e di Turiddu e con i Maestri Claudio Onofrio Gallina al pianoforte e Loredana Russo alla direzione del coro.\nTrama.\nUn villaggio siciliano del XIX secolo durante la Domenica di Pasqua.\nTuriddu e Lola sono amanti. La prima amante di Turiddu, Carmela, lo affronta la mattina di Pasqua al di fuori della chiesa del villaggio, lo maledice in una rabbia gelosa, e poi racconta ad Alfio, marito di Lola, la vicenda. Per conservare il suo onore, Alfio sfida Turiddu a duello e lo pugnala a morte.\nCollegamenti esterni.\n\"Mala Pasqua!\", il libretto dell'opera su Archive.org"}
{"id": "3993480", "revid": "1543377", "url": "https://it.wikipedia.org/wiki?curid=3993480", "title": "Fondazione Pangea Onlus", "text": "Fondazione Pangea Onlus \u00e8 una Organizzazione non lucrativa di utilit\u00e0 sociale italiana che nasce nel 2002. \nLavora nell'ambito dei diritti umani per le donne, favorendone, con progetti di sviluppo e cooperazione, il riscatto economico e sociale, operando in contesti discriminanti e particolarmente segnati da povert\u00e0, emarginazione guerre e conflitti.\nVisione e missione di Fondazione Pangea Onlus.\nFondazione Pangea Onlus opera nel post emergenza, con progetti dedicati al riscatto socio-economico delle donne, capaci, in situazione di particolare povert\u00e0 ed emarginazione, di moltiplicare il benessere ricevuto per tutta la famiglia, apportando reale sviluppo nelle comunit\u00e0 in cui vivono.\nLa Fondazione promuove una cultura di pari dignit\u00e0 e rispetto, valorizzando il ruolo e la posizione delle donne e la loro partecipazione attiva alla societ\u00e0, nella prospettiva della promozione di una cultura di pace a partire dalla donna.\nStruttura.\nFondazione Pangea Onlus \u00e8 una struttura apolitica che opera in diversi paesi del mondo, avvalendosi della collaborazione di associazioni e ong partner locali che gi\u00e0 lavorano nell'ambito dei diritti di genere e con i quali sviluppa sinergicamente i programmi.\nHa sede in Italia, a Milano e Roma.\nMetodi, strumenti e ambiti di intervento.\nIn collaborazione con i partner locali, Fondazione Pangea Onlus realizza progetti di cooperazione utilizzando il microcredito come principale strumento di sviluppo per le donne che versano in particolari situazioni di disagio, emarginazione, povert\u00e0 e discriminazione.\nLe beneficiarie vengono inserite in un programma volto ad avviare attivit\u00e0 in proprio nell'ambito dell'agricoltura, dell'allevamento, del piccolo commercio, realizzate a partire dai prestiti e gestito grazie alle attivit\u00e0 formative previste dai progetti.\nVengono inoltre realizzati corsi di formazione professionale, gestione del microcredito, alfabetizzazione (anche per le minori), educazione e assistenza igienico sanitaria, educazione ai diritti umani, attivit\u00e0 di sensibilizzazione.\nViene prestata particolare attenzione alla salute riproduttiva, al tema della maternit\u00e0 , all'assistenza al parto e alla salute dei primi mesi di vita del bambino.\nPangea realizza specifici programmi rivolti alle donne disabili (a Calcutta) fornendo supporto per un'adeguata assistenza sanitaria, visite specialistiche e fornitura di supporti ortopedici e per altri tipi di disabilit\u00e0.\nPromuove la sensibilizzazione e l'aggregazione, per eliminare la cultura discriminante e violenta in cui le donne sono costrette a vivere in molte parti del mondo.\n\u00c8 attiva in Italia con progetti specifici per contrastare la violenza contro le donne, per il recupero del rapporto con i figli che hanno assistito alla violenza, e per favorire l'inclusione sociale e lavorativa a donne non bancabili.\nLavora a livello internazionale realizzando programmi di advocacy sui diritti di genere; \u00e8 membro promotore della campagna Lavori in Corsa - 30 anni Cedaw per la promozione della Cedaw, la Convenzione Onu per l'eliminazione di ogni forma di discriminazione contro le donne.\n\u00c8 inoltre membro nel direttivo di RITMI, la Rete Italiana di Microfinanza.\nProgetti.\nProgetti attivi.\nFondazione Pangea Onlus \u00e8 attualmente attiva in Afghanistan, India (West Bengal e Karnataka) e Italia. I progetti in corso sono:\nKabul \u2013 Afghanistan, progetto di microcredito Jamila,\nCalcutta \u2013 India, progetto Donne Disabili,\nKoppal \u2013 India, progetto Cooperative,\nSudafrica \u2013 progetto Umoja Ni Nguvu,\nItalia - progetti Pangeaprogettoitalia, Microcredito, Piccoli Ospiti,\nProgetti realizzati.\nNegli anni, ha realizzato progetti in: "}
{"id": "3993484", "revid": "729019", "url": "https://it.wikipedia.org/wiki?curid=3993484", "title": "Gruppo della monazite", "text": "Il gruppo della monazite \u00e8 un gruppo di minerali aventi la seguente formula chimica generica \"MT\"O4 dove \"M\" \u00e8 un elemento delle terre rare, Th, Ca, Bi e \"T\" pu\u00f2 essere P o As. I minerali del gruppo della monazite cristallizzano nel sistema monoclino."}
{"id": "3993487", "revid": "767487", "url": "https://it.wikipedia.org/wiki?curid=3993487", "title": "Sinfonia n. 40 (Haydn)", "text": "La Sinfonia n. 40 in Fa maggiore, Hoboken I/40, di Joseph Haydn, nonostante il suo numero, fu composta nel 1763, molto prima delle sinfonie numerate da 30 a 40 nel catalogo Hoboken. Cronologicamente, la sinfonia dovrebbe essere la n. 13, e presenta peculiarit\u00e0 stilistiche con le prime sinfonie di Haydn.\nI movimenti.\nQuesto lavoro si presenta suddiviso in quattro movimenti e prevede l'impiego di 2 oboi, un fagotto, due corni ed archi:\nL'ultimo movimento \u00e8 una fuga."}
{"id": "3993493", "revid": "1543377", "url": "https://it.wikipedia.org/wiki?curid=3993493", "title": "Nukko.", "text": " \u00e8 una serie televisiva anime prodotta da Kachidoki Studio e trasmessa da Chukyo TV a partire dal 2 aprile 2012. La serie vede protagonista Nukko, la mascotte dello show televisivo \"SKE48 no Sekai Seifuku Joshi\", condotto dalle SKE48, gruppo spinoff di Nagoya delle AKB48. L'anime viene simultaneamente trasmesso in streaming sul sito DMM.com."}
{"id": "3993495", "revid": "30610", "url": "https://it.wikipedia.org/wiki?curid=3993495", "title": "Nukko", "text": ""}
{"id": "3993496", "revid": "1776051", "url": "https://it.wikipedia.org/wiki?curid=3993496", "title": "Pupnat", "text": "Pupnat (in italiano \"Pupnatta\" o \"Pupnata\") \u00e8 una frazione della citt\u00e0 croata di Curzola.\nGeografia fisica.\nIl paese si trova in una piccola valle sotto le pendici meridionali del monte Grande (473 m), che lo ripara dai venti settentrionali.\nMonumenti e luoghi d'interesse.\nLa chiesa parrocchiale \u00e8 intitolata alla Madonna della Neve (\"Marija Sne\u017ena\") e risale ai primi anni del Seicento, rimaneggiata in seguito pi\u00f9 volte. La pianta \u00e8 a tre navate. Sulla facciata vi \u00e8 un rosone e il sottostante portale d'ingresso \u00e8 affiancato da due finestre ovali barocche. L'edificio \u00e8 costruito con pietra calcarea, cos\u00ec come il campanile a torre posto sul retro e caratterizzato da bifore. Nei pressi della chiesa parrocchiale sorge la chiesetta di San Rocco, con un campanile a vela e abside rettangolare."}
{"id": "3993497", "revid": "599013", "url": "https://it.wikipedia.org/wiki?curid=3993497", "title": "Gallerie del monte Soratte", "text": "Le gallerie del monte Soratte sono delle gallerie-bunker scavate all'interno del monte Soratte, nel territorio del comune di Sant'Oreste, situato nella citt\u00e0 metropolitana di Roma.\nStoria.\nPeriodo fascista.\nLa nascita di queste gallerie risale agli anni Trenta, quando Mussolini decise di trovare un luogo che non fosse troppo lontano da Roma (circa 44 chilometri) da utilizzare come rifugio antiaereo per le pi\u00f9 alte cariche del Governo d'Italia e del Regio Esercito in particolare. Inizialmente queste gallerie dovevano sembrare delle fabbriche per armi della Breda e ufficiosamente venivano denominate le \"Officine Protette del Duce\".\nI lavori di scavo, iniziati nell'autunno del 1939, furono svolti dalla ditta Giovanni Perucchetti sotto la direzione del Genio militare di Roma, e la lunghezza totale del lotto effettivamente realizzato fu di oltre 4 chilometri, mentre il progetto avrebbe dovuto comprendere ulteriori quattro lotti per un totale di 14 chilometri. Altre ditte, come la \"Tudini &amp; Talenti\" e la \"S.I.C.A. - Societ\u00e0 Italiana Costruzioni Antigas\" di Torino, si occuparono rispettivamente dei lavori di impermeabilizzazione e realizzazione degli infissi ed impianti speciali. L'intera opera di scavo delle gallerie venne realizzata in un arco di tempo di soli due anni e mezzo.\nA livello locale, la popolazione vide favorevolmente questi lavori, che comportarono un notevole slancio economico-industriale per il territorio. Nonostante ci\u00f2, la maggior parte dei lavoratori venivano da altri centri, soprattutto dal nord Italia, in quanto maggiormente specializzati. I lavori di scavo nelle gallerie era organizzato su tre turni di lavoro di 8 ore ciascuno, a partire dalle 6 di mattina. Gli scavi si protraevano, quindi, per tutta la giornata. Gli operai addetti ai lavori venivano ripartiti tra quelli che curavano l'avanzamento dello scavo (mediante l'uso di mine), quelli adibiti al trasporto del materiale e quelli addetti ai servizi. Durante i lavori molti furono i feriti, e si ebbe anche un morto, Benedetto Giacomini, deceduto all'esterno dell'area durante un incidente con un carrello di trasporto il 27 febbraio 1940.\nOltre allo scavo delle gallerie, bisognava costruire anche nuove infrastrutture stradali adeguate; furono progettate due vie d'accesso: una da nord e una da sud, di cui solo la seconda fu completata prima dello scoppio della guerra.\nLa struttura ipogea era pressoch\u00e9 ultimata, cos\u00ec come gli impianti di sicurezza e gli infissi interni risultavano installati, gi\u00e0 nella seconda met\u00e0 del 1943.\nL'opera in caverna si estende per una superficie di oltre 25.000 m\u00b2 calpestabili e carrabili. Il volume di escavazione, ad oggi rilevabile, ha interessato circa 300.000 metri cubi di roccia. Il perimetro protetto, che venne individuato durante le opere di escavazione, aveva un'estensione di 60 ettari, poi ridotti nel dopoguerra ai 44 ettari ancora oggi ben delimitati.\nOccupazione nazista.\nNel settembre 1943, quando la Germania nazista invase il territorio italiano con l'Operazione Achse, queste gallerie furono occupate dalla Wehrmacht precedentemente alloggiata a Frascati, sotto la guida del Feldmaresciallo Albert Kesselring che decise di insediare qui la sede del comando supremo delle forze di occupazione tedesche, \"Oberkommando der Wehrmacht - Heeresgruppe C\", nel dettaglio \"Oberbefehlshaber S\u00fcd\". Qui rimasero per circa 10 mesi, potendo trarre vantaggio dal fatto che queste gallerie erano un perfetto rifugio antiaereo. Ne dettero prova il 12 maggio 1944, quando due stormi di B-17 Flying Fortress partirono da Foggia - Base di Tortorella per abbattere le gallerie e colpire le truppe tedesche che vi si nascondevano.\nNonostante il massiccio bombardamento, operato con tecniche particolarmente distruttive e che hanno lasciato segni ben visibili ancora oggi sul Soratte, le gallerie subirono dei danneggiamenti parziali in aree anche vaste ma per lo pi\u00f9 prossime agli ingressi esterni, mentre l'intero complesso ipogeo pi\u00f9 in profondit\u00e0 ha perfettamente resistito sia a livello strutturale sia impiantistico garantendo la sopravvivenza alla maggior parte dei soldati tedeschi che vi trovarono rifugio.\nDi fatto, questo fu l'unico periodo in cui l'intera struttura venne effettivamente utilizzata e facendo riferimento ai documenti trasmessi e ricevuti il bunker fu attivo come \"Oberkommando der Wehrmacht\" (il Comando Supremo del Sud Europa della \"Wehrmacht\") dal 13 settembre 1943 al 3 giugno 1944.\nPrima di abbandonare le gallerie, il Feldmaresciallo Kesselring ordin\u00f2 di minare ed incendiare la struttura, ma anche in questo caso i danni alle strutture furono relativi.\nUna leggenda vuole che all'interno delle gallerie, lo stesso Feldmaresciallo fece nascondere una parte delle casse contenenti i lingotti dell'oro della Banca d'Italia stimata in circa 72 tonnellate ma, nonostante le numerose ricerche da parte di privati e da parte dell'Esercito Italiano, mai se ne trov\u00f2 traccia.\nDopoguerra.\nDopo la fine della guerra, dal 1952 al 1962, le gallerie furono nuovamente utilizzate dall'Esercito Italiano come polveriera per l'artiglieria; a guardia della polveriera si trovava una guarnigione dei Granatieri di Sardegna.\nPi\u00f9 volte tra il 1947 ed il 1959 si verificarono alcuni incidenti al di fuori delle gallerie, le cui cause sono rimaste ignote; si \u00e8 ipotizzato ad esempio il tentativo, da parte di alcuni sovversivi, di far esplodere la struttura o di depredare il deposito di armi. Si ritenne che la polveriera venne trasferita altrove anche per la difficolt\u00e0 di controllo di assalti del genere mentre, in realt\u00e0, il Governo Italiano aveva gi\u00e0 individuato nel sito del Soratte, a met\u00e0 degli anni '60, la possibilit\u00e0 i realizzare una struttura per la sicurezza nazionale utile in caso di attacco nucleare sulla capitale.\nLa polveriera ha occupato circa la met\u00e0 del complesso ipogeo per un decennio e, per ovviare alla umidit\u00e0 naturale dell'ambiente che penetrava le volte in cemento armato venne realizzato una volta secondaria in lastre di cemento-amianto.\nI complessi lavori di bonifica dell'intero sito ipogeo occupati dalla polveriera del monte Soratte sono stati ultimati nel 2013.\nGuerra fredda.\nLe gallerie conobbero una nuova vita durante la guerra fredda: nel 1963 la Presidenza del Consiglio dei ministri, sotto l'egida della NATO, decise di riutilizzare il sito, trasformandolo in bunker anti-atomico per poche \"persone con alti compiti di governo\": nasce il complesso che avrebbe dovuto garantire il governo della nazione in caso di attacco nucleare su Roma.\nIl complesso antiatomico, posto nel \"cuore\" dell'opera in caverna, si estende per 1,3 chilometri calpestabili su tre piani e si sviluppa su un volume di oltre 35.000 m\u00b3 ad una profondit\u00e0 di almeno 250 m, fino a raggiungere i 315 m. Le volte in cemento armato degli anni '40 realizzate negli ambiti pi\u00f9 profondi scelti per ospitare il sito antiatomico, vengono ulteriormente rinforzate mediante l'edificazione di un'ulteriore camicia di cemento armato a resistenza migliorata di spessore pari a 60\u00a0cm, che presenta una schermatura dai neutroni ad alta energia grazie all'inserimento di uno strato flessibile di polietilene borato.\nIl prototipo strutturale di tale bunker viene descritto come modello nei quaderni tecnici dell'AIEA \"per il mantenimento a lungo termine di persone, oggetti e documenti utili al mantenimento del Governo d'Italia in caso di devastazione generalizzata\".\nIl progetto generale fu curato da ingegneri italiani e tedeschi; i lavori iniziarono nel 1967 e furono eseguiti dall'impresa Grassetto del Gruppo Gavio; protrattisi fino al 1972, vennero successivamente collaudati a livello strutturale ma in parte non vennero portati a completamento, probabilmente anche per garantire l'ultima accessibilit\u00e0 carrabile in un ambito che sarebbe risultato utile per la fornitura definitiva di impianti e divisori.\nLa struttura anti-atomica fu certamente sede di alcune esercitazioni da parte della NATO avvenute tra la fine degli anni '70 e la prima met\u00e0 degli anni '80 e, successivamente alla fine della Guerra Fredda, fu oggetto di ulteriori progetti di riuso da parte del governo italiano.\nTra il 1993 ed il 2003 la Presidenza del Consiglio dei Ministri ipotizz\u00f2 la trasformazione del bunker in un'unit\u00e0 C3-ISTAR sempre in ambito NATO, prima della definitiva riduzione ad usi civili che avvenne nel 2008.\nL'impianto strutturale presenta notevoli spunti d'interesse quali i diaframmi di protezione in cemento armato gettato a pi\u00e8 d'opera di spessori variabili dai 10,50 m fino a raggiungere ilo spessore di oltre 20 m di diaframma negli ambiti delle blast-door di ingresso dall'esterno.\nDecisamente all'avanguardia, per gli anni '60, l'installazione di oltre 2500 isolatori sismici in acciaio e neoprene che avrebbero garantito la dissipazione dell'energia di un sisma provocato da un impatto nucleare di prossimit\u00e0, lasciando libere le gallerie di muoversi e non trasmettendo alcun effetto agli ambienti interni.\nDal 1989 il complesso, bench\u00e9 collaudato a livello strutturale, venne di fatto abbandonato e ad oggi \u00e8 rimasto intatto come all'epoca, anche in virt\u00f9 della presenza di un servizio di sorveglianza armata attivo fino al 2008.\nDismissione e recupero.\nL'area \u00e8 stata oggetto di una duplice dismissione da parte del Demanio della Difesa: nel 2001 fu dismesso il percorso esterno e le caserme, nel 2007 venne dismessa la parte ipogea.\nFino al 2005 la popolazione locale fu ignara dell'effettiva presenza del bunker anti-atomico all'interno del complesso di gallerie e bench\u00e9 molta fu la manovalanza locale utilizzata per la trasformazione, la vera funzione dei lavori e destinazione degli spazi ipogei non fu mai ufficialmente chiarita, peraltro neanche alle stesse imprese che vi operarono.\nIl comune di Sant'Oreste, grazie anche a finanziamenti della Comunit\u00e0 Europea, ha avviato dal 2003 i lavori di recupero di tutta l'area attraverso il progetto \"Percorso della Memoria\" per farne un luogo museale che dimostri la straordinaria e unica sovrapposizione di strutture della seconda guerra mondiale e della guerra fredda in Italia.\nDal 21 maggio 2013, presso una delle gallerie edificate durante gli anni '30, \u00e8 stata installata, dall'Istituto Nazionale di Geofisica e Vulcanologia, una stazione di sismica integrata nella rete nazionale di rilevamento sismico di ultima generazione denominata SRES.\nIl sito \u00e8 reso visitabile (su prenotazione) grazie al gruppo volontario che ha fondato la Libera associazione culturale santorestese \"Bunker Soratte\".\nLe gallerie del monte Soratte sono gemellate con base Tuono, un allestimento museale dedicato alla Guerra Fredda e al sistema di difesa missilistico Nike-Hercules presso Folgaria."}
{"id": "3993504", "revid": "1305772", "url": "https://it.wikipedia.org/wiki?curid=3993504", "title": "Maestro dei Padiglioni", "text": "Sotto il nome Maestro dei Padiglioni \u00e8 raccolto un gruppo di opere pittoriche accomunate dal motivo del padiglione coi lembi sollevati, individuato come motivo genericamente derivato da Vitale da Bologna e caro all'ambiente pittorico friulano, anche se non \u00e8 garanzia di omogeneit\u00e0 stilistica e dell'unicit\u00e0 dell'esecutore.\nLe opere che sono raggruppate sotto questo generico nome sono:\nNell'ambito di una realt\u00e0 che appare sempre pi\u00f9 complessa e sfaccettata qual \u00e8 la produzione friulana post-vitalesca, si tenta oggi di arrivare ad una sua pi\u00f9 attenta distinzione di personalit\u00e0 artistiche su basi stilistiche, anche se le posizioni critiche sono parecchio distanti: c'\u00e8 chi identifica l'autore dell\u2019\"Incoronazione\" di Udine e degli affreschi di Spilimbergo con Cristoforo da Bologna, chi invece distingue fra un primo aiuto di Vitale che esegue l\u2019\"Incoronazione\" ed un secondo che esegue la cappella dell'abside del duomo di Spilimbergo (1350) ed infine un terzo maestro, pi\u00f9 autonomo rispetto ai due precedenti, a cui si devono gli affreschi del coro di Spilimbergo, capace di aggiornare la maniera di Vitale con le novit\u00e0 di Tomaso da Modena presenti a Treviso."}
{"id": "3993511", "revid": "767487", "url": "https://it.wikipedia.org/wiki?curid=3993511", "title": "Wish You Were Dead (singolo)", "text": "Wish You Were Dead \u00e8 un brano del gruppo musicale statunitense Overkill. \nSi tratta del secondo singolo proveniente dall'album \"The Electric Age\" del 2012, ed \u00e8 stato reso disponibile su iTunes in formato digitale a partire dal 6 marzo 2012."}
{"id": "3993514", "revid": "1347902", "url": "https://it.wikipedia.org/wiki?curid=3993514", "title": "Archip Terent'evi\u010d Aleksandrov", "text": "Biografia.\nSi \u00e8 diplomato presso il liceo di Tautovo, per poi frequentare un corso da paramedico a Civil'sk. Combattente nella seconda guerra mondiale, \u00e8 stato insignito dell'Ordine della Guerra patriottica di prima classe. Ha lavorato presso l'ospedale distrettuale di Vurnary e in giornali e radio ciuvasce. Tra le sue opere principali, scritte in russo e in ciuvascio, il dramma \"Il figlio\" (in ciuvascio: \"Yval\"), messo in scena dall'Accademia Teatrale Statale Ciuvascia."}
{"id": "3993515", "revid": "15756", "url": "https://it.wikipedia.org/wiki?curid=3993515", "title": "Barons Court", "text": "La stazione di Barons Court \u00e8 una stazione della metropolitana di Londra che si trova sulle linee District e Piccadilly.\nStoria.\nLa stazione venne aperta il 9 settembre 1874 quando la \"Metropolitan District Railway\" (MDR, oggi District Line) mise in esercizio un'estensione da Earl's Court ad Hammersmith. Quando la stazione venne costruita, l'area oggi nota come Barons Court era occupata da campi aperti e da un mercato di attrezzi per il giardinaggio ad ovest dell'insedimanto di \"North End\" e non vi era alcuna necessit\u00e0 di una stazione fra West Kensington e Hammersmith. Dall'inizio del XX secolo l'area and\u00f2 sviluppandosi come zona residenziale e il 10 ottobre 1905, la District Railway (DR) apr\u00ec la stazione per servire il nuovo insediamento in attesa di completare la \"Great Northern, Piccadilly and Brompton Railway\" (GNP&amp;BR, oggi Piccadilly Line), allora in costruzione.\nLa GNP&amp;BR entr\u00f2 in esercizio il 15 dicembre 1906, andando da Hammersmith a Finsbury Park. La GNP&amp;BR andava in superficie da est di Barons Court e la stazione aveva due isole marciapiede che consentivano l'interscambio fra due linee - quelle interne erano usate dalla Piccadilly Line e le altre dalla District Line.\nLa stazione venne realizzata su progetto di Harry Ford in stile similare a quello usato per quelle di Earl's Court e Hammersmith con pareti esterne in terracotta e scritte Art Nouveau. Le panche di legno sulla piattaforma con il nome della stazione lungo sul retro dei pannelli in metallo verniciato sono una caratteristica unica in tutta la metropolitana di Londra.\nNome.\nMolte persone credono in maniera errata che Barons Court sia ispirato a Earl's Court ed al fatto che l'area, nel XIX secolo, era associata al nome del Margravio di Brandenburgo-Ansbach (morto nel 1806) e di sua moglie l'inglese Elizabeth (la \"margravina\", vedova del VI barone Craven). Essi avevano la loro residenza a Brandenburg House immediatiatamente ad ovest del Charing Cross Hospital. La margravina mor\u00ec nel 1828 e venne ricordata da alcune strade nell'area (Margravine Road e Margravine Gardens) ed il margravio da Barons Court Road anche se il corrispondente titolo nobiliare nel peerage inglese sarebbe marchese.\nIl nome Barons Court \u00e8 probabilmente ispirato alla \"Baronscourt estate\" in Irlanda, dove Sir William Palliser, che costru\u00ec l'intera area, aveva dei contatti. Cos\u00ec come la stessa Palliser Road, tutte le strade dell'area portano nomi dei membri della sua famiglia.\nPerham Road - sua moglie\nCharleville Road - suo cugino, conte di Charleville\nGledstanes Road - sua madre\nBarton Road - sua nonna\nChalloner Street - sua bisnonna\nFairholme Road - sua sorella\nVereker Road - sua zia, moglie del visconte Gort\nComeragh Road - dal nome delle sue propriet\u00e0 in Irlanda\nCastletown Road - dal nome delle propriet\u00e0 di sir Pallisers' in Irlanda\nIl fratello di sir William, John Palliser (l'esploratore) eredit\u00f2 le propriet\u00e0 di Comeragh nella Contea di Waterford mentre Sir William non aveva una sua propriet\u00e0. A questo scopo realizz\u00f2 queste case a Londra. Egli mor\u00ec improvvisamente il 4 febbraio 1882, e gli avvocati dovettero vendere tutto, compresa la propriet\u00e0 di 44.500\u00a0m\u00b2 che sarebbe diventato il \"Club della Regina\". Sir William era pesantemente indebitato, ma se non fosse morto cos\u00ec all'improvviso e fosse riuscito a vendere molte delle case costruite avrebbe potuto essere un uomo ricco. Pertanto la famiglia si estinse.\nUn libro della \"Society of Genealogists\", annotato a matita da R. Burnet Morris, che conosceva personalmente Sir William, racconta la storia dell'area. Morris dichiara che Barons Court prese in nome \"dalle propriet\u00e0 irlandesi di Sir William\". Da quanto risulta, dalla vicina stazione di Earl's Court, Barons Court \u00e8 scritta senza l'apostrofo.\nStrutture e impianti.\nA oriente della stazione, la linea Piccadilly entra nel tunnel verzo Earl's Court, mentre la linea District continua in superficie verso West Kensington. La stazione \u00e8 l'ultima fermata per i treni di superficie in direzione est sulla linea Piccadilly ed ha una piattaforma di interscambio con la linea District.\nLa stazione si trova nella \"Travelcard Zone 2\"."}
{"id": "3993529", "revid": "1543377", "url": "https://it.wikipedia.org/wiki?curid=3993529", "title": "Pacritinib", "text": "Il pacritinib o SB1518 \u00e8 un inibitore, attivo per via orale, della Janus chinasi (JAK), famiglia di enzimi (JAK1, JAK2, JAK3, TYK2), che agiscono interferendo e modulando i segnali della via enzimatica JAK-STAT. Il farmaco \u00e8 sperimentato dall'aprile 2012 dalla CTI Biopharma.\nFarmacologia.\nLe citochine \u00e8 noto giocano un ruolo chiave nel controllo della crescita cellulare e la risposta immunitaria. Molte citochine funzionano legandosi e attivando recettori delle citochinici di tipo I e di tipo II. Questi recettori a loro volta si basano sulla Janus chinasi (JAK) famiglia di enzimi che trasduce il segnale; ne consegue che i farmaci che inibiscono l'attivit\u00e0 delle Janus chinasi bloccano la segnalazione citochinica.\nI segnali biochimici indotti dalle vie: JAK-STAT, sono i maggiori modulatori della espressione delle citochine infiammatorie.\nPi\u00f9 in particolare, le Janus chinasi fosforilano i recettori delle citochine attivati. Questi recettori fosforilati a sua volta reclutano fattori di trascrizione che modulano la trascrizione del geni: STAT. Ne consegue che questi inibitori hanno applicazione terapeutica nel trattamento di tumori e malattie infiammatorie.\nFarmacodinamica.\nIl JAK2 \u00e8 il target del farmaco pacritinib e questo enzima \u00e8 nelle patologie mieloproliferative geneticamente alterato per una sostituzione di un aminoacido valina con una fenilalanina in posizione 617 del gene JAK (2V617F); questo gene \u00e8 mutato nel 70% dei pazienti con malattie mieloproliferative.\nRicerche.\nIl farmaco \u00e8 in sperimentazione in fase III \u00e8 trova impiego in importanti malattie quali: le recidive del linfoma, i mielomi&lt;ref name=\"urlA Phase 1/2 Study of SB1518 for the Treatment of Advanced Myeloid Malignancies - Full Text View - ClinicalTrials.gov\"&gt;&lt;/ref&gt; in fase avanzata, la mielofibrosi, nella mielofibrosi idiopatica cronica,&lt;ref name=\"urlA Phase 1/2 Study of Oral SB1518 in Subjects With Chronic Idiopathic Myelofibrosis - Full Text View - ClinicalTrials.gov\"&gt;&lt;/ref&gt; nella policitemia vera e mielofibrosi trombocitopenica. Sull'uomo sono state condotte quattro ricerche di fase I e II fino all'aprile 2012.\nIn una ricerca pubblicata nel febbraio del 2012, \u00e8 stata valutata la molecola, sull'animale, per il trattamento dell'Artrite Reumatoide.&lt;ref name=\"urlDiscovery of the Macrocycle (9E)-15-(2-(Pyrrolidin-1-yl)ethoxy)-7,12,25-trioxa-19,21,24-triaza-tetracyclo[18.3.1.1(2,5).1(14,18)]hexacosa-1(24),2,4,9,14(26),15,17,20,22-nonaene (SB1578), a Potent Inhibitor of Janus Kinase 2/Fms-LikeTyrosine Kinase-3 (JAK2/FLT3) for the Treatment of Rheumatoid Arthritis - Journal of Medicinal Chemistry (ACS Publications)\"&gt;&lt;/ref&gt;\nIn data 19 aprile 2012 la Cell Therapeutics, Inc. di Seattle e la S*BIO Pte Ltd di Singapore hanno annunciato la firma di un accordo secondo il quale la Cell Th. acquisirebbe i diritti mondiali su Pacritinib della S*BIO. Questo farmaco fino ad ora \u00e8 considerato farmaco orfano sia in USA che in Europa.\nIn data 17 giugno 2013 \u00e8 stata annunciata la positiva conclusione di studi di Fase I e II, che hanno dimostrano la sicurezza e la tollerabilit\u00e0 nei pazienti affetti da neoplasia mieloide o linfoidi prevalentemente mielofibrosi.\nIn data 8 febbraio 2016 la societ\u00e0, che intanto aveva cambiato la propria denominazione in CTI Biopharma, ha reso noto di aver ricevuto una comunicazione dalla Food and Drug Administration che imponeva la sospensione parziale della sperimentazione del farmaco a causa degli eccessi di mortalit\u00e0 e dei gravi effetti collaterali. \nNel gennaio del 2017 FDA ha revocato la sospensione della sperimentazione, tutti gli studi possono riprendere regolarmente. Un nuovo processo di fase 3 denominato PAC203 \u00e8 stato avviato per valutare l'efficacia e la sicurezza del farmaco con la dose 200 mg 2 volte al giorno."}
{"id": "3993534", "revid": "28592", "url": "https://it.wikipedia.org/wiki?curid=3993534", "title": "Cattedrale di Fossano", "text": ""}
{"id": "3993535", "revid": "339392", "url": "https://it.wikipedia.org/wiki?curid=3993535", "title": "Ebraismo e Cristianesimo", "text": ""}
{"id": "3993541", "revid": "729019", "url": "https://it.wikipedia.org/wiki?curid=3993541", "title": "Stazione di Takarazuka", "text": "La \u00e8 la stazione principale di Takarazuka, una citt\u00e0 giapponese della prefettura di Hy\u014dgo e funge da capolinea per le linee Takarazuka e Imazu delle ferrovie Hanky\u016b, ed \u00e8 una delle fermate della linea JR Takarazuka della JR West. La stazione \u00e8 formata in realt\u00e0 dalle due stazioni dei rispettivi gestori, ma essendo i due collegati e integrati, \u00e8 possibile considerarle come un'unica entit\u00e0.\nStruttura.\nStazione Hanky\u016b.\nLa stazione delle ferrovie Hanky\u016b \u00e8 costituita da 4 binari tronchi ed \u00e8 stata inaugurata nel 1910. Nel 2010 la stazione \u00e8 stata utilizzata da una media di 49,457 passeggeri al giornoIn base alla fascia oraria l'utilizzo del fascio dei binari varia nel seguente modo:\nDal primo treno alle ore 10, dalle 17 all'ultimo treno.\nE nel weekend dal primo treno alle ore 9 e dalle 19 all'ultimo treno.\nStazione JR.\nLa stazione della JR West \u00e8 dotata di 3 binari passanti ed \u00e8 stata inaugurata nel 1897. Presso la stazione passa anche l'espresso limitato \"Kounotori\".\nLa stazione \u00e8 dotata di un marciapiede a isola centrale e di uno laterale per 3 binari totali in superficie, con il fabbricato viaggiatori sopraelevato sul piano del ferro. Nel 2011 la stazione \u00e8 stata utilizzata da una media di 32,487 passeggeri al giorno."}
{"id": "3993542", "revid": "121897814", "url": "https://it.wikipedia.org/wiki?curid=3993542", "title": "Great Teacher Onizuka (serie televisiva 1998)", "text": " \n, anche conosciuto come , \u00e8 una popolare serie televisiva (dorama) giapponese live action in 12 puntate liberamente ispirata all'omonimo manga e andato in onda nel 1998, prima dell'anime; \u00e8 stato seguito da uno special conclusivo e l'anno seguente da una pellicola cinematografica che racconta un seguito della storia, con Eikichi alle prese con un liceo femminile.\nNel corso dei vari episodi, il neo assunto Onizuka-sensei s'imbatter\u00e0 e dovr\u00e0 affrontare e cercar di risolvere vari problemi riguardanti l'ambito scolastico, tra cui bullismo e vera e propria violenza, e familiari e personali dei suoi studenti, uno pi\u00f9 complicato e di difficile soluzione dell'altro.\nNel 2012 \u00e8 stato prodotto e trasmesso un nuovo adattamento live action, remake di questo, tratto dal manga, sempre dal titolo \"Great Teacher Onizuka\".\nTrama.\nEikichi Onizuka, ex membro di una banda di mototeppisti, ha sempre avuto un sogno nel cassetto: quello di poter diventare insegnante. Apparentemente com'\u00e8 ovvio immaginarsi sembra proprio non aver alcuna possibilit\u00e0 di realizzarlo, in quanto la sua formazione professionale e di studi non \u00e8 affatto risultata esser prestigiosa.\nSi trova ad aver nonostante ci\u00f2 la possibilit\u00e0 di aver un colloquio con la preside di una scuola privata, che \u00e8 alla ricerca di nuove giovani leve capaci d'instaurare un rapporto pi\u00f9 aperto (e vicino ai loro effettivi bisogni) con gli alunni; pi\u00f9 di quanto siano capaci di fare i \"vecchi\" insegnanti oramai fossilizzati nel loro modo d'intendere la scuola. Un caro amico, che lavora come guardia giurata, gli fa avere il modulo di partecipazione al concorso.\nDal suo posto di lavoro, Eikichi era impegnato a pulire i vetri di un grattacielo, si precipita subito al luogo del colloquio; \u00e8 l'ultimo giorno d'assunzione e anche l'ultima sua occasione per poter finalmente diventar quel che nel profondo del suo cuore ha sempre desiderato d'essere, un istitutore ma soprattutto un modello ed un consigliere, un amico pi\u00f9 grande e un fratello maggiore per i ragazzi. Insomma un perfetto sensei.\nPurtroppo al colloquio trova ad attenderlo il vicepreside, che \u00e8 un uomo d vecchie vedute, non certo aperto alle novit\u00e0 e alle questioni poste dal mondo moderno all'istituzione scolastica. Eikichi viene subito pertanto scartato (conosce a malapena la grammatica) in malo modo, e con un senso di superiore disprezzo dal dirigente scolastico.\nAccade per\u00f2 che proprio in quel momento giungano due ex studenti della scuola per vendicarsi delle umiliazioni che avevano dovuto subire proprio dal vicepreside: lui immediatamente li insulta definendoli spazzatura e rifiuti della societ\u00e0, incapaci in alcun modo di portare un positivo contributo al mondo nella loro esistenza. Eikichi, che ha assistito all'intera scena, non pu\u00f2 assolutamente accettare simili parole da parte di chi dovrebbe considerarsi una voce autorevole e rispettabile, ed interviene, prevenendo i due ragazzi che stavano aggredendo il vecchio insegnante, colpendolo a sua volta per tramortirlo.\nSembrerebbe proprio che la carriera da \"Great Teacher\" di Eikichi sia destinata a concludersi ancor prima di aver acuto l'occasione di iniziare. Ma, grazie al provvidenziale sostegno dell'anziana, ma ancora giovanissima interiormente, preside in incognito (finge di essere una delle inservienti che distribuiscono le merende), che ha subito intravisto nel giovane la stoffa per diventar un autentico Maestro con l'iniziale maiuscola, riesce lo stesso ad esser assunto.\nGli viene affidata la classe pi\u00f9 problematica dell'intero istituto (l'intenzione del vicepreside \u00e8 infatti quella di farlo scappar via dalla disperazione il pi\u00f9 presto possibile), il Liceo Seyrin. Gli studenti iniziano immediatamente un'opera di guerriglia contro questo nuovo professore, ma la sincerit\u00e0 e semplicit\u00e0 che dimostrer\u00e0 sempre di avere in ogni circostanza (e soprattutto onest\u00e0 e rispetto nei confronti di quelli che sono a tutti gli effetti diventati i \"suoi ragazzi\") gli permettono un poco alla volta di guadagnarsi la stima e anche l'affetto profondo di tutta la classe, oltre che delle loro famiglie e degli stessi colleghi di lavoro di Eikichi.\nTutti i tentativi perseguiti dal vicepreside, suo acerrimo nemico fin dal primo giorno, di far licenziare Eikichi per incompetenza professionale si vengono ad infrangere contro la barriera protettiva che sempre pi\u00f9 alunni creano attorno al loro oramai amatissimo sensei: finalmente son riusciti ad avere un professore che capisce in profondit\u00e0 i loro desideri e sofferenze, e che non ha paura di rimettersi ogni giorno in discussione quando si tratta di aiutarli a superare le difficolt\u00e0 quotidiane, anche personali ed extrascolastiche che questi si trovano via via ad affrontare.\nEikichi riesce infine nel suo intento di diventare un autentico \"Great Teacher\": ha dimostrato di avere un talento immediato nel rapportarsi e confrontarsi coi ragazzi, al di l\u00e0 delle sue (anche notevoli) lacune di conoscenze meramente culturali. Queste ultime compensate ampiamente dal suo sincero entusiasmo e perseveranza. Un perfetto pedagogo e maestro di vita, non un vuoto portatore di fredda ed inutile istruzione.\nNell'ultima puntata tutti assieme, alunni e dirigenti scolastici, uniti finalmente in una battaglia comune, faranno di tutto per impedire che la loro scuola venga abbattuta dagli speculatori edilizi.\nInterpreti e personaggi.\n25 anni. Aveva a suo tempo abbandonato la scuola superiore a causa di incomprensioni con i suoi insegnanti; diventa a sua volta un insegnante, ma molto atipico rispetto agli standard consueti. \u00c8 fermamente convinto che le azioni e l'esempio abbiano pi\u00f9 valore delle semplici parole che si perdono nell'aria. Ha anche la passione di osservare le gambe scoperte delle studentesse in minigonna. \ncollega di Eikichi, insegna inglese. Svilupper\u00e0 un debole nei suoi confronti, anche per merito della fiducia e stima che sembra essersi guadagnato da tutti i ragazzi. Si verr\u00e0 a sapere verso la conclusione della vicenda che aveva sempre sognato di diventare una hostess, ma che non aveva mai potuto realizzare questo desiderio a causa delle difficili contingenze del mercato del lavoro, per cui si era sempre dovuta accontentare di lavorare nell'ambito dell'istruzione. Nell'ultima puntata sar\u00e0 denominata GTF, ovvero \"Great Teacher Fuyutsuki\".\ninizialmente fa parte del gruppo dei nemici di Eikichi, capitanato da Miyabi. Quando sembrer\u00e0 voler abbandonare la scuola, Eikichi gli dimostrer\u00e0 che non tutti gli insegnanti sono uguali come lui sembra pensare. \ndirigente scolastico. A causa dello stress procuratogli anche dai comportamenti imprevedibili di Eikichi, si ritrova a soffrire gravemente di angina ed ipertensione.\ninsegnante di lingua giapponese. Ha reazioni isteriche davanti all'indisciplina della classe.\nil diretto superiore di Eikichi. Ha perduto tutta la passione nell'insegnamento ed \u00e8 divenuto cinico e freddo. La sua povera automobile, comprata dopo anni di sacrifici, viene chiss\u00e0 come sempre presa di mira durante le varie imprese di Eikichi e regolarmente distrutta. \nuno dei primi oppositori ad Eikichi, sar\u00e0 anche lui alla fine conquistato dal suo modo assolutamente vero di comportarsi.\nla sua famiglia \u00e8 ricca, ma lei \u00e8 lo stesso molto infelice. Difatti in casa i genitori litigano in continuazione minacciando in continuazione di divorziare; lei si sente sola ed abbandonata, incompresa da quelli che invece dovrebbero essere le persone pi\u00f9 vicine ed affini a lei. Servir\u00e0 l'intervento \"a martellate\" di Eikichi per far rinsavire i suoi ciechi genitori.\nbrillante insegnante d'educazione fisica, pieno di passione nei confronti dell'atletica leggera \ninsegnante di scienze\nsoprannominata Tontako, per il suo poco acume; Verr\u00e0 aiutata da Eikichi a realizzare il suo pi\u00f9 grande desiderio, quello di diventare un idol. Abbandoner\u00e0 la scuola contro la volont\u00e0 della famiglia per poter intraprendere la carriera nello spettacolo. \nfiglia della presidentessa del circolo dei genitori. Una ragazza insoddisfatta ed assolutamente non capita dalla madre, la quale confonde la dimostrazione d'affetto con l'elargizione di privilegi e denaro. Si vendica a scuola molestando i compagni pi\u00f9 deboli e indifesi. La sua regola ferrea \u00e8 quella di non fidarsi mai degli adulti; si dimostrer\u00e0 essere uno degli avversari pi\u00f9 ostici per Eikichi.\nun ragazzino fragile ed insicuro bullizzato dal gruppo a cui fa capo Miyabi. Per questa sofferenza insopportabile tenter\u00e0 il suicidio gettandosi dal tetto della scuola; solo Eikichi riuscir\u00e0 a capirlo e salvarlo.\nEpisodi.\nLa serie \u00e8 composta da 12 episodi e ognuno di questi \u00e8 denominato \"GREAT\" (nel manga e nell'anime invece vengono \"Lesson\").\nNel 1999 \u00e8 stato poi prodotto per la televisione uno special di un'ora e mezza che prosegue la trama e per il cinema un film con un cambio di tutti i personaggi tranne il protagonista.\nFortuna del genere.\nIl dorama d'impostazione scolastica, grazie anche alle numerose serie manga a cui si ispira, ha goduto di notevole e costante fortuna nella programmazione televisiva giapponese, ma proprio a partire dal 1998 con \"GTO\" si viene a creare quel sottogenere peculiare che vede uno strano ed originale insegnante che fa improvvisamente irruzione in un normale liceo e comincia a prendersi a cuore, molto pi\u00f9 delle fredde materie scolastiche, degli effettivi problemi personali e familiari degli studenti che gli vengono affidati.\nNel 1999 si cerc\u00f2 di variarne la trama in \"Majo no j\u014dken\", dove si ha un'insegnante donna che fugge con uno dei suoi allievi adolescenti di cui si \u00e8 innamorata.\nNel 2001 col film \"Waterboys\" inizia la saga del gruppo di studenti affiliati al club di nuoto sincronizzato guidato da un insegnante fuori dagli schemi; la storia ebbe fortuna e prosegu\u00ec con i 2 dorama del 2003 (\"Water Boys\") e 2004 \"Water Boys 2\").\nNel 2003 con \"Gokusen\" si ha la giovane erede d'un importante famiglia yakuza che realizza il suo gran desiderio di diventare insegnante per poter aiutar gli studenti pi\u00f9 disagiati e disgraziati della scuola in cui viene di volta in volta mandata. Nel 2005 con \"Gokusen 2\" e 2008 (\"Gokusen 3\") si ripete la trama di base, variando per\u00f2 sempre gli interpreti tra i giovani attori idol del momento.\nNel 2005 si prova a rovesciar la situazione in \"Jo\u014d no Ky\u014dshitsu\": qui una terribile insegnante soprannominata Akuma-demonio arriva in una classe dell'ultimo anno delle elementari e qui inizia a vessare i poveri bambini. Lo stesso anno con \"Dragon Zakura\", tratto da un manga, si torna all'impostazione classica: uno strano ma affascinante insegnante arriva in una scuola dove si prende il compito di portar i ragazzi a lui affidati agli esami di fine anno, in modi anche non proprio ortodossi.\nDopo i dorama del 2005-06 \"Nobuta wo Produce\" e \"Hana Yori Dango\", sempre di genere scolastico ma tratti rispettivamente da un romanzo e da un anime, e \"Juken no Kamisama\" (dove questa volta \u00e8 una curiosa ragazza tanto geniale quanto eccentrica di liceo che, per la bravura nella sua capacit\u00e0 di dar lezioni di ripasso a bambini delle elementari e medie, viene soprannominata \"la Dea-Kamisama degli esami\"). \"Scrap Teacher\" del 2008 fa tornare in voga il giovane insegnante \"folle\" idealista e fiducioso nelle capacit\u00e0 nascoste dei propri giovani studenti.\nSempre nel 2008 \"Taiy\u014d to umi no ky\u014dshitsu\" vede un giovane uomo appena tornato dall'Africa, dove aveva aperto una scuola per i bambini abbandonati, tornar in patria e andar ad insegnare in un elitario istituto privato, provocando cos\u00ec un autentico terremoto fino a rivoluzionare il modo di veder le cose e i problemi dell'esistenza dei ragazzi alle prese con gli esami annuali.\nCon \"Koishite Akuma\" del 2009 si torna al genere in parte sentimentale con una giovane e bella professoressa che si trova a dover aver a che fare con uno stranissimo studente appena trasferitosi nella sua classe. Nello stesso anno anche \"Ohitorisama\" vede uno strano giovane insegnante far irruzione in una scuola privata femminile.\n\"Hammer Session!\" del 2010 vede questa volta un evaso, si tratta di un giovane truffatore internazionale, che si nasconde all'interno del campus d'un liceo privato, dove assume le vesti di professore e qui inizia a dar lezioni di vera vita ai suoi nuovi allievi. Nello stesso anno \"Tumbling\" vede il professore aiutare un gruppetto di studenti, tra cui degli ex teppisti, a portar avanti il loro club di ginnastica ritmica, contro tutte le difficolt\u00e0 postegli davanti dalla burocrazia scolastica.\nNel 2011 in \"Taisetsu na koto wa subete kimi ga oshiete kureta\" ritorna la 'questione morale', vediamo infatti il ventitreenne professore che viene accusato d'intrattener una relazione con una delle proprie studentesse sedicenni, mentre la sua fidanzata, anch'essa insegnante nella stessa scuola, deve vedersela con la corte serrata d'un ragazzo della sua classe.\nInfine, Nel 2012 Onizuka ritorna con un nuovo dorama remake che narra in parte nuove avventure e problemi da risolvere."}
{"id": "3993544", "revid": "599013", "url": "https://it.wikipedia.org/wiki?curid=3993544", "title": "Luigi Marino (calciatore)", "text": "Carriera.\nGioca con il Padova in Prima Categoria e Prima Divisione tre stagioni disputando in totale 36 partite segnando una rete. Debutta il 12 ottobre 1919 nella partita Padova-Hellas Verona (7-0). Gioca la sua ultima partita con i biancoscudati il 12 giugno 1921 in Padova- (2-1).\nNella stagione 1922-1923 disputa 16 gare con il Petrarca."}
{"id": "3993545", "revid": "73843", "url": "https://it.wikipedia.org/wiki?curid=3993545", "title": "Coppa del Presidente degli Emirati Arabi Uniti 2011-2012", "text": "La Coppa del Presidente degli Emirati Arabi Uniti 2011-2012 \u00e8 la trentaseiesima edizione della competizione a cui partecipano le 16 squadre degli Emirati Arabi Uniti.\nAlla competizione prendono parte le 12 squadre della UAE Arabian Gulf League pi\u00f9 le quattro migliori squadre della UAE Federation Cup.\nLa squadra che si aggiudica il trofeo ha la possibilit\u00e0 di partecipare alla fase a gironi della AFC Champions League."}
{"id": "3993546", "revid": "28592", "url": "https://it.wikipedia.org/wiki?curid=3993546", "title": "Architettura tardo-gotica", "text": ""}
{"id": "3993547", "revid": "584834", "url": "https://it.wikipedia.org/wiki?curid=3993547", "title": "Ospedale Vecchio (Castel Goffredo)", "text": "L'Ospedale Vecchio \u00e8 un edificio storico situato nel centro di Castel Goffredo, in provincia di Mantova, in piazzale Marconi. \u00c8 rimasto in funzione fino al 1964, quando i reparti sono stati trasferiti nell'Ospedale Civile, alla periferia della citt\u00e0.\nStoria e descrizione.\nL'origine dell'ospedale di Castel Goffredo risale al XIII secolo. Fin dal 1288 era presente in loco una \u201cCongregazione per Mutuo Soccorso\u201d (sul modello della Congregazione della Misericordia Maggiore di Bergamo). Questa congregazione si chiamava Congregazione di Santa Maria di Castel Goffredo, che utilizz\u00f2 come propria sede la Chiesa di Santa Maria del Consorzio, ora scomparsa.\nCon i beni lasciati in eredit\u00e0 la societ\u00e0 istitu\u00ec nel 1400 circa il \"loco de le sorele e de li fratelli infermi\". Nel 1461 operava gi\u00e0 nel borgo il dottore-fisico Stefano de' Negrini e nel 1477 Alessandro de' Gezi di Cremona. Nel 1479 vi fu una divisione del territorio di Castel Goffredo per quanto concerneva il diritto di cura degli ammalati.\nUn piccolo ospedale venne edificato agli inizi del Cinquecento in contrada Picaloca, all'interno delle mura del paese.\nNel 1526 il marchese di Castel Goffredo Aloisio Gonzaga fece curare nel piccolo ospedale le sue \"militie\" che combatterono a Governolo, ove mor\u00ec il condottiero ed amico Giovanni dalle Bande Nere.\nNel 1603 un privilegio del duca di Mantova Vincenzo I Gonzaga sanciva il possesso del comune sulla \"speciaria et hospitio\".\nNel 1629 l'ospedale accolse gli appestati contagiati dai lanzichenecchi che fuggivano dai Crocioni di Casaloldo.\nNel 1784 l'ospedale venne ampliato dalla congregazione che nel frattempo aveva assunto il nome di \u201cConsorzio dei poveri\u201d. In quell'anno il Commissario del Benaco soppresse la compagnia, il cui patrimonio venne amministrato dal Comune sino al 1807, quando Napoleone Bonaparte istitu\u00ec le Congregazioni di carit\u00e0.\nIl 24 giugno 1859 Castel Goffredo veniva occupato dalle truppe francesi comandate dal generale Canrobert e molti feriti della conseguente battaglia di Solferino e San Martino furono curati nell'edificio ospedaliero.\nL'Ospedale Vecchio oper\u00f2 sino nel settembre 1964, anno in cui venne inaugurato il nuovo nosocomio alle porte della citt\u00e0, tuttora funzionante, dal 1990, come Istituto Scientifico di Riabilitazione di Castel Goffredo.\nNei pressi dell'ospedale sorgeva l'antica Porta Picaloca, detta \"Porta dell'Ospitale\"."}
{"id": "3993549", "revid": "1442080", "url": "https://it.wikipedia.org/wiki?curid=3993549", "title": "Campionato europeo di pallavolo femminile Under-19 1982", "text": "Il Campionato europeo di pallavolo femminile Under-19 1982 si \u00e8 svolto dal 20 al 27 luglio 1982 a Roding, Lichtenfels, Francoforte sul Meno e Monaco di Baviera, nella Germania Ovest. Al torneo hanno partecipato 12 squadre nazionali europee e la vittoria finale \u00e8 andata per l'ottava volta consecutiva all'URSS.\nGironi.\nDopo la prima fase a gironi, le prime due classificate hanno acceduto al girone per il primo posto, conservando il risultato dello scontro diretto; le ultime due classificate hanno acceduto al girone per il settimo posto, conservando il risultato dello scontro diretto.\nPodio.\nCampione.\nURSS(Ottavo titolo)\nSecondo posto.\nBulgaria\nTerzo posto.\nCecoslovacchia"}
{"id": "3993550", "revid": "48974441", "url": "https://it.wikipedia.org/wiki?curid=3993550", "title": "Soda Plains", "text": ""}
{"id": "3993556", "revid": "223320", "url": "https://it.wikipedia.org/wiki?curid=3993556", "title": "Hey! Say! 7", "text": ""}
{"id": "3993560", "revid": "767487", "url": "https://it.wikipedia.org/wiki?curid=3993560", "title": "Hey! Say!", "text": "Hey! Say! \u00e8 un brano musicale della boy band giapponese Hey! Say! 7, gruppo che in seguito \u00e8 confluito negli Hey! Say! JUMP. Il brano \"Hey! Say!\" \u00e8 stato utilizzato come seconda sigla d'apertura dell'anime \"Lovely Complex\", mentre il lato B del singolo, intitolato \"BON BON\" \u00e8 la seconda sigla di chiusura dello stesso anime.\nIl singolo \u00e8 stato pubblicato in due edizioni: limitata e regolare. L'edizione limitata viene pubblicata con allegato un DVD contenente il video musicale di \"Hey Say\" ed il suo making of. Il singolo ha debuttato alla prima posizione della classifica Oricon dei singoli pi\u00f9 venduti in Giappone, vendendo 120.520 nella prima settimana e 196.118 in totale."}
{"id": "3993561", "revid": "287204", "url": "https://it.wikipedia.org/wiki?curid=3993561", "title": "Gran Premio motociclistico del Venezuela 1977", "text": "Il Gran Premio motociclistico del Venezuela fu il primo appuntamento del motomondiale 1977.\nSi svolse il 20 marzo 1977 presso l'Autodromo Internacional de San Carlos di San Carlos, e corsero le classi 125, 250, 350 e 500.\nPrima gara extraeuropea del Motomondiale da dieci anni (e quattordici anni dopo l'ultima gara in Sudamerica), ad essa partecip\u00f2 un ridotto numero di centauri, a causa delle elevate spese per raggiungere il circuito venezuelano (peraltro lontano da qualsiasi infrastruttura: il primo albergo si trovava a Valencia, a 50\u00a0km di distanza).\nLa gara della 500 fu caratterizzata dal duello tra Suzuki e Yamaha, da cui usc\u00ec vincitore Barry Sheene.\nIn 350 vittoria per l'idolo di casa Johnny Cecotto.\nFacile vittoria per Walter Villa in sella all'Harley-Davidson a telaio Bimota in 250.\nRitirato Pier Paolo Bianchi per problemi alla frizione, \u00c1ngel Nieto vinse agevolmente in 125. Terzo un giovanissimo (appena quindicenne: per correre aveva dovuto mentire sull'et\u00e0) Ivan Palazzese.\nClasse 500.\n14 piloti alla partenza, 10 al traguardo.\nClasse 350.\n27 piloti alla partenza, 13 al traguardo.\nClasse 250.\n22 piloti alla partenza, 14 al traguardo.\nClasse 125.\n18 piloti alla partenza, 7 al traguardo."}
{"id": "3993562", "revid": "109976219", "url": "https://it.wikipedia.org/wiki?curid=3993562", "title": "Stazione di polizia (serie televisiva)", "text": "Stazione di polizia (\"The Last Precinct\") \u00e8 una serie televisiva statunitense in 8 episodi trasmessi per la prima volta nel corso di una sola stagione nel 1986. La serie fu annullata dopo due mesi dalla messa in onda del primo episodio di aprile (il \"pilot\" era stato trasmesso a gennaio). \n\u00c8 una sitcom incentrata sulle vicende del personale di una stazione di polizia di Los Angeles. La serie fu ideata e prodotta da Stephen J. Cannell.\nTrama.\nUn mix strano di poliziotti, tra cui una transessuale e un sosia di Elvis Presley, vengono assegnati al 56\u00ba distretto di Los Angeles, il pi\u00f9 malfamato della citt\u00e0, sotto la guida del capitano Rick Wright. A questi agenti perdenti e imbranati viene data l'ultima possibilit\u00e0 di riscatto.\nPersonaggi e interpreti.\nGuest star.\nTra le guest star: Richard Lynch, Jack Andreozzi.\nProduzione.\nLa serie, ideata da Stephen J. Cannell e Frank Lupo, fu prodotta da Stephen J. Cannell Productions. \nRegisti.\nTra i registi sono accreditati:\nDistribuzione.\nLa serie fu trasmessa negli Stati Uniti dal 26 gennaio 1986 (pilot) e dall'11 aprile 1986 (1\u00ba episodio) al 30 maggio 1986 sulla rete televisiva NBC. In Italia \u00e8 stata trasmessa su reti locali con il titolo \"Stazione di polizia\".\nAlcune delle uscite internazionali sono state:"}
{"id": "3993563", "revid": "46931", "url": "https://it.wikipedia.org/wiki?curid=3993563", "title": "The Last Precinct", "text": ""}
{"id": "3993566", "revid": "47767", "url": "https://it.wikipedia.org/wiki?curid=3993566", "title": "Carolien", "text": ""}
{"id": "3993568", "revid": "2091899", "url": "https://it.wikipedia.org/wiki?curid=3993568", "title": "Annelien", "text": "Origine e diffusione.\nSi tratta di un nome composto, formato dall'unione di \"Anne\" e di \"Lien\", quest'ultimo un ipocoristico di vari nomi come \"Carolien\".\nOnomastico.\nDi per s\u00e9 il nome \u00e8 adespota, ovvero non \u00e8 portato da alcuna santa. L'onomastico pu\u00f2 essere festeggiato o in occasione di Ognissanti, il 1\u00ba novembre, o lo stesso giorno di Anna e Carolina."}
{"id": "3993569", "revid": "110157", "url": "https://it.wikipedia.org/wiki?curid=3993569", "title": "Vurnary", "text": "Vurnary (in russo: \u0412\u0443\u0440\u043d\u0430\u0301\u0440\u044b ; in ciuvascio: \u0412\u0103\u0440\u043d\u0430\u0440, V\u0103rnar) \u00e8 una citt\u00e0 della Russia europea centrale capoluogo del distretto omonimo nella repubblica dei Ciuvasci. Fondata nel 1938 e nel 2010 contava una popolazione di circa 10.883 abitanti."}
{"id": "3993571", "revid": "117335454", "url": "https://it.wikipedia.org/wiki?curid=3993571", "title": "Francesco Moro (politico 1948)", "text": "Carriera politica.\nNel 1996 \u00e8 eletto al Senato della Repubblica per la Lega Nord. Ricopre il ruolo di Segretario del gruppo Lega Nord Padania al Senato della Repubblica dal 16 maggio 1996 al 26 maggio 1998. Dal 19 ottobre 1998 ricopre invece il ruolo di vicecapogruppo della Lega Nord al Senato fino alla conclusione della legislatura il 29 maggio 2001\nNella XIII legislatura inoltre \u00e8 membro della Commissione Bilancio del Senato dal 30 maggio 1996 al 29 maggio 2001, membro Comitato parlamentare di controllo sull'attuazione ed il funzionamento della Convenzione di applicazione dell'Accordo di Schengen dal 16 ottobre 1996 al 21 gennaio 1998 (ricopre il ruolo di Segretario del Comitato dal 22 gennaio 1998 al 29 maggio 2001), membro Commissione parlamentare consultiva in materia di riforma fiscale ai sensi della legge 23 dicembre 1996, n. 662 dal 24 marzo 1997 al 29 maggio 2001 ed infine \u00e8 membro Commissione parlamentare consultiva in ordine alla riforma del bilancio statale ai sensi della legge 3 aprile 1997, n. 94 da 9 maggio 1997 al 29 maggio 2001.\nViene rieletto Senatore nella XIV legislatura ricopre il ruolo di vicecapogruppo della Lega Nord al Senato dal 6 giugno 2001 al 12 giugno 2001 data da cui diviene capogruppo della Lega Nord al Senato della Repubblica incarico che manterra fino al 29 settembre 2004 quando gli subentra alla presidenza del gruppo Ettore Pirovano. Dal 30 settembre 2004 al 27 aprile 2006 Moro ricopre l'incarico di nuovo Vicepresidente del Senato della Repubblica subentrando al neo Ministro delle Riforme Roberto Calderoli.\nNella XIV legislatura Moro \u00e8 membro della Commissione Bilancio del Senato dal 22 giugno 2001 al 27 aprile 2006 in sostituzione del Ministro della Giustizia Roberto Castelli mentre dal 1\u00ba ottobre 2004 al 27 aprile 2006 \u00e8 membro della Commissione Finanze del Senato. Membro anche del Comitato parlamentare di controllo dell'Accordo di Schengen dal 15 novembre 2001 al 28 novembre 2001 tornando a ricoprire nuovamente l'incarico di Segretario del Comitato dal 29 novembre 2001 al 27 aprile 2009. Infine \u00e8 membro del Comitato per le questioni degli italiani all'estero dal 20 febbraio 2003 al 27 aprile 2006.\nTerminata la XIV legislatura Moro non si ricandida e si allontana dalla politica."}
{"id": "3993572", "revid": "2730", "url": "https://it.wikipedia.org/wiki?curid=3993572", "title": "Carlo III di Borbone (arcivescovo)", "text": "Biografia.\nEra figlio naturale di Antonio di Borbone-Vend\u00f4me e della sua amante Luisa di B\u00e9raudi\u00e8re.\nIntrapresa la carriera ecclesiastica, divenne nel 1569 vescovo di Comminges, diocesi che lasci\u00f2 nel 1579. Lo stesso anno divenne anche vescovo di Lectoure, mantenendo la carica per venticinque anni. Nel 1597 ricevette la nomina ad arcivescovo di Rouen, carica lasciata vacante dallo cugino cardinale Carlo II di Borbone-Vend\u00f4me, che egli tenne fino al 1604, allorch\u00e9 fu nominato abate di Marmoutier, carica che tenne fino alla morte.\nGenealogia episcopale.\nLa genealogia episcopale \u00e8:"}
{"id": "3993575", "revid": "287204", "url": "https://it.wikipedia.org/wiki?curid=3993575", "title": "Aranha", "text": ""}
{"id": "3993576", "revid": "124412263", "url": "https://it.wikipedia.org/wiki?curid=3993576", "title": "One Shot 1992", "text": "One Shot 1992 \u00e8 un album compilation della collana \"One Shot\", pubblicato dalla Universal Music nel 2007.\nIl doppio CD contiene 34 brani di successo nel 1992."}
{"id": "3993580", "revid": "117299406", "url": "https://it.wikipedia.org/wiki?curid=3993580", "title": "Lingue maleo-polinesiache centro-orientali", "text": "Le lingue maleo-polinesiache centro-orientali sono un gruppo di lingue maleo-polinesiache della famiglia linguistica delle Lingue austronesiane. Con 718 lingue riportate su \"Ethnologue\", \u00e8 il gruppo pi\u00f9 importante del ramo maleo-polinesiaco.\nClassificazione.\nIl gruppo maleo-polinesiaco centro-orientale \u00e8 un'ipotesi di classificazione caldeggiata dal linguista Robert Blust e comprenderebbe:"}
{"id": "3993594", "revid": "767487", "url": "https://it.wikipedia.org/wiki?curid=3993594", "title": "E il Casanova di Fellini?", "text": "E il Casanova di Fellini? \u00e8 un film del 1975 diretto da Gianfranco Angelucci e Liliane Betti prodotto dalla RAI."}
{"id": "3993603", "revid": "115810461", "url": "https://it.wikipedia.org/wiki?curid=3993603", "title": "Parete scorrevole", "text": "Una parete scorrevole \u00e8 una parete non portante composta da elementi scorrevoli entro guide che ne delimitano un percorso prefissato.\n\u00c8 quindi un elemento \u201cdinamico\u201d poich\u00e9 permette una chiusura simile ad un tramezzo o ad un tamponamento ma reversibile.\nA seconda delle tipologie pu\u00f2 avere andamento rettilineo o sagomato a seguire altri elementi architettonici dell'edificio.\nPu\u00f2 inoltre presentare meccanismi interni che permettono il serraggio degli elementi una volta raggiunta la loro posizione di opera e che ne completano una eventuale chiusura acustica e/o termica.\nCome per le pareti attrezzate, possono essere previsti accessori come vetrature, finestrature, porta di passaggio, mensole, oppure impianti di illuminazione.\nStoria.\nPorte e paratie scorrevoli sono state utilizzate gi\u00e0 nel primo secolo d.C. nelle case romane, come testimoniato da reperti archeologici rinvenuti a Ercolano."}
{"id": "3993607", "revid": "33751", "url": "https://it.wikipedia.org/wiki?curid=3993607", "title": "Divisi\u00f3n Intermedia (Paraguay)", "text": "La Divisi\u00f3n Intermedia \u00e8 un campionato semi-professionistico paraguaiano; \u00e8 il secondo livello del campionato paraguaiano di calcio, organizzato dalla Asociaci\u00f3n Paraguaya de F\u00fatbol.\nNella stagione 2012 il numero di squadre partecipanti \u00e8 aumentato fino a 16 (dalle 14 nel 2011).\nFormula.\nUndici delle 16 squadre in gara appartengono alla giurisdizione dell'area metropolitana di Asunci\u00f3n, mentre le rimanenti 5 provengono dai campionati minori del resto del Paese.\nLa prima e la seconda classificata al termine della stagione si guadagnano il diritto a partecipare alla Prima Divisione nella stagione successiva, mentre le ultime tre classificate retrocedono rispettivamente nella Primera B Metropolitana (se la squadra \u00e8 del distretto di Asunci\u00f3n) o nella Primera B Nacional (se la squadra \u00e8 del resto del paese)."}
{"id": "3993608", "revid": "3082", "url": "https://it.wikipedia.org/wiki?curid=3993608", "title": "Pharnakeia", "text": ""}
{"id": "3993616", "revid": "343655", "url": "https://it.wikipedia.org/wiki?curid=3993616", "title": "Timi Tapio Lahti", "text": ""}
{"id": "3993620", "revid": "125418502", "url": "https://it.wikipedia.org/wiki?curid=3993620", "title": "Piazza XXV Aprile", "text": "Piazza XXV Aprile \u00e8 una piazza di Milano, pedonale e pavimentata, fornita di parcheggio sotterraneo multilivello, che congiunge corso Como con corso Garibaldi, viale Pasubio con viale Monte Grappa, al termine ovest dei Bastioni di Porta Nuova.\nStoria e descrizione.\nAl centro della piazza si trova l'arco di Porta Garibaldi, eretto nel 1826 da Giacomo Moraglia ma solo successivamente (1860) dedicato a Giuseppe Garibaldi, cos\u00ec come il vicino corso Garibaldi. Nella piazza si trova anche l'edificio in cui originariamente era ospitato il teatro Smeraldo, attualmente sede di Eataly Smeraldo.\nRiqualificazione.\nDal 2006 la piazza \u00e8 sede di prolungati ed estenuanti lavori per la costruzione di un parcheggio multipiano sotterraneo, il cui completamento \u00e8 slittato, dopo numerosi rinvii, all'estate 2012, bench\u00e9 l'apertura fosse inizialmente prevista per il 2009. La permanenza dei lavori ha portato molti disagi nella zona, con diversi danni alle attivit\u00e0 commerciali che si affacciavano sulla piazza. L'apice di questo processo negativo \u00e8 stato rappresentato dalla chiusura del Teatro Smeraldo che, dopo 70 anni di attivit\u00e0 (aveva aperto nel 1942), il 1\u00ba luglio 2012 ha passato il testimone a Eataly.\nI lavori hanno costretto anche ad alcuni cambiamenti nel quadro del trasporto pubblico, a causa della concomitanza con i cantieri per la linea 5 e per il progetto Porta Nuova, modificando soprattutto la rete tranviaria di Milano: l'8 settembre 2011 l'assessore alle Infrastrutture Lucia De Cesaris conferma la totale pedonalizzazione della piazza, eliminando definitivamente gli impianti, ma mantenendo i limitrofi binari di viale Monte Grappa e via Rosales, quelli della storica linea 29/30, attiva sino al 2010, quando \u00e8 stata temporaneamente sospesa a causa dei numerosi cantieri.\nIl parcheggio dispone di 668 posti: 346 pubblici e 322 per i residenti. Il progetto \u00e8 stato curato dal consorzio d'imprese Progetto XXV Aprile Spa, di cui fa parte anche la ditta fiorentina Procogen, ed avviato dalla Giunta Albertini nel 2004. Si struttura su sei piani, e al primo piano interrato contiene una sala conferenza da 80 posti. Un primo segmento della piazza pavimentata, che passa sotto l'arco di Porta Garibaldi, \u00e8 stato inaugurato l'8 dicembre 2011, mentre il completamento dell'intera piazza era stato comunicato per l'inaugurazione entro Natale 2011, poi rimandata al 28 febbraio 2012, quindi ad aprile, poi fine maggio dello stesso anno, infine a luglio 2012.\nL'apertura ufficiale della piazza \u00e8 stata il 10 luglio 2012, con l'inaugurazione alla presenza del sindaco Giuliano Pisapia, degli assessori Lucia Castellano, Pierfrancesco Maran, Franco D'Alfonso, e la presidente del consiglio di Municipio 9, Beatrice Uguccioni. In occasione dell'inaugurazione, il Teatro Smeraldo, che aveva chiuso il 30 giugno 2012, avvia una manifestazione di protesta contro le Amministrazioni.\nLa piazza \u00e8 direttamente congiunta al tratto pedonale di corso Como, uno dei centri della vita notturna milanese. Nelle immediate vicinanze si trova l'ospedale Fatebenefratelli ed il cinema Anteo. Dal 2012 il Fuorisalone si tiene anche in piazza XXV Aprile."}
{"id": "3993630", "revid": "531291", "url": "https://it.wikipedia.org/wiki?curid=3993630", "title": "IPNI", "text": ""}
{"id": "3993643", "revid": "1543377", "url": "https://it.wikipedia.org/wiki?curid=3993643", "title": "West Kensington (metropolitana di Londra)", "text": "West Kensington \u00e8 una stazione della linea District della metropolitana di Londra.\nStoria.\nLa stazione venne aperta dalla \"Metropolitan District Railway\" (MDR, oggi District Line) il 9 settembre 1874 con il nome di \"Fulham - North End\" quando venne aperta l'estensione della linea da Earl's Court ad Hammersmith. All'epoca la successiva stazione ad ovest era Hammersmith in quanto quella di Barons Court venne aperta soltanto nel 1905.\nLa stazione venne rinominata \"West Kensington\" nel 1877.\nIl 5 maggio 1878 la \"Midland Railway\" un servizio circolare noto come \"Super Outer Circle\" da St Pancras a Earl's Court via Cricklewood e South Acton. Era gestito tramite una connessione, ormai in disuso, tra la NLR e il ramo \"London and South Western Railway\" alla stazione Richmond (ora parte della District Line). Il servizio non ebbe successo e venne terminato il 30 settembre 1880.\nL'ingresso alla stazione venne ristrutturato nel 1927. Il progetto, di Charles Holden, era affine a quello utilizzato da Holden per la stazione della Northern Line, Morden aperta nel 1926.\nNel 2009, a causa di problemi finanziari, la Transport for London decise di sospendere i lavori su un progetto per consentire l'accessibilit\u00e0 alla stazione di West Kensington e ad altre cinque stazioni, citando come giustificazione il fatto che si tratta di stazioni non particolarmente trafficate e situate a una o due fermate di distanza da stazioni prive di barriere architettoniche. West Kensington si trova a una fermata di distanza in direzione ovest da Earl's Court e a due fermate in direzione est da Hammersmith, che hanno ingressi accessibili a persone disabili. Prima che il progetto fosse abbandonato, la TfL aveva speso circa 5 milioni di sterline.\nStrutture e impianti.\nWest Kensington si affaccia su \"North End Road\" (B317) vicino all'incrocio tra \"West Cromwell Road\" e \"Talgarth Road\".\nLa stazione rientra nella \"Travelcard Zone 2\".\nInterscambi.\nNelle vicinanze della stazione effettuano fermata alcune linee urbane automobilistiche, gestite da London Buses."}
{"id": "3993648", "revid": "2014155", "url": "https://it.wikipedia.org/wiki?curid=3993648", "title": "Leka Zogu (1982)", "text": "Biografia.\nLeka Zogu \u00e8 un funzionario del Ministero degli Interni albanese e in passato ha servito presso il ministero albanese degli Affari Esteri. Viene definito dai monarchici albanesi come \"re Leka II\", dopo la morte di suo padre, che era conosciuto come \"Leka I, Re degli Albanesi\". Nel maggio 2010 si \u00e8 fidanzato con Elia Zaharia, attrice e cantante albanese, che ha poi sposato a Tirana l'8 ottobre 2016. Il 30 novembre 2011, dopo la morte di suo padre, \u00e8 stato riconosciuto come capo della Casa di Zogu, re titolare degli albanesi e terzo capo dell'Ordine della Besa, dell'Ordine di Skanderbeg e dell'Ordine del Coraggio..\nDal suo matrimonio con Elia Zaharia il 22 ottobre 2020 \u00e8 nata a Tirana Geraldine, nome datole in ricordo della nonna paterna, regina degli albanesi, Geraldine, morta il 22 ottobre 2002."}
{"id": "3993658", "revid": "599013", "url": "https://it.wikipedia.org/wiki?curid=3993658", "title": "Antonio Pagliaro (scrittore)", "text": "Biografia.\nNato a Palermo nel 1968, Pagliaro \u00e8 laureato in fisica; lavora come ricercatore nella sua citt\u00e0 natale dopo avere vissuto in diverse citt\u00e0 d'Europa (Catania, Edimburgo, Copenaghen, Utrecht, Roma).\nTra il 2008 e il 2011 collabor\u00f2 ai quotidiani \"Liberazione\" e \"la Repubblica\", nel 2011 e 2012 ha curato la rubrica \"Pe\u00f1arol, il giallo e il nero\" sul \"magazine\" di arte, cultura e societ\u00e0 \"21\"\u00a0. Attualmente per l'editore 21 dirige la collana \"Pe\u00f1arol\" di romanzi gialli e neri.\nNel 2007 Giulio Mozzi, consulente per la narrativa dell'editore Sironi di Milano, cur\u00f2 il debutto letterario di Pagliaro con \"Il sangue degli altri\", romanzo poliziesco che narra di un giornalista d'inchiesta del quotidiano \"L'Ora\", Corrado Lo Coco, che si muove negli intrecci tra mafia siciliana e quella russa.\nAll'opera, vista come uno spaccato di realt\u00e0 in forma di romanzo letterario dal critico di \"Liberazione\" Nicol\u00f2 La Rocca (\u00abPagliaro ci racconta una Sicilia in cui la politica si fa crimine organizzato, e una Cecenia non pi\u00f9 schiacciata sotto lo stereotipo di terra di terroristi\u00bb), fece seguito tre anni dopo \"I cani di via Lincoln\" (Laurana, 2010), altro romanzo criminale con Lo Coco, questa volta, alle prese con le connessioni tra la mafia siciliana e quella cinese.\nL'opera seconda di Pagliaro, salutata come un \"thriller\" crudo e niente affatto consolatorio (non \u00e8 previsto il lieto fine), lascia tuttavia il passo a un racconto breve di diversa ispirazione.\nSempre del 2010 \u00e8, infatti, il racconto lungo \"true crime\" \"Il giapponese cannibale\", storia vera di Issei Sagawa, studente giapponese che nel 1981 a Parigi uccise una sua compagna olandese di facolt\u00e0 e poi ne divor\u00f2 parti del corpo.\nDi differente registro \"La notte del gatto nero\" (Guanda, 2012), in cui vengono descritte le vicende di un padre di famiglia palermitano alle prese con la macchina della giustizia nella quale rimane implicato suo figlio diciottenne, accusato di detenzione e spaccio di cocaina; nonostante il romanzo non affronti direttamente il tema della criminalit\u00e0 organizzata lo scrittore Roberto Alajmo, dalle colonne di \"Repubblica\", vi ha ravvisato immutata capacit\u00e0 di mantenere il lettore in tensione.\nCon tale romanzo Pagliaro ha vinto il premio letterario Antonio Aniante 2013 succedendo allo stesso Alajmo.\nNel 2014 ha curato per Laurana \"Palermo criminale - Il grande romanzo della citt\u00e0\", antologia di dodici racconti di altrettanti autori, compreso lo stesso Pagliaro, sulla Palermo del 2004; del 2015, per Guanda, \u00e8 il suo quarto romanzo, \"Il bacio della bielorussa\".\nNel 2020 esce il \"true crime\" \"Storia terribile delle bambine di Marsala\" che racconta la storia vera del rapimento di tre bambine avvenuto a Marsala nel 1971, a opera del Mostro di Marsala. "}
{"id": "3993660", "revid": "188116", "url": "https://it.wikipedia.org/wiki?curid=3993660", "title": "Antonio Pagliaro (giurista)", "text": "Biografia.\nCugino del magistrato Luciano Pagliaro, laureatosi in Giurisprudenza all'Universit\u00e0 di Palermo, inizia nel 1961 l'insegnamento nell'ateneo di Messina come professore incaricato. Nel 1964 diviene professore di ruolo. Nel 1968 viene chiamato da Giovanni Musotto, di cui era stato allievo, come professore ordinario di Diritto penale alla Facolt\u00e0 di Giurisprudenza di Palermo. Nello stesso anno diviene direttore dell'Istituto di Diritto e Procedura Penale, nonch\u00e9 direttore scientifico della Biblioteca di Facolt\u00e0. \nNel 1998 \u00e8 stato ammesso tra i soci corrispondenti dell'Accademia Nazionale dei Lincei, nella sezione Scienze giuridiche. Nel 2007 ne \u00e8 diventato socio nazionale. Ha pubblicato diversi manuali di Diritto penale, utilizzati presso numerose universit\u00e0 italiane e straniere.\n\u00c8 stato il Decano dell'Universit\u00e0 degli Studi di Palermo, ed \u00e8 professore emerito dal 2008.\nL'attivit\u00e0 accademica.\nHa presieduto la Commissione interministeriale per la riforma del Codice Penale, costituita nel 1988 dal Ministro della Giustizia Giuliano Vassalli, e che nel 1991 porta alla presentazione di uno schema di legge-delega per il nuovo codice penale.\nNel 2001 gli \u00e8 stato assegnato il Premio internazionale \u201cEmpedocle\u201d per le Scienze Umane, IX edizione, dedicato alla memoria di Paolo Borsellino, e che ha avuto come disciplina le Scienze Penalistiche e Criminologiche. Nella motivazione si legge: \nNel 2015 gli \u00e8 stato assegnato il Premio della Fondazione Pasquale Pastore per le sue ricerche e il suo insegnamento nel campo del Diritto Penale."}
{"id": "3993661", "revid": "481349", "url": "https://it.wikipedia.org/wiki?curid=3993661", "title": "Antonio Pagliaro", "text": ""}
{"id": "3993668", "revid": "3732", "url": "https://it.wikipedia.org/wiki?curid=3993668", "title": "Codice deontologico dei giornalisti", "text": ""}
{"id": "3993682", "revid": "1632387", "url": "https://it.wikipedia.org/wiki?curid=3993682", "title": "Economia romana", "text": "Leconomia romana ovvero della Civilt\u00e0 romana si basava principalmente sul settore agricolo e del commercio, e in misura minore su quello dei servizi (societ\u00e0 pre-industriale).\nL'agricoltura in particolare era il settore trainante dell'intera economia del mondo romano, con la conseguente necessit\u00e0 di costruire strumenti e macchinari adatti. Secondo alcune stime, durante l'et\u00e0 imperiale il 30-40% della popolazione era impiegata in questo settore. Certamente un requisito importante e necessario per avere un'economia stabile o crescente fu la pace (\"pax romana\") in molte zone dell'Impero.\nL'introduzione del libero commercio agricolo modific\u00f2 radicalmente il sistema economico italico: a partire dal I secolo a.C. le grandi propriet\u00e0 terriere dedicate alla coltivazione della vite, dei cereali e dell'ulivo, avevano completamente \"strangolato\" i piccoli agricoltori, che non potevano competere con il prezzo del grano importato. L'annessione infatti di Sicilia (241 a.C.), Cartagine (146 a.C.) e Egitto (30 a.C.), port\u00f2 l'Italia romana a rifornirsi sempre pi\u00f9 di cereali dalle province. A sua volta, l'olio d'oliva e il vino divennero i principali prodotti esportati dall'Italia. Sebbene si praticasse le rotazione delle colture, nel complesso la produttivit\u00e0 agricola rimaneva molto bassa, stimata a 1 tonnellata circa per ettaro.\nRoma privilegi\u00f2 l'espansione territoriale, e quindi l'agricoltura, fin dall'origine. Si possono distinguere due fasi evolutive: all'inizio prevalevano i piccoli e medi proprietari terrieri, che costituivano anche il nerbo dell'esercito; successivamente prevalse il latifondo con agricoltori professionisti che non potevano dedicarsi anche alla guerra, delegata quindi a figure specifiche dette \"mercenari\". Il cambiamento fu indotto dalla crisi economica successiva alla seconda guerra punica, che rovin\u00f2 molti proprietari terrieri; ne seguirono anche la crisi della repubblica e, dopo lotte interne durate due secoli, la nascita dell'impero. Il latifondo dette gradualmente vita all'\u00abeconomia delle ville romane\u00bb, centri di produzione agricola sempre pi\u00f9 ampi e sontuosi.\nLa spesa pubblica era concentrata soprattutto sull'esercito e sulla costruzione di grandi opere pubbliche.\nStoria.\nAll'inizio dell'et\u00e0 del ferro (IX secolo a.C.) l'economia dei popoli dell'Italia centrale era basata quasi esclusivamente sui prodotti della pastorizia e dell'agricoltura. Allevamento e agricoltura rappresentarono le attivit\u00e0 economiche principali della Roma del periodo arcaico o monarchico (dall'VIII al VI secolo a.C.). Si trattava di un'economia di sussistenza: la destinazione dei prodotti era, infatti, l'autoconsumo familiare o tribale. Roma, tuttavia, si svilupp\u00f2 grazie alla sua posizione su un'area di frontiera, ovvero la via commerciale tra le citt\u00e0 etrusche e le colonie greche della Campania lungo la direttrice nord-sud, e la \"via del sale\" (via Salaria) tra la foce del Tevere e le comunit\u00e0 sabine e umbro-sabelliche dell'Appennino centrale lungo la direttrice ovest-est.\nCome in gran parte delle societ\u00e0 del mondo classico, anche l'economia dell'et\u00e0 repubblicana di Roma antica (dal V al I secolo a.C.) era ancora essenzialmente, se non esclusivamente, basata sulla produzione e la distribuzione di prodotti agricoli (gran parte della produzione era, tuttavia, rivolta all'autoconsumo). La classe dei patrizi (aristocratici), che in quest'epoca corrispondeva anche al ceto sociale pi\u00f9 ricco, era costituita prevalentemente dai grandi proprietari fondiari, che seguivano personalmente la conduzione delle aziende agricole (ville rustiche). Solo nella tarda et\u00e0 repubblicana cominci\u00f2 ad affermarsi economicamente la classe sociale degli \"equites\", che traeva le proprie ricchezze non dall'agricoltura, bens\u00ec dal commercio, dalle industrie e dalla finanza (riscossione delle imposte e prestiti a interesse).\nNei primi due secoli dell'Impero romano lo sviluppo dell'economia si era basato essenzialmente sulle conquiste militari, che avevano procurato terre da distribuire ai legionari o ai ricchi senatori, merci da commerciare e schiavi da sfruttare in lavori a costo zero. Per questo motivo l'economia appariva prospera (\"secolo d'oro\"), ma in realt\u00e0 restava in una condizione di stagnazione, che divenne decadenza (declino della produzione agricola e contrazione dei grandi flussi commerciali) con la conclusione della fase delle grandi guerre di conquista (116 d.C., conquista romana di Ctesifonte, capitale dell'impero partico). L'Impero romano, infatti, da un lato si dimostr\u00f2 incapace di realizzare uno sviluppo economico endogeno (non dipendente dalle conquiste) e dall'altro di ovviare all'aumento dei costi della spesa pubblica (la vera radice della crisi fu l'incremento del costo dell'esercito e della burocrazia) con un sistema fiscale pi\u00f9 efficiente che oppressivo. La grave crisi che ne consegu\u00ec ne provoc\u00f2 gradualmente la decadenza, fino ad arrivare nel V secolo d.C. alla caduta della parte occidentale ad opera di popolazioni germaniche.\nSettori produttivi e forza lavoro.\nDemografia, occupazione e forza lavoro.\nNegli anni recenti, la questione demografica \u00e8 stata oggetto di crescenti ricerche da parte degli studiosi moderni, con stime della popolazione dell'Impero romano pari a un minimo di 60-70 milioni di abitanti fino a 100 milioni Ora ipotizzando una popolazione di 55 milioni di abitanti, tale cifra non fu superata in Occidente prima della met\u00e0 del XIX..\nMentre la societ\u00e0 repubblicana fu caratterizzata dalla rigidit\u00e0 dell'oligarchia senatoria nel difendere i propri privilegi, la societ\u00e0 imperiale si rivel\u00f2 pi\u00f9 mobile e aperta, favorendo l'emergere di un'ampia classe media e l'affermazione di un ceto professionale e burocratico (professionisti, ufficiali, funzionari imperiali, impiegati), proveniente in particolare dall'ordine equestre. Ma furono soprattutto i \"liberti\", ovvero gli schiavi affrancati, a compiere le pi\u00f9 sorprendenti carriere (del resto erano fedelissimi all'ex padrone, al quale dovevano tutto: la libert\u00e0 e il potere) nella burocrazia imperiale.\nNella prospera societ\u00e0 del \"secolo d'oro\" (II secolo d.C.) dell'Impero, caratterizzata per lo pi\u00f9 da pace e grandi opere pubbliche, persistevano comunque fortissime disuguaglianze, visibili soprattutto nelle citt\u00e0, dove alla minoranza di ricchi, abitanti in case di lusso (\"domus\") e dediti all'opulenza fastosa, si contrapponeva la massa di piccoli borghesi (impiegati, militari, artigiani, insegnanti, piccoli negozianti, giudici) e soprattutto di proletari che si stipavano in casermoni (\"insulae\") a rischio di incendi e crolli ed erano costretti a sopravvivere tra fame e malattie infettive, poich\u00e9 le condizioni igieniche nei quartieri-dormitorio erano fortemente inadeguate.\nDopo il primo assalto alle frontiere romane da parte prima dei Parti e poi delle popolazioni germano-sarmatiche durante il regno Marco Aurelio, che portarono a una prima devastante forma di pestilenza, un'altra pesantissima e ancor pi\u00f9 devastante epidemia colp\u00ec i territori dell'Impero nel ventennio 250-270. Si \u00e8 calcolato che il morbo abbia mietuto milioni di vittime e che alla fine la popolazione dell'Impero fosse ridotta del 30 per cento, da 70 a 50 milioni di abitanti.\nA tutto ci\u00f2 si aggiunge che il prezzo da pagare per la sopravvivenza dell'Impero fu molto alto anche in termini territoriali. A partire infatti dal 260 gli Imperatori che si susseguirono dovettero abbandonare, in modo definitivo, i cosiddetti \"Agri decumates\" (sotto Gallieno) e l'intera provincia delle Tre Dacie (sotto Aureliano, nel 271 circa), oltre alla provincia di Mesopotamia, poi rioccupata da Galerio verso la fine del III secolo.\nQuando le popolazioni germaniche occuparono i territori dell'Impero d'Occidente, si trovarono di fronte una societ\u00e0 profondamente divisa tra una minoranza di privilegiati e una massa di povera gente. La distanza sociale prima esistente tra lavoratori liberi e schiavi si era, infatti, ridotta notevolmente con l'istituzione del \"colonato\": entrambi erano dipendenti nella stessa misura dal ricco proprietario del fondo agricolo. Anche questo fenomeno, quindi, contribu\u00ec alla biforcazione della societ\u00e0 nelle due principali categorie sociali del Tardo Impero, profondamente differenti non solo per il censo (poveri e ricchi), ma anche per le condizioni giuridiche: con il fenomeno delle professioni coatte, infatti, la distanza economica tra classi ricche e classi povere divenne anche una distinzione di diritto, fissata dalla legge negli \"humiliores\" (\"inferiori\"), cui appartenevano la massa dei \"coloni\" e dei proletari urbani, e i \"honestiores\" (\"rispettabili\"), cui appartenevano i grandi proprietari terrieri e i vertici della burocrazia militare e civile. Solo agli \"humiliores\" erano riservate le punizioni pi\u00f9 dure e infamanti, come la fustigazione e la pena di morte.\n\"Citt\u00e0 fondate o conquistate dai Romani in Italia\" ()\n\"Citt\u00e0 fondate dai Romani nelle province dell'Impero\" ()\n\"Citt\u00e0 conquistate dai Romani fuori dall'Europa\" ()\nAgricoltura e latifondo.\nIl sistema agricolo romano era autosufficiente per la maggior parte della popolazione romana. I romani svilupparono sistemi avanzati di coltivazione grazie all'utilizzo di imponenti sistemi di irrigazione consentiti dai grandi acquedotti e dalle opere di ingegneria idraulica, come ad esempio i mulini idraulici in Gallia e nella campagna romana, utilizzati per macinare il grano in farina, riscontrati in varie campagne archeologiche. I resti pi\u00f9 imponenti tuttora esistenti sono stati trovati a Barbegal nel sud della Francia, vicino ad Arles: il mulino era composto da sedici ruote idrauliche disposte su due colonne e alimentate dall'acquedotto principale di Arles, con una portata idraulica tanto grande che il deflusso alimentava il mulino successivo della serie, che si trovava pi\u00f9 in basso.\nAgricoltori.\nNella prima et\u00e0 repubblicana la forma pi\u00f9 comune di azienda agricola era quella basata sulla piccola propriet\u00e0, in cui il padrone lavorava personalmente il podere con l'ausilio di schiavi o braccianti liberi salariati. Il piccolo proprietario coltivava un po' tutti i prodotti (policoltura). Solo una piccola parte dei prodotti agricoli coltivati dai nuclei familiari nelle loro piccole propriet\u00e0 finiva sul mercato, la maggior parte era destinata al fabbisogno della famiglia del proprietario terriero. Il prodotto principalmente coltivato era il grano.\nA partire dal II secolo a.C. le continue guerre di conquista finirono per tenere il piccolo proprietario terriero lontano da casa per lunghi anni, con il risultato che le piccole aziende agricole, in mancanza del padrone impegnato nell'esercito, non riuscivano pi\u00f9 a rendere come in precedenza e le famiglie non erano pi\u00f9 in grado di far fronte al \"tributum\", ovvero alle tasse che i possidenti dovevano pagare allo Stato. La piccola propriet\u00e0 terriera, inoltre, era messa in crisi anche da altri due elementi:\nCi fu un tentativo da parte del tribuno della plebe, Tiberio Gracco (nel 133 a.C.), fu quella di proporre una legge (\"lex agraria\"), con l'aiuto del pontefice massimo Licino Crasso e del console Publio Muzio Scevola, che prevedesse una redistribuzione delle terre del suolo italico, usurpate dai ricchi ai pi\u00f9 poveri e offerte ai forestieri per essere lavorate. La legge avrebbe limitato l'occupazione delle terre dello stato a 125 ettari e riassegnava le terre eccedenti ai contadini in rovina. Una famiglia nobile poteva avere 500 iugeri di terreno, pi\u00f9 250 per ogni figlio, ma non pi\u00f9 di 1.000. I terreni confiscati dovevano essere distribuiti in modo che, ogni famiglia della plebe contadina avesse 30 iugeri (7,5 ettari). I ricchi possidenti si appoggiarono allora a un altro tribuno della plebe, il giovane Marco Ottavio, che accett\u00f2 di porre il veto alla nuova \"lex agraria\". Alla fine dopo una serie di duri scontri verbali tra i due tribuni, Tiberio venne ucciso e i contadini poveri non poterono nulla contro i grandi latifondisti.\nI pochi piccoli agricoltori che erano riusciti a sopravvivere furono costretti a fare ricorso all'indebitamento, che spesso si concludeva con la cessione del fondo di propriet\u00e0 ai latifondisti stessi. Ai piccoli contadini, ormai espropriati, non rimanevano che poche possibilit\u00e0 di lavoro (almeno prima della riforma mariana dell'esercito romano del 107 a.C., con la possibilit\u00e0 di diventare soldato di professione): diventare braccianti salariati dei grandi possidenti terrieri, oppure ingrossare le file del proletariato urbano.\nCon la scomparsa nella tarda et\u00e0 repubblicana della classe dei piccoli proprietari terrieri (i contadini-soldati che avevano contribuito all'espansione di Roma fino al II secolo a.C.), costretti ad abbandonare i propri poderi a causa da un lato delle esigenze del servizio militare prolungato, dall'altro dell'impossibilit\u00e0 di competere con i latifondi dei ricchi proprietari terrieri che potevano sfruttare la manodopera servile a costo zero, la produzione agricola nel corso dell'et\u00e0 imperiale si concentr\u00f2 sempre di pi\u00f9 nei latifondi (presenti soprattutto nell'Italia meridionale) e nelle \"villae rusticae\" (presenti in particolare nell'Italia centrale), in cui il lavoro degli schiavi era organizzato in modo altamente efficace proprio per realizzare prodotti in eccesso da vendere poi nei mercati urbani.\nIl futuro decadimento dell'economia imperiale fu conseguenza anche della graduale decadenza dell'agricoltura, che pian piano perse la capacit\u00e0 di rifornire i mercati cittadini. Le cure dello Stato, infatti, andavano non tanto alle campagne, ma alle citt\u00e0, dove risiedevano anche i proprietari terrieri, che usavano le ville di campagna solo per le vacanze. Del resto, poich\u00e9 l'agricoltura consentiva minori guadagni del commercio e del prestito a usura, i grandi latifondisti erano poco invogliati a investire denaro per migliorare la produttivit\u00e0 delle proprie terre.\nLa crisi produttiva, i cui sintomi si erano gi\u00e0 evidenziati durante l'Alto Impero, si manifest\u00f2 in tutta la sua virulenza dal III secolo d.C. in poi con l'accentuarsi dell'instabilit\u00e0 politica. Le guerre civili e le scorrerie barbariche finirono per devastare anche le regioni pi\u00f9 fertili e le campagne cominciarono a spopolarsi (fenomeno degli \"agri deserti\") anche perch\u00e9 i piccoli proprietari terrieri, gi\u00e0 in condizioni precarie, dovettero affrontare da una parte i costi dovuti al mantenimento di interi eserciti che transitavano sui loro territori, dall'altra un peso fiscale diventato sempre pi\u00f9 intollerabile (basti pensare all'introduzione da parte di Diocleziano della \"iugatio\"-\"capitatio\").\nL'introduzione del \"colonato\" (suddivisione dei latifondi in piccoli lotti affidati a coltivatori o \"coloni\" provenienti dalla categoria degli schiavi o dei braccianti salariati, che si impegnavano a cedere una quota del prodotto al padrone e a non abbandonare il fondo) permise di recuperare alla produzione terreni prima trascurati: lo schiavo era incentivato ad accettare questa condizione giuridica perch\u00e9 aveva qualcosa in proprio per nutrire s\u00e9 e la famiglia (evitando anche il rischio dello smembramento del nucleo familiare per vendite separate), il lavoratore libero invece ebbe di che vivere, anche se dovette rinunciare a gran parte della propria autonomia perch\u00e9 obbligato a prestare i propri servizi secondo le esigenze del latifondista che gli aveva affidato in affitto la propria terra. Tuttavia, nemmeno il \"colonato\" risolse la crisi dell'agricoltura: molte persone, infatti, disperate ed esasperate dalle guerre e dagli eccessi della tassazione, si diedero al brigantaggio, taglieggiando viandanti e possidenti e intercettando i rifornimenti, con grave aumento del danno per l'economia.\nVille rustiche e latifondi.\nLa maggior parte del territorio del mondo romano era organizzato attraverso le grandi propriet\u00e0 terriere delle cosiddette \"villae rusticae\". Si trattava, inizialmente, del nucleo di un'azienda agraria a conduzione familiare, dove veniva prodotto ci\u00f2 che era necessario al sostentamento. Col passare degli anni e l'accrescersi della potenza di Roma, le guerre di conquista portarono in Italia, crescenti masse di schiavi da sfruttare nei pi\u00f9 svariati lavori. Le ville rustiche si fecero sempre pi\u00f9 grandi e sontuose (200-250 ettari sembra comunque la misura media) e la produzione agricola divent\u00f2 un'attivit\u00e0 il cui scopo non era pi\u00f9 semplicemente quello di sfamare il padrone, ma anche e soprattutto di commercializzare i prodotti in eccesso anche su mercati lontani.\nIn particolare, la villa divenne un'azienda agricola (soprattutto in Italia centrale, dalla Campania all'Etruria Le produzioni erano differenziate: piantagioni (soprattutto ulivi e vite), altre coltivazioni intensive, orti, pascoli, impianti di trasformazione, depositi, mezzi di trasporto. Si trattava, insomma, di una vera fabbrica rurale organizzata.\nIl proprietario (latifondista) solitamente metteva a capo dei suoi possedimenti un conduttore (grande agricoltore) che dirigeva la \"villa rustica\", utilizzando come forza lavoro, schiavi e lavoratori stagionali, oltre a piccoli coltivatori affittuari di piccole parti a loro concesse per potersi sostenere (\"coloni\"). Questi ultimi pagavano l'affitto in natura (di solito attraverso una percentuale fissa dei loro raccolti), o raramente in denaro. La durata dei contratti di affitto era normalmente di cinque anni.\nNel villae rusticae erano presenti frantoi, stalle e orti, e tutto intorno campi coltivati. Spesso vi erano anche piantagioni di alberi da frutta come mele, prugne, pere, ciliegi e e pesche, oltre all'allevamento di arnie per la produzione di miele e cera.\nProdotti, produttivit\u00e0 e metodi di coltivazione.\nDopo il periodo delle grandi guerre di conquista e la riforma mariana dell'esercito romano, con l'estendersi del latifondo si pass\u00f2 dalla policoltura a una monocoltura estensiva e speculativa, cio\u00e8 alla coltivazione su larga scala di un unico prodotto da vendere con profitto sul mercato. Alla coltura del grano si sostitu\u00ec la coltivazione dell'olivo e della vite e l'allevamento di grandi mandrie di bestiame per soddisfare una crescente richiesta di latticini, carne, lana e pellame. I grandi latifondisti operarono tali scelte perch\u00e9 pi\u00f9 redditizie: non richiedevano particolare specializzazione nella manodopera, si prestavano all'uso su larga scala degli schiavi e fornivano prodotti di facile smercio.\nAlla crisi in et\u00e0 repubblicana della piccola e media propriet\u00e0 agricola schiacciata dai debiti e dalla concorrenza, si aggiunse in et\u00e0 imperiale anche il declino produttivo del latifondo. Molte terre furono abbandonate anche per i crescenti costi degli schiavi, ormai rari dopo la conclusione dell'espansionismo e delle grandi guerre di conquista.\nLa crisi dello schiavismo (premi di produzione e trattamento pi\u00f9 umano non incentivarono la produttivit\u00e0 da parte degli schiavi) aveva reso pi\u00f9 competitiva la manodopera libera, ma le condizioni offerte dai padroni erano pur sempre assai dure, con il risultato che molti contadini liberi preferivano una vita parassitaria ed incerta ai margini delle citt\u00e0 al lavoro nei campi sicuro, ma faticoso e mal remunerato.\nGrano.\nIl frumento (\"triticum\"), utilizzato soprattutto nella produzione della farina, cresceva dove suolo e clima (Gallia e Italia settentrionale) risultavano particolarmente adatti. Nelle zone pi\u00f9 asciutte veniva invece coltivato il farro ed il grano duro (\"triticum durum\"). Nelle regioni invece pi\u00f9 fredde ed umide era coltivato normalmente il farro spelta (\"triticum spelta\"). L'orzo era invece coltivato dove il suolo risultava poco fertile per la coltivazione del frumento.\nI Romani conoscevano diversi tipi di aratro per la differente tipologia dei terreni da arare. In numerose zone dell'Italia si ebbe un miglioramento della redditivit\u00e0 grazie ad una pi\u00f9 intensa aratura, fatta a maggior profondit\u00e0 e a lungo termine. Veniva inoltre usato il letame per concimare i terreni, soprattutto attorno al bacino del Mediterraneo. La difficolt\u00e0 nasceva quando il bestiame era spostato per effetto della migrazione stagionale delle mandrie e delle greggi (transumanza). Alcuni territori erano poi estremamente fertili come la valle del Nilo in Egitto, dove l'irrigazione era naturale. In alcuni territori come la Palestina, la coltura del grano avveniva ad anni alterni.\nLa redditivit\u00e0 di questa coltivazione in alcune zone raggiunse ottimi livelli, che poterono essere ottenuti solo nel XVIII secolo. Il rapporto poi tra seminato e raccolto era normalmente di 3:8, ed in alcune zone come l'Etruria poteva raggiungere il rapporto eccezionale di 1:15. In Palestina il rapporto di produttiva era solitamente di 1 a 7 volte, mentre in Grecia tra le 4,5 e le 7 volte.\nDifficile ricostruire con esattezza il volume degli scambi di grano all'interno dell'Impero romano. Sappiamo che ogni anno, venivano trasportati ad Ostia da Alessandria d'Egitto 80.000 tonnellate di grano. Le navi mercantili che trasportavano questo prezioso prodotto erano spesso accompagnate da una flotta militare romana, perch\u00e9 potesse proteggerle contro i pirati. Il grano veniva, quindi, posto in giganteschi magazzini (\"horrea\") presso il porto di Ostia (con dimensioni fino a 120 X 80 metri). Nelle citt\u00e0, le merci erano poi vendute soprattutto in mercati coperti, in negozi o per le vie principali.\nUlivi.\nLe olive furono utilizzate principalmente per la produzione di olio alimentare e di quello per lampade e lozioni per il corpo. Le principali coltivazioni dell'ulivo si trovavano in Istria, Puglia, Tripolitania, Tunisia centrale ed in Spagna tra Cordoba e Siviglia. Queste piantagioni erano soprattutto nelle mani dei grandi proprietari terrieri, poich\u00e9 i piccoli agricoltori non potevano sostenere importanti costi, oltre ad attrezzature costose come frantoi per la spremitura e fornaci per la produzione di anfore. Catone sosteneva, infatti, che vite e ulivi fossero le coltivazioni pi\u00f9 redditizie, con margini di profitto compresi tra il 7 ed il 10%.\nVino.\nSotto l'Impero romano ci fu un ulteriore impulso alla produzione del vino, che pass\u00f2 dall'essere un prodotto elitario a divenire una bevanda di uso quotidiano. Ricordiamo che al tempo di Tiberio famosi erano soprattutto i vini italici del sud del \"Latium\" e del nord della \"Campania\", come il \"Cecubo\" (\"Formiae\"), il \"Fundano\" (da \"Fundi\"), il \"Setino\" (da \"Setia\"), come pure il \"Falerno\" (al confine tra \"Latium\" e Campania), o l\"Albano\" (Colli Albani) e lo \"Statano\".\nIn questo periodo le colture della vite si diffusero su gran parte del territorio (in particolare in Italia, Gallia Narbonensis, Hispania, Acaia e Siria), e con l'aumentare della produzione crebbero anche i consumi. Svetonio racconta di un episodio curioso legato al vino ed al suo prezzo ai tempi dell'imperatore Augusto:\nGli strumenti utilizzati erano anche pi\u00f9 costosi di quelli utilizzati per la spremitura delle olive. C'era anche un lungo tempo di attesa tra la semina ed il primo raccolto. Sia l'ulivo, sia la vite erano coltivati col la tecnica del terrazzamento. Secondo quanto ci racconta Lucio Giunio Moderato Columella, un buon terreno poteva produrre fino a 1.750 litri di vino per iugero. E poich\u00e9 la coltivazione a vite risultava particolarmente redditizia, nel 90 d.C. l'Imperatore Domiziano fu costretto ad emanare un editto sul vino che, a seconda delle province, limitava questa coltura alla met\u00e0 dell'estensione iniziale dei vigneti. Vi \u00e8 da aggiungere che a partire dal II secolo la viticoltura si diffuse ampiamente nella zona tra la Mosella ed il Reno.\nAd ogni modo il vino prodotto a quei tempi era molto differente dalla bevanda che conosciamo oggi. A causa delle tecniche di conservazione (soprattutto la bollitura), il vino risultava essere una sostanza sciropposa, molto dolce e molto alcolica. Era quindi necessario allungarlo con acqua e aggiungere miele e spezie per ottenere un sapore pi\u00f9 gradevole.\nCon il crollo dell'Impero Romano la viticoltura entra in una crisi dalla quale uscir\u00e0 solo nel medioevo, grazie soprattutto all'impulso dato dai monaci benedettini e cistercensi. Sappiamo ad esempio che l'esportazione di vino italiano in Gallia nel periodo imperiale era di 120.000 ettolitri annui.\nOrtaggi.\nIn molte zone dell'impero, in prossimit\u00e0 delle citt\u00e0, nei piccoli giardini (\"horti\") venivano coltivati direttamente alcuni ortaggi, grazie a dei buoni livelli di irrigazione dei campi. Capitava anche che nelle vicinanze di Roma, spesso gli abitanti si collegassero illegalmente agli acquedotti, potendo cos\u00ec approvvigionarsi dell'acqua.\nPlinio il Vecchio parlando della coltura dei piccoli orti, li definiva \"coltura dei poveri\", dove la popolazione pi\u00f9 povera, non potendo permettersi il consumo quotidiano della carne, ricorreva a cibi \"poveri\", ricchi di proteine come fagioli, piselli, ceci, ecc. Negli orti erano poi coltivati anche altri e diversi tipi di ortaggi come cavoli, porri, asparagi, insalata, ortaggi a radice (sedano, cipolle, finocchi, ravanelli), erbe mediche e spezie (senape, timo, menta, cumino, cerfoglio, santoreggia, malva, giusquiamo nero, ecc.).\nLa rotazione delle colture venne attuata in modo tale che l'orto potesse essere utilizzato tutto l'anno. In alcuni casi, anche nei giardini, erano allevati in piccole pozze d'acqua fresca, pesci, uccelli selvatici o esotici (fagiani, pavoni, galline e piccioni).\nBovini, suini e ovini.\nAlcuni agricoltori utilizzavano il bestiame soprattutto come animali da tiro, o anche per mangiarne la carne, raramente per ottenerne il latte. Erano invece utilizzate per la produzione di latte, soprattutto capre e pecore. Particolarmente apprezzati per la loro carne erano i maiali, soprattutto in Lazio, Campania e nella Pianura Padana dove risultavano esserci ampi allevamenti. Gli animali, magri e pelosi, erano condotti nelle foreste e ingrassati con ghiande. Troviamo esempi di salumi soprattutto nella Gallia Narbonense.\nMiniere e metallurgia.\nL'invenzione e l'applicazione diffusa di una tecnica di scavo minerario idraulico, secondo la quale un torrente veniva deviato per consentire alla corrente dell'acqua di rivelare/scoprire una vena mineraria. E cos\u00ec grazie alle tecnologie degli ingegneri romani di saper pianificare ed eseguire operazioni minerarie su larga scala, furono estratte grandi quantit\u00e0 di metalli preziosi su scala quasi industriale.\nI Romani, soprattutto durante il periodo delle grandi conquiste (II secolo a.C.-I secolo d.C.), raccoglievano un grande volume di acqua in un serbatoio immediatamente sopra l'area interessata. L'acqua veniva, quindi, rilasciata con grande rapidit\u00e0. L'onda che colpiva l'area, puliva il terreno fino alla \"nuda\" roccia. Le \"vene\" d'oro dello strato roccioso del sottosuolo erano poi lavorate usando un certo numero di tecniche, e ancora l'acqua era utilizzata per ripulire il tutto dai detriti.\nPossiamo osservare un esempio di questa tecnica in \"Hispania\" a Las M\u00e9dulas e nell'area circostante. Qui lo scenario mostra un'azione simile ad un calanco su vasta scala, generato da un dilavamento delle acque su rocce ricche di giacimenti d'oro. Las Medulas, ora patrimonio dell'umanit\u00e0 (UNESCO), mostra i resti di almeno sette grandi acquedotti lunghi fino a 30 miglia, utilizzati per convogliare grandi quantit\u00e0 di acqua nel sito. Ecco come ci descrive il tutto Plinio il Vecchio nella sua \"Naturalis Historia\", quando lo stesso fu procuratore della \"Hispania Tarraconensis\":\nPlinio afferm\u00f2 anche che 20.000 libre d'oro venivano estratte ogni anno. 60.000 lavoratori liberi vennero impiegati in scavi che produssero 5 milioni di libre nel corso dei 250 anni di attivit\u00e0 della miniera (corrispondenti a 1.635.000\u00a0kg d'oro). La stessa tecnica fu utilizzata anche ad esempio a Dolaucothi nel Galles del Sud, l'unica miniera d'oro romana conosciuta in Gran Bretagna.\nIl combustibile di gran lunga pi\u00f9 comune per la fusione e le operazioni di forgiatura, nonch\u00e9 ai fini del riscaldamento, era il legno, ma soprattutto il carbone, che risulta due volte pi\u00f9 efficiente. In aggiunta, il carbone veniva estratto in alcune regioni in misura molto elevata: non a caso quasi tutti i giacimenti della Britannia romana cominciarono ad essere sfruttati ampiamente sin dalla fine del II secolo, sviluppando di conseguenza un crescente commercio dello stesso attraverso il canale della Manica, fino alla vicina Gallia. In Renania erano invece presenti giacimenti di carbone bituminoso, utilizzato soprattutto per la fusione dei minerali ferrosi.\nLa produzione mondiale di piombo, misurato attraverso il carotaggio nel di ghiaccio della Groenlandia, ebbe un picco nel I secolo d.C, dopo un forte calo come mostra sotto questo grafico:\nLa produzione mondiale pot\u00e9 sorpassare i livelli produttivi della Civilt\u00e0 romana solo alla met\u00e0 del XVIII secolo, all'inizio della rivoluzione industriale.\nProduzione artigianale.\nLa maggior parte della popolazione del mondo romano viveva in condizioni di povert\u00e0, con una parte insignificante della popolazione impegnata nel commercio, essendo molto pi\u00f9 povera della classe dominante dei proprietari terrieri. La produzione industriale risult\u00f2, inoltre, minima, poich\u00e9 pochi potevano permettersi di mettere sul mercato i loro prodotti. Il progresso tecnologico risult\u00f2, pertanto, gravemente ostacolato da questo fatto. L'urbanizzazione nella parte occidentale dell'impero risult\u00f2 anche questa molto ridotta a causa della povert\u00e0 della regione. I centri principali sorsero attorno ai centri amministrativi e militari (es. fortezze legionarie).\nVi \u00e8 da aggiungere che al posto di utilizzare una miglior tecnologia, si preferiva utilizzare come mezzo di produzione primaria la forza lavoro servile a basso costo.\nUn esempio di produzione pre-industriale fu, invece, quella delle ceramiche fini da mensa (ceramica sigillata), vista l'ampia diffusione di questa ceramica e la sua produzione per l'esportazione organizzata da veri e propri imprenditori, con la possibilit\u00e0 di conoscerne i nomi e la posizione sociale per mezzo dei bolli impressi sui vasi. Ci\u00f2 contribu\u00ec ad ampliare le nostre conoscenze sull'intera economia del mondo antico.\nTra i prodotti proto-industriali della ceramica sigillata (soprattutto vasellame da cucina e lampade ad olio), o primi furono realizzati inizialmente in Italia (in particolare ad Arezzo). La produzione toscana verr\u00e0 poi soppiantata nel corso del I secolo d.C. da quella della Gallia meridionale e, infine, africana.\nCommercio.\nSecondo le testimonianze archeologiche ci fu un forte aumento del volume degli scambi commerciali a lunga distanza in epoca ellenistica e al principio dell'Imperio romano, seguita poi da una forte diminuzione. Ci\u00f2 \u00e8 evidenziato nei dati archeologici relativi al numero di relitti trovati nel mare Mediterraneo.\nIl commercio nella prima et\u00e0 repubblicana era legato principalmente al bestiame e praticato mediante il baratto (la parola \"pecunia\", moneta, deriva appunto da \"pecus\", bestiame). A Roma i mercati settimanali, in particolare quello del bestiame, si tenevano nell'area del Foro Boario, tra l'Aventino e l'Isola Tiberina. Oltre al mercato del bestiame e delle carni, si svilupparono quello delle erbe (\"Forum olitorium\") e delle \"ghiottonerie\" (\"Forum cuppedinis\"). Infine, con la crescita delle citt\u00e0, a partire dalla met\u00e0 del III secolo a.C. in poi si diffusero, per lo pi\u00f9 in prossimit\u00e0 del foro cittadino, quelli che oggi chiameremmo i \"centri commerciali\" dell'epoca: i mercati generali (\"macellum\"). Questo mercato divenne un modello per molte citt\u00e0 romane. Qui venivano convogliate le merci destinate alla vendita: si trattava di un mercato specializzato nella vendita al dettaglio di carne e di pesce, di cui esempi sono quelli di Pozzuoli e di Pompei. Questo spesso ospitava al centro della sua corte interna un bacino o un vivaio per i pesci. Al \"macellum\", inoltre, era possibile trovare anche cibi preconfezionati e verdure \"esotiche\", o comunque di non facile reperibilit\u00e0.\nDato che ai senatori era tradizionalmente vietato commerciare, furono proprio i cavalieri a diventare imprenditori, appaltatori e mercanti (\"negotiatores\"), specializzati in attivit\u00e0 produttive di tipo industriale e mercantile, realizzando alla fine profitti enormi, che consentivano loro di acquistare un prestigio e un'influenza enormi. Molti dei loro affari dipendevano da attivit\u00e0 svolte per lo Stato: fornivano vestiario, armi e rifornimenti alle legioni; costruivano strade, acquedotti, edifici pubblici; sfruttavano le miniere; prestavano denaro a interesse (\"argentari\") e riscuotevano le imposte e i \"vectigalia\" (pubblicani).\nNella prima et\u00e0 imperiale l'impulso fornito dalla forte urbanizzazione e la sicurezza delle linee di traffico favorirono l'espansione del commercio terrestre e marittimo}: a Roma, per esempio, si moltiplicarono le botteghe, le aziende commerciali all'ingrosso e al dettaglio, i depositi, i magazzini, le corporazioni di artigiani e trasportatori. I traffici commerciali si spinsero fino alle coste del Baltico, in Arabia, India e Cina per importare prodotti di lusso e di prestigio a prezzi astronomici (al valore della merce andava infatti aggiunto il costo elevatissimo dei trasporti e una lunga serie di dazi e pedaggi). Per quanto non paragonabile con i concetti moderni, ci fu un costante legame di importazione tramite carovaniere ed il commercio marittimo con le regioni orientali, in particolare l'India e la penisola Arabica, da dove arrivavano incenso, profumi, perle, gemme, spezie, sete, carni e pesci rari, frutta esotica, ebano, unguenti.\nVi era poi un ricco commercio interno, dove vino, olio e grano erano scambiati per la maggiore tra provincia e provincia. A questi si aggiungevano grandi quantit\u00e0 di \"terra sigillata\" provenienti soprattutto dall'Italia centrale (Arezzo) e poi dalla Gallia meridionale, ed anche di abbigliamento e stoffe. Frequenti erano anche gli scambi interni di materiali pregiati, come marmi e graniti, anche su lunghe distanze. Ci\u00f2 risulta particolarmente degno di nota, poich\u00e9 si trattava di trasporti assai difficili da realizzare.\nL'emorragia di monete in metallo prezioso per l'acquisto dei prodotti di lusso finir\u00e0, per\u00f2, per provocare nei secoli successivi gravi conseguenze a livello di bilancio commerciale.\nCommercio con il settentrione.\nFrequenti furono gli scambi di merci con i popoli settentrionali, a nord dei \"confini imperiali\" di Reno e Danubio, della \"Germania Magna\", di \"Sarmatia\" e Scandinavia. Le merci che erano importate dall'Impero romano erano solitamente, grano e bestiame che, secondo lo storico Tacito, era di dimensioni sgradevoli, come pure schiavi, spesso impiegati come guardie del corpo o gladiatori. Durante invece il periodo della tarda antichit\u00e0 erano invice importate pelli e maiali.\nGli scambi con il nord furono rinomati anche per l'importazione di ambra, bene di lusso che giungeva nell'emporio di Aquileia, per poi essere smerciato in Italia ed essere utilizzato qual ornamento in vasi, gioielli e amuleti. Plinio il Vecchio raccont\u00f2 di una spedizione di un cavaliere romano fino al Mar Baltico al tempo dell'Imperatore Nerone, per procurarsi una grande quantit\u00e0 di ambra. Venivano, inoltre, importate ciocche di capelli biondi, per farne parrucche.\nAl contrario venivano esportati in \"Germania Magna\" e Scandinavia grandi quantit\u00e0 di \"terra sigillata\", soprattutto della Gallia meridionale e centrale, oltre a vasi in bronzo e vetro, utensili vari, armi d'argento, anelli e tessuti.\nCommercio con Arabia, India e Cina.\nMeglio documentato risulta il volume degli scambi con Arabia, India e Cina. La maggior parte delle merci importate da queste regioni erano beni di lusso. Molti prodotti come incenso, spezie, erano conservati a Roma in \"horrea\". Le rotte erano per la maggior parte via terra, ma a partire dal II secolo d.C. furono aperte le rotte anche via mare. Le navi navigavano soprattutto nei mesi di luglio ed agosto attraverso il Mar Rosso, il Golfo di Aden, fino alle coste occidenteli dell'India, grazie ai venti favorevoli nord-est. Da febbraio dell'anno successivo, grazie ai venti sud-ovest facevano ritorno.\nLe merci provenienti dalla Cina venivano spesso raccolte nei porti dell'India occidentale, essendo i contatti diretti tra Impero romano e Cina assai rari. Conosciamo di scambi commerciali tra Cinesi e Romani all'epoca dell'Imperatore Marco Aurelio.\nPer il trasporto terrestre la citt\u00e0 di Palmira svolse un ruolo determinante, lungo importanti vie carovaniere che conducevano a Seleucia sul Tigri, Babilonia, Vologesias e Spasinou Charax fuori.\nLe merci importate dall'India erano incenso, spezie, seta, avorio, lana e tessuti. Al contrario, le merci maggiormente esportate erano i prodotti agricoli, come l'olio, le olive, il vino e grano, oltre a ceramica, prodotti in metallo e vetro.\nCommercio con l'Africa sub-Sahariana.\nAl tempo di Augusto, una volta divenuto padrone indiscusso del mondo romano, vennero organizzate numerose campagne militari di pacificazione del fronte africano orientale, anche con scopi esplorativi e commerciali, in un periodo compreso tra il 29 a.C. e l'1 d.C., come \u00e8 ricordato anche nei \"Fasti triumphales\" del periodo:\nVale la pena ricordare anche una spedizione romana alle fonti del Nilo al tempo di Nerone, nel 62 o 67, per scoprire le fonti del fiume Nilo, ma soprattutto per ottenere informazioni sull'Africa equatoriale e sulle sue possibili ricchezze. La spedizione condusse due legionari lungo il Nilo, fino a Meroe (vicino a Khartum, attuale capitale del Sudan) e poi oltre ancora pi\u00f9 a sud. Altre sepdizioni furono condotte per esplorare nuove vie carovaniere per il commercio con l'Africa subsahariana, tra le quali ricordiamo quelle condotte fino al lago Ciad ed al fiume Niger, in un periodo di tempo compreso tra il 19 a.C. e l'86 d.C..\nTrasporti.\nTerrestri.\nIn quasi tutte le regioni dell'Impero romano era stata costruita una fitta rete stradale. Queste vie di comunicazione erano utilizzate, oltre che per i movimenti delle armate romane, anche dai commercianti. Un uomo poteva trasportare mediamente attorno ai 50 chili su una breve distanza, i cammelli fino a 180\u00a0kg e i muli 110\u00a0kg anche su lunghe distanze (fino a 45\u00a0km).\nTrasporti fluviali e marittimi.\nOltre alle numerose strade, anche i fiumi costituivano importanti vie di comunicazioni in epoca romana. Alcune regioni erano particolarmente favorite dagli imponenti sistemi fluviali e di canalizzazione, come in Gallia e Germania, disponendo di una fitta rete di trasporto, quasi perfetta. Altrettanto importante fu il Nilo in Egitto, utilizzato per il trasporto di grandi quantit\u00e0 di frumento. Questo importante alimento veniva trasportato fino alla sua foce, presso Alessandria d'Egitto, dove veniva raccolto in grandi magazzini, per poi essere spedito a Roma via mare, spesso scortato dalla marina militare \"Alexandrina\".\nLa dimensione delle navi variava notevolmente: vi erano imbarcazioni molto piccole come le canoe, fino a grandi chiatte fluviali. Ad esempio, su una chiatta del Reno (lunga fino a 30 metri) era possibile trasportare fino a 100 tonnellate di merci, mentre la maggior parte delle imbarcazioni fluviali ne poteva trasportare fino a 35 tonnellate.\nRiguardo invece ai costi del trasporto, sappiamo che il trasporto fluviale era molto pi\u00f9 redditizio rispetto a quello di terra, sebbene il pi\u00f9 conveniente fosse quello via mare. Le grandi navi marittime erano di dimensioni spesso imponenti. Per trasportare il gigantesco obelisco oggi in Piazza San Pietro a Roma, la nave utilizzata aveva una capacit\u00e0 di carico pari a 1.300 tonnellate. La media di carico per imbarcazioni marittime era invece di 100-450 tonnellate.\nVi \u00e8, infine, da aggiungere che la maggior parte dei commercianti non disponeva di una propria imbarcazione, che era spesso presa in affitto, interamente o per una sua parte insieme ad altri commercianti. Considerato poi l'elevato rischio delle traversate marittime, a causa delle frequenti tempeste e dei pirati, i prestiti in questo settore potevano essere ottenuti solo pagando alti tassi di interesse, mediamente pari al 30/33%.\n\"Mercatores\", \"negotiatores\" e luoghi di mercato.\nRivenditori e commercianti avevano ruoli differenti: c'erano i piccoli commercianti (denominati \"mercatores\"), che spesso vendevano i prodotti da loro realizzati, come il \"saponarius\" (che produceva e vendeva il sapone) o il \"vascularius\" (produttore e distributore di contenitori metallici). Essi vendevano i loro prodotti soprattutto nel mercato cittadino o nei vicini villaggi, dove erano tenute delle fiere (\"\u03c0\u03b1\u03bd\u03b7\u03b3\u03cd\u03c1\u03b5\u03b9\u03c2\") pi\u00f9 volte al mese. Su questi prodotti veniva applicata una tassa sul venduto, per la verit\u00e0 non molto elevata (0,5%).\nI mercati venivano costituiti spesso all'aperto, talvolta in edifici coperti come i mercati di Traiano a Roma o il cosiddetto \"macellum\" (mercato specializzato nella vendita al dettaglio di carne e di pesce), costruiti per ricchi mercanti.\nVi erano, inoltre, mercanti che vendevano grandi quantit\u00e0 di merci tra province (\"negotiatores\"), nei mercati o nei negozi. I \"negotiatores\" erano spesso obbligati ad utilizzate rotte via mare, affittando delle imbarcazioni, per minimizzare i rischi. Questi mercanti entravano spesso in contrasto con i piccoli commercianti locali, raggruppati in associazioni professionali (\"collegia\" o \"corpora\").\nServizi vari.\nBanche.\nIl banchiere dell'epoca romana risalirebbe al 250 a.C. durante le guerre contro i Sanniti. Si trattava degli \"argentarii\". Oltre a dedicarsi ad operazioni bancarie e creditizie potevano operare vere e proprie speculazioni finanziarie. Questi antichi banchieri erano lavoratori privati non sottoposti al controllo dello stato che esercitavano il loro mestiere nelle \"tabernae\" del foro, in negozi o in banchi di propriet\u00e0 statale dove prevalentemente si occupavano del cambio della moneta.\nA testimonianza dell'importanza della loro professione diversi luoghi della Roma antica erano a loro intitolati come l'Arco degli Argentari, vicino al preesistente Arco di Giano. Il nuovo arco, dove erano le \"tabernae\" (uffici) degli argentari, fu da loro eretto assieme ai commercianti di buoi del Foro Boario nel 204 a.C. in onore dell'imperatore e dei suoi figli. Anche la strada che collegava il Foro al Campo Marzio era chiamata Clivus Argentarius e nel foro di Cesare sorgeva una Basilica Argentaria.\nProstituzione.\nPer molte donne, in alcuni rari casi anche per gli uomini, la prostituzione era l'unico modo per sfuggire alla povert\u00e0. Spesso anche gli schiavi erano state costretti a prostituirsi. Numerose sono le iscrizioni che riportano di un calmiere di prezzi applicato alle prestazioni di prostitute. Sono noti anche i nomi di protettori o tenutari di bordello.\nLe zone in Roma dove erano pi\u00f9 diffusi i bordelli erano la Suburra, abitata dalla plebe, o i luoghi circostanti il Circo Massimo: \u00ab\"per andare al circo occorre passare dal bordello\"\u00bb si lamentava il cristiano Cipriano. Proprio in quella zona, vicina al palazzo imperiale, la moglie dell'imperatore Claudio, Messalina, aveva la sua cella riservata dove a buon prezzo si prostituiva con lo pseudonimo di \"Lycisca\", finch\u00e9 \u00ab\"esausta per gli amplessi, ma mai soddisfatta, rincasava: con le guance orribilmente annerite e deturpata dalla fuliggine delle lampade, portava la puzza di bordello nel letto dell'imperatore\"\u00bb.\nPer evitare \u00ab\"il volgare e sudicio bordello\"\u00bb i romani pi\u00f9 ricchi si facevano venire le prostitute in casa ma vi erano anche locali per gli uomini \"migliori\" come il lupanare costruito sul Palatino, di propriet\u00e0 dell'imperatore Caligola, dove esercitavano donne di classe e fanciulli liberi le cui prestazioni venivano pubblicizzate al foro da un dipendente imperiale che \u00abinvitava giovani e vecchi a soddisfare le loro voglie\u00bb Sappiamo inoltre che Caligola mise una tassa sulla prostituzione.\nSpettacoli.\nLa classe dirigente romana considerava infatti suo compito primario quello di distribuire alimenti una volta al mese al popolo (\"congiaria\") e di distrarlo e regolare il suo tempo libero con gli spettacoli gratuiti offerti (\"panem et circenses\") nelle festivit\u00e0 religiose o in ricorrenze laiche.\nQuando l'imperatore appariva nel circo, nell'anfiteatro o nel teatro, la folla lo salutava levandosi in piedi e agitando fazzoletti bianchi, omaggiandolo e manifestandogli la propria presenza e la compartecipazione emotiva, quasi religiosa, al suo assistere allo stesso spettacolo che si svolgeva alla vista comune. Di questa folla di spettatori che avevano la fortuna \u00abdi vedere il principe in persona in mezzo al suo popolo\u00bb l'imperatore ne faceva anche uno strumento di potere politico forgiando, con il suo rapporto diretto con la folla negli spettacoli, quell'opinione pubblica che, in assenza degli antichi Comizi e dell'autonomia del Senato, non aveva pi\u00f9 modo di esprimersi.\nGli spettacoli quindi rafforzavano il potere politico del principe e insieme salvaguardavano ci\u00f2 che rimaneva della religione tradizionale. Gli spettacoli, in una popolazione dove 150.000 vivevano senza lavorare a spese dello Stato e dove quelli che avevano un'occupazione avevano met\u00e0 della giornata libera da impegni, anche, forzatamente, da quelli politici, servivano a occupare il tempo libero e a distrarre e incanalare le passioni, gli istinti, la violenza.\n\"Tabernae\".\nLe tabernae rivoluzionarono l'economia di Roma perch\u00e9 rappresentavano le prime rivendite al dettaglio all'interno delle citt\u00e0, che significava la prima voce di crescita ed espansione dell'economia. Nelle tabernae veniva venduta una gran variet\u00e0 di prodotti agricoli o artigianali come frumento, pane, vino, gioielli ed altro. \u00c8 verosimile pensare che la taberna era anche il luogo dove venivano liberamente distribuiti al pubblico vari tipi di cereali. Inoltre venivano utilizzate dai liberti per risalire la scala sociale attraverso l'esercizio di un'attivit\u00e0 lucrativa. Sebbene quest'attivit\u00e0 non era molto considerata nella cultura romana, il liberto la utilizzava per raggiungere una stabilit\u00e0 finanziaria e sperare di acquisire forme di influenza all'interno dei governi locali.\nSpesa pubblica, monetazione e tassazione.\nUscite statali.\nGran parte dell'economia dell'et\u00e0 imperiale era caratterizzata dall'afflusso di derrate alimentari e merci provenienti dalle varie province verso l'esercito permanente e la capitale Roma, che rimase sempre essenzialmente la citt\u00e0 dei consumi (eccettuata qualche fabbrica di manufatti).\nSi potrebbe sostenere che tutta l'organizzazione politica dell'Impero era modulata sulla duplice esigenza di rifornire di frumento la capitale e le legioni di stanza ai confini. Anche l'esercito permanente, infatti, rappresentava un incentivo importante per la produzione e la circolazione di beni: oltre ad assorbire gran parte del bilancio dell'Impero (come vedremo in seguito), con le sue esigenze e la capacit\u00e0 di spesa dei soldati attirava grandi quantit\u00e0 di derrate e manufatti dalle coste del Mediterraneo, dove si trovavano i maggiori centri di produzione, verso le frontiere.\nEsercito romano.\nIl costo dell'esercito romano fu aggravato inoltre dall'uso invalso da Claudio in poi di gratificare i soldati con un donativo per assicurarsene la fedelt\u00e0 al momento dell'ascesa al trono e in situazioni delicate. Se aggiungiamo alle spese necessarie e inevitabili gli sprechi nella gestione della corte, si capisce come lo stato delle finanze fosse in genere alquanto precario. La decisione di Augusto di consolidare l'Impero, assicurandogli confini naturalmente sicuri e compattezza interna, invece che di estendere le frontiere, dipese anche dal fatto che l'imperatore si era reso conto che le risorse erano limitate e non in grado di sostenere eccessivi sforzi espansionistici..\nL'impatto dei costi di un esercito tanto vasto come quello romano (da Augusto ai Severi) sull'economia imperiale pu\u00f2 misurarsi, seppure in modo approssimativo, come segue:\nIl costo dell'intero esercito crebbe moderatamente come % del PIL tra il 14 ed il 150 d.C., malgrado un incremento degli effettivi di circa il 50%: da 255.000 armati circa del 23 a 383.000 sotto Adriano, fino ad arrivare alla morte di Settimio Severo nel 211 a 442.000 soldati circa, questo perch\u00e9 la popolazione dell'impero, e quindi il PIL totale, aument\u00f2 sensibilmente (+35% ca.). Successivamente la percentuale del PIL dovuta alle spese per l'esercito crebbe di quasi la met\u00e0, sebbene l'aumento degli effettivi dell'esercito fu solo del 15% ca. (dal 150 al 215). Ci\u00f2 fu dovuto principalmente alla peste antonina, che gli storici epidemiologici hanno stimato aver ridotto la popolazione dell'impero tra il 15% ed il 30%. Tuttavia, anche nel 215 i Romani spendevano una percentuale sul PIL simile a quella che oggi spende la difesa dell'unica superpotenza globale, gli Stati Uniti d'America, (pari al 3,5% del PIL nel 2003). Ma l'effettivo onere dei contribuenti, in un'economica pressoch\u00e9 agricola con una produzione in eccedenza veramente limitata (l'80% della popolazione imperiale dipendeva da un'agricoltura di sussistenza ed un ulteriore 10% dal reddito di sussistenza), era certamente molto pi\u00f9 gravoso. Infatti, uno studio sulle imposte imperiali in Egitto, la provincia di gran lunga meglio documentata, ha stabilito che il gravame era piuttosto pesante.\nLe spese militari costituivano quindi il 75% ca. del bilancio totale statale, in quanto poca era la spesa \"sociale\", mentre tutto il resto era utilizzato in progetti di prestigiose costruzioni a Roma e nelle province; a ci\u00f2 si aggiungeva un sussidio in grano per coloro che risultavano disoccupati, oltre ad aiuti al proletariato di Roma (\"congiaria\") e sussidi alle famiglie italiche (simile ai moderni assegni familiari) per incoraggiarle a generare pi\u00f9 figli. Augusto istitu\u00ec questa politica, distribuendo 250 \"denari\" per ogni bambino nato. Altri sussidi ulteriori furono poi introdotti per le famiglie italiche (\"Institutio Alimentaria\") dall'imperatore Traiano.\nCitt\u00e0 di Roma: \"panem et circenses\".\nNell'Urbe all'inizio dell'epoca imperiale abitavano, infatti, centinaia di migliaia di ex contadini e piccoli proprietari terrieri che avevano finito per abbandonare le proprie terre a causa del prolungato servizio nelle legioni, che aveva impedito loro di continuare a lavorare con profitto i piccoli appezzamenti di terreno che possedevano. Tale moltitudine di persone era diventata, ormai, una massa di manovra dei capi politici pi\u00f9 ambiziosi, che cercavano di ottenerne il favore o di mitigarne il risentimento attraverso le pubbliche elargizioni di grano (\"panem\"). Al tempo del proprio splendore Roma, popolata da circa un milione di persone (di cui un terzo erano schiavi), giunse ad importare fino a 3,5 milioni di quintali di frumento ogni anno, per l'epoca quantit\u00e0 astronomica: almeno tra le 200 e le 300 000 persone vivevano grazie alle distribuzioni gratuite di frumento (ed in un secondo tempo, di pane, olio di oliva, vino e carne di maiale), quindi, calcolando le famiglie degli aventi diritto, si pu\u00f2 sostenere che tra un terzo e la met\u00e0 della popolazione dell'Urbe vivesse a carico dello Stato (la chiamavano la \"plebe \"frumentaria\"\").\nLa gestione del complesso dei servizi finalizzati al vettovagliamento di Roma era affidata a una magistratura apposita, la prefettura dell'annona, riservata a una persona di rango equestre, che era una delle cariche pi\u00f9 importanti dell'amministrazione imperiale. L'immensa quantit\u00e0 di frumento importato da Roma proveniva da una pluralit\u00e0 di province: Sicilia, Sardegna, province asiatiche e africane, ma il perno dell'approvvigionamento era costituito dall'Egitto, che soddisfaceva oltre met\u00e0 del fabbisogno. L'olio veniva, invece, fatto affluire dalla Betica (l'attuale Andalusia), mentre il vino dalla Gallia. Passati i secoli di splendore, Roma diventer\u00e0 un peso sempre pi\u00f9 opprimente per l'economia dell'Impero.\nOpere pubbliche a Roma e nelle province.\nFu soprattutto al tempo di Augusto e poi durante il cosiddetto \"secolo d'oro\" (II secolo d.C.) dell'Impero, caratterizzata per lo pi\u00f9 da pace, che gli Imperatori romani misero in atto una serie di grandi opere pubbliche (strade, ponti, acquedotti, fognature, templi, fori, basiliche, curie, terme, anfiteatri, portici, giardini, fontane, archi di trionfo) di grande utilit\u00e0 sia per la popolazione di Roma sia per quella provinciale.\nBasterebbe ricordare che Augusto dispose la costruzione di numerose opere di pubblica utilit\u00e0 o il loro restauro:\nUn programma avanzato di opere pubbliche lo troviamo soprattutto sotto Traiano dopo la conquista della Dacia grazie all'enorme bottino ricavatone. L'Optimus Princeps pot\u00e9 cos\u00ec impegnarsi a migliorare le condizioni di vita del \"populus romanus\", cominciando a rafforzare la viabilit\u00e0 lungo le principali vie di comunicazione che si diramavano dall'Urbe (come la via Traiana, che iniziava presso un arco a lui dedicato a Benevento); costruendo ex novo un nuovo porto esagonale nella zona di Fiumicino, oltre ad un nuovo acquedotto ed un nuovo complesso termale presso il Colosseo; ricostruendo ed ampliando il Circo Massimo; rinnovando il centro della citt\u00e0 di Roma con la costruzione di un immenso foro e dei mercati ad esso contigui, avvalendosi dell'architetto Apollodoro di Damasco. Tutte queste magnifiche opere furono glorificate da numerose emissioni monetali.\nEntrate statali.\nEpoca regia.\nIn epoca monarchica lo stato raccoglieva le tasse sull\"ager publicus\". Se furono rimossi i dazi doganali, quelli sui pascoli (\"scripturae\"), i diritti di passaggio o le concessioni (\"portorium\" o \"quadragesima\"), vennero stabiliti i lavori di \"corv\u00e9e\", ovvero quelle prestazioni gratuite dovute da parte del cittadino allo stato, come ad esempio la coltivazione delle terre. Erano contemplate anche una serie di entrate saltuarie, come la confisca di beni (\"bona damnatorum\") e soprattutto i bottini di guerra in natura (\"pradea\") o in moneta (\"manubiae\"). Con Servio Tullio si stabil\u00ec che l'acquisto dei cavalli per le 18 centurie di \"equites\" fosse di competenza appunto del tesoro pubblico o \"Aerarium\" cittadino: venne quantificato uno stanziamento annuo iniziale di 10.000 assi a centuria e si sanc\u00ec che fossero le donne non sposate a pagare il mantenimento dei cavalli con 2.000 assi annui a centuria..\nEpoca repubblicana.\nIn epoca repubblicana i cittadini romani pagavano una tassa sui terreni e sui beni (\"Tributum ex census\") in proporzione alla loro ricchezza per coprire le spese della sola guerra. Dopo il 167 a.C., i territori italici furono esentati da questa tassazione, che invece fu posta a carico delle sole province. I pagamenti in natura, la decima (\"decuma\") furono gradualmente sostituiti dallo \"stipendium\" o dal \"tributum ex census\" e pagati in moneta, in base alle esigenze del momento. I due censori, eletti ogni cinque anni dai comizi centuriati, si occupavano di effettuare un nuovo censimento, per poter effettuare una miglior riscossione delle tasse. I pubblicani, invece erano gli esattori delle tasse provinciali.\nInoltre fu aggiunta una tassa impopolare, la capitazione (\"tributum pro capite\"), oltre ad una tassa sulle colonne (\"columnarium\"). Pi\u00f9 tardi la produzione mineraria divent\u00f2 un monopolio di stato. E sempre lo stato si occup\u00f2 di recuperare i beni obsoleti o le multe.\nDurante la Repubblica romana tutte le entrate confluivano nell\"aerarium\", il cui tesoro veniva custodito nel tempio di Saturno nel Foro (fine del V secolo a.C.) insieme ad una bilancia per la pesatura del metallo. Una sezione speciale del tesoro era costituita dall\"aerarium sanctius\", contenente la riserva metallica dello Stato (oro, argento e bronzo), gemme, gioielli e i proventi della tassa del 5% sull'emancipazione degli schiavi. Il controllo della cassa fu affidato, prima ai questori, poi agli edili al tempo della dittatura di Cesare.\nEpoca alto-imperiale.\nCon l'avvento dell'Impero, il controllo di tutte le risorse finanziarie fu attribuito allo stesso \"princeps\". Il gigantesco apparato imperiale comportava costi crescenti. Per questo motivo Augusto introdusse una serie di nuove tasse, in aggiunta alle precedenti, come la \"vicesima libertatis\" o \"manumissionum\" (imposta del 5% sugli schiavi manomessi); la \"vicesima hereditatum\" (imposta del 5% sulla successione ereditaria, passata poi al 10% con Settimio Severo); i \"vectigalia\" (1% sulle vendite) e l\"aes uxorium\" (tassa per chi non si sposava).\nDecise, quindi, di dividere amministrativamente e fiscalmente l'Impero in:\nSotto i successori di Augusto si gener\u00f2 confusione tra erario e fisco, a tutto vantaggio di quest'ultimo. Inoltre, per l'esercito era prevista una cassa apposita, l'erario militare (\"aerarium militare\"), in cui si accantonavano i fondi per il pagamento dell'indennit\u00e0 ai soldati congedati. Sappiamo, inoltre, che Caligola istitu\u00ec una tassa sui processi, poco dopo abolita, e che Vespasiano ne istitu\u00ec un'altra sulle latrine.\nIl periodo delle grandi conquiste, raggiunse sotto Traiano l'apice delle entrate per l'immenso bottino ricavatone. Si narra, infatti, che la conquista della Dacia frutt\u00f2 a Traiano un bottino, stimato in cinque milioni di libbre d'oro (pari a 226 800\u00a0kg) e nel doppio d'argento, oltre a mezzo milione di prigionieri di guerra con le loro armi. Si trattava del favoloso tesoro di Decebalo, che lo stesso re avrebbe nascosto nell'alveo di un piccolo fiume (il \"Sargetia\") nei pressi della sua capitale, Sarmizegetusa Regia. In effetti Traiano sembra abbia ricevuto da questo immenso bottino circa 2700 milioni di sesterzi, cifra nettamente pi\u00f9 elevata dell'intera somma sborsata da Augusto e documentata nelle sue \"Res gestae divi Augusti\". Oltre a ci\u00f2, la conquista contribu\u00ec ad un aumento permanente delle entrate nelle casse dello Stato grazie alle miniere della Dacia occidentale che furono riaperte sotto la sorveglianza dei funzionari imperiali.\nEpoca tardo-imperiale.\nIl costo crescente dell'esercito nel Tardo Impero (erano necessari continui aumenti di stipendio ed elargizioni per tenerlo quieto) e le spese della corte e della burocrazia (aumentata anch'essa in quanto al governo servivano sempre pi\u00f9 controllori che combattessero l'evasione fiscale ed applicassero le leggi nella vastit\u00e0 dell'Impero), non potendo pi\u00f9 ricorrere troppo alla svalutazione monetaria che aveva causato tassi d'inflazione incredibili, si riversarono, soprattutto tra il III ed il IV secolo (quando le dimensioni dell'esercito furono vicine ai 500.000 uomini in armi, se non di pi\u00f9), sulle imposte con un intollerabile peso fiscale (riforma fiscale di Diocleziano attraverso l'introduzione della \"iugatio\"-\"capitatio\" nelle campagne, una tassa sulle propriet\u00e0 terriere, e altre imposizioni fiscali per i centri urbani). Fu poi Costantino a porre il controllo di tutte le entrate fiscali, sia del \"fiscus\" sia dell\"aerarium\", sotto un unico funzionario, il \"comes sacrarum largitionum\".\nDato che i nullatenenti non avevano niente e i ricchi contavano su appoggi e corruzione chi ne pag\u00f2 il costo furono il ceto medio (piccoli proprietari terrieri, artigiani, trasportatori, mercanti) e gli amministratori locali (decurioni), tenuti a rispondere in proprio della quota di tasse fissata dallo Stato (\"indizione\") a carico della comunit\u00e0 per evitare l'evasione fiscale. L'evergetismo, che era un munifico e magnifico vanto, divent\u00f2 sempre pi\u00f9 una obbligazione imposta dal governo centrale. Le cariche pubbliche, che in precedenza erano ambite, significavano nel Tardo Impero gravami e rovina. Per arrestare la fuga dal decurionato, dalle professioni e dalle campagne, che divenne generale proprio con l'inasprimento della pressione fiscale tra il III ed il IV secolo d.C., lo Stato vincol\u00f2 ciascun lavoratore e i suoi discendenti al lavoro svolto fino ad allora, vietando l'abbandono del posto occupato (fenomeno delle \"professioni coatte\", che nelle campagne finir\u00e0 per dare avvio, attraverso il \"colonato\", a quella che nel medioevo verr\u00e0 chiamata \"servit\u00f9 della gleba\").\nL'avanzamento sociale (possibile solo con la carriera militare, burocratica o ecclesiale) non derivava dalla competizione sui mercati, bens\u00ec dai favori provenienti dall'alto. \u00c8 comprensibile, a questo punto, che molti considerassero l'arrivo dei barbari non tanto una minaccia, quanto una liberazione. Ormai si era scavato un solco profondo tra uno Stato sempre pi\u00f9 invadente e prepotente (soprusi dell'esercito e della burocrazia) e la societ\u00e0. Lo Stato che nel V secolo croll\u00f2 sotto l'urto dei barbari era uno Stato ormai privo di consenso.\nMezzi finanziari: monetazione e svalutazione.\nNella prima parte della storia di Roma, dalla sua fondazione (21 aprile 753 a.C.) a tutto il periodo monarchico (753-509 a.C.) e parte del periodo repubblicano, fino al III secolo a.C., il commercio non si basava sull'uso della moneta, ma su una forma di baratto. Quando dal baratto si pass\u00f2 a un primo sistema monetario, il valore dell'unit\u00e0 monetaria, consistente in scorie di bronzo o rame informi (\"aes rude\"), fu stabilito pari a quello di una pecora o di un bue. In seguito l\"'aes rude\" fu sostituito dalla prima moneta di bronzo, l\"aes grave\" o \"asse librale\" (perch\u00e9 inizialmente era del peso di una libbra circa). Frattanto nel mondo greco, per contro, gi\u00e0 alla met\u00e0 del IV secolo a.C. la moneta aveva raggiunto una diffusione e livelli artistici elevatissimi. La parola latina \"aes\" (\"aeris\" al genitivo) significa bronzo; da \"aes\" derivano parole come erario.\nL'utilizzo dell\"aes rude\" si scontrava con la scomodit\u00e0 di dover pesare il quantitativo di bronzo ad ogni scambio. Su iniziativa di singoli mercanti, quindi, si inizi\u00f2 ad utilizzare getti in bronzo di forma rotonda o rettangolare su di cui era riportato il valore, detti \"aes signatum\". La prima moneta standardizzata da parte dello stato fu l\"Aes grave\", introdotta con l'avvio dei commerci su mare intorno al 335 a.C.\nCon l'aprirsi di Roma al commercio estero (in particolare con la Magna Grecia), nel III secolo a.C. comparvero le prime monete d'argento, coniate inizialmente dall'alleata Cuma (che disponeva di una zecca), fino a quando Roma stessa cominci\u00f2 a battere moneta, producendo monete d'argento come il (Denario e il Vittoriato) e d'oro come l'(Aureo), che andarono ad affiancarsi a quelle di bronzo (Asse). Il \"(Sesterzio)\" durante la Repubblica era una piccola moneta d'argento del valore di 1/4 del \"denario\" (dopo la Riforma monetaria di Augusto design\u00f2 invece una moneta di rame, o meglio in ottone \"(oricalco)\"). Le monete pi\u00f9 preziose venivano utilizzate per le transazioni internazionali, quelle di minor valore, invece, per l'economia domestica. La coerenza del sistema repubblicano era assicurata da cambi fissi: un Aureo = 25 Denari = 100 Sesterzi = 400 Assi. Lo Stato per tutta la durata della Repubblica ag\u00ec con prudenza e saggezza nella regolazione delle coniazioni (quantit\u00e0 di monete emesse, loro peso e titolo).\nDopo il periodo delle riforme di esercito e monetazione di Augusto, i suoi successori cercarono di non discostarsi molto dalla linea tracciata dal primo imperatore, a parte Traiano che port\u00f2 l'Impero alla sua massima estensione anche per assicurarsi le miniere d'oro della Dacia ed il controllo delle vie carovaniere dell'Oriente: il beneficio fu comunque solo momentaneo. Alla lunga, la conclusione della politica espansionistica che fece mancare le usuali risorse del bottino di guerra, la diminuzione della moneta circolante (la produzione delle miniere era inferiore alla richiesta di metalli preziosi), la scarsit\u00e0 e quindi l'aumento del prezzo di mercato degli schiavi, resero le spese sempre pi\u00f9 insostenibili, mentre la pressione fiscale si rivelava inefficace.\nLo Stato conosceva un solo mezzo di intervento che non aumentasse ulteriormente la pressione fiscale: la svalutazione della moneta, tramite la riduzione di peso delle monete (il primo ad operare in tal senso fu Nerone, al fine di poter meglio sostenere la sua personale politica di prestigio e di grandi spese). La conseguenza, evidente in tutta la sua drammaticit\u00e0 nel corso del Tardo Impero, sar\u00e0 un'inflazione galoppante.\nE cos\u00ec a partire dal III secolo, gli imperatori successivi, il cui potere dipendeva interamente dall'esercito, erano costretti a continue nuove emissioni per pagare i soldati ed effettuare i tradizionali donativi: il metallo effettivamente presente nelle monete si ridusse progressivamente, pur conservando queste lo stesso valore teorico. Ci\u00f2 ebbe l'effetto prevedibile di causare un'inflazione galoppante e quando Diocleziano arriv\u00f2 al potere il sistema monetario era quasi al collasso: persino lo stato pretendeva il pagamento delle tasse in natura invece che in moneta e il denario, la tradizionale moneta d'argento, usata per pi\u00f9 di 300 anni, era poco apprezzata. Sappiamo infatti che, sotto Cesare ed Augusto, il denario aveva un peso teorico di circa 1/84 di libbra, ridotto da Nerone a 1/96 (pari ad una riduzione del peso della lega del 12,5%). Contemporaneamente, oltre alla riduzione del suo peso, vi era anche una riduzione del tuo titolo (% di argento presente nella lega), che pass\u00f2 dal 97-98% dell'epoca augustea al 93,5% (per una riduzione complessiva del solo argento del 16,5% ca). Il denario, infatti, continu\u00f2 il suo declino durante tutto l'impero di Commodo e di Settimio Severo, tanto da vedere ridotto il proprio \"titolo\" a meno del 50% di argento.\nIdentica sorte tocc\u00f2 anche alla moneta pi\u00f9 pregiata in circolazione, l'aureo:\nBilancia commerciale (esportazioni - importazioni).\nIl costante e crescente acquisto di enormi quantit\u00e0 di prodotti di lusso provenienti dalle regioni asiatiche, almeno fino al II secolo d.C. da parte del Mondo romano, era stato regolato con monete, soprattutto d'argento (monete romane sono state trovate anche in regioni molto lontane), tanto che la continua fuoriuscita di metallo prezioso (non bilanciata dalla produzione delle miniere, visto che i giacimenti erano ormai in esaurimento dopo secoli di sfruttamento) fin\u00ec per determinare nel Tardo Impero una rarefazione dell'oro e dell'argento all'interno dei confini imperiali, accelerando cos\u00ec la perversa spirale di diminuzione della quantit\u00e0 effettiva di metallo prezioso nelle monete coniate dai vari imperatori.\nInoltre, l'instabilit\u00e0 politica ebbe pesantissimi effetti anche sui traffici commerciali. Ecco come lo storico Henry Moss descrive la situazione dei trasporti e della rete commerciale dell'Impero prima della crisi:\nCon la crisi del III secolo questa ampia rete commerciale fu rotta. L'agitazione civile e i conflitti la resero non pi\u00f9 sufficientemente sicura per permettere ai commercianti di viaggiare come prima e la crisi monetaria rese gli scambi molto difficili. Ci\u00f2 produsse profondi cambiamenti che proseguirono fino all'et\u00e0 medioevale. I grandi latifondisti, non pi\u00f9 in grado di esportare con successo i loro raccolti sulle lunghe distanze, cominciarono a produrre cibi per la sussistenza e per il baratto locale. Piuttosto che importare i prodotti, cominciarono a produrre molti beni localmente, spesso sulle loro stesse propriet\u00e0 di campagna, dove tendevano a rifugiarsi per sfuggire alle imposizioni dello Stato a carico dei cittadini. Nacque in tal modo una \"economia domestica\" autosufficiente che sarebbe diventata ordinaria nei secoli successivi, raggiungendo la sua forma finale in et\u00e0 medioevale.\nProdotto interno lordo.\nGli scarsi dati storici a nostra disposizione sull'economia dell'Antichit\u00e0, mettono in evidenza che qualsiasi stima venga fatta, non pu\u00f2 essere definitiva e tanto meno certa.\nItalia \u00e8 considerata la regione pi\u00f9 ricca, dovuto alle tasse trasferite dalle province romane ed all'elevata concentrazione di reddito in quest'area; il suo PIL \"pro capita\" \u00e8 stimato essere stato attorno al 40% fino al 66% pi\u00f9 alto di tutto il resto dell'Impero."}
{"id": "3993684", "revid": "599013", "url": "https://it.wikipedia.org/wiki?curid=3993684", "title": "Matsushita Electric Football Club 1988-1989", "text": "Questa voce raccoglie le informazioni riguardanti il Matsushita Electric Football Club nelle competizioni ufficiali della stagione 1988-1989.\nStagione.\nDopo essere stato eliminato al primo turno di coppa di Lega per mano del NTT Kanto, nel corso del campionato il Matsushita Electric stazion\u00f2 nelle posizioni medie della classifica sino a ottenere, con largo anticipo, la sua prima salvezza. In Coppa dell'Imperatore la squadra super\u00f2 un turno per poi essere eliminato dallo Yamaha Motors\nMaglie e sponsor.\nLe magliette, prodotte dall'Asics, recano sulla parte anteriore la scritta Matsushita Electric e il numero del giocatore."}
{"id": "3993685", "revid": "2130303", "url": "https://it.wikipedia.org/wiki?curid=3993685", "title": "Basilica della Madonna della Neve", "text": "La Basilica della Madonna della Neve \u00e8 la chiesa madre di Copertino; sorse nel 1088 per volont\u00e0 del conte normanno Goffredo di Conversano e fu intitolata originariamente alla Vergine Assunta. \nNel 1255 Manfredi, principe di Taranto e conte di Copertino la elev\u00f2 a basilica regia intitolandola alla Vergine delle Nevi; nel 2011 \u00e8 stata elevata alla dignit\u00e0 di basilica minore.\nStoria e descrizione.\nLa basilica.\nLa facciata principale risente dei periodi di realizzazione. Gli archetti pensili di epoca medievale appartengono alla seconda met\u00e0 del XIII secolo quando Manfredi fece rifare il tempio. A partire dal 1563 la chiesa fu arricchita delle navate laterali, mentre nel 1580 venne realizzata l'abside pentagonale. Fu poi restaurata agli inizi del XVIII secolo.\nLa struttura \u00e8 sostenuta da colonne romaniche arricchite da eccezionali capitelli figurati. Nel '700 le colonne furono inglobate da pilastri quadrangolari, mentre la volta a capriate fu ricoperta da un cielo appeso ornato da eleganti stucchi. Nella navata destra vi sono tre altari; nel transetto si distingue quello dedicato alla \"Gloria di san Giuseppe Desa\" e la cappella del \"Santissimo\" con tele di Gianserio Strafella. Nell'abside gli stalli lignei del 1793 furono realizzati da Raffaele Monteanni.\nNel transetto sinistro vi \u00e8 l'altare della Vergine delle Nevi, costruito nel 1630 da Donato Chiarello, contenente in un ovale l'immagine quattrocentesca della Madonna. Inoltre \u00e8 presente l'altare di San Sebastiano con tela di fra' Angelo da Copertino. Seguono altri due altari e la tavola raffigurante \"la Schiovazione\" dello Strafella.\nIn fondo alla navata, nei pressi dell'uscita, sono posizionati il monumento funebre a Tristano di Chiaromonte e il fonte battesimale ligneo. Qui il 17 giugno 1603 fu condotto Giuseppe Maria Desa, figlio di Felice e Franceschina Panaca, per essere battezzato dall'arciprete don Delfino Fulino. Suoi padrini furono Carlo Clarello e Antonia Bizzarra.\nTorre campanaria.\nCostituisce un ambizioso piano d'intervento a favore della chiesa collegiata voluto dall'Universitas. Il primo documento che attesta la costruzione di questa torre risale al 1588 e riguarda l'assegnazione della gara d'appalto al mastro neretino Giovanni Maria Tarantino.\nAlta 35 metri, la torre ha base quadrata ed \u00e8 suddivisa in due ordini: il primo caratterizzato dalla semplicit\u00e0 volumetrica, il secondo da una forte incidenza scultorea. \u00c8 costituita da poderosi setti murari in calcarenite. L'edificio \u00e8 definito all'interno da tre camere. Al primo livello si accede dal transetto della chiesa. Da qui si imposta un sistema di scale che mettono in comunicazione i tre ambienti. Sulle facciate sono disposte in maniera simmetrica quattro colonne i cui fusti sono per met\u00e0 incassati e poggianti su piedistalli cerchiati all'altezza della rastremazione. Esse impostano, con capitelli antropomorfi in pietra leccese, un architrave con fregi a motivi floreali e simbolici che culminano con un composito cornicione di coronamento. Nelle superfici residue tra le due colonne trovano posto degli \"augustales\", supportati da mensole e contrappunti da due nicchie.\nNote storiografiche sulla basilica.\nNel 2013-14 ricorrendo gli anniversari del 925\u00b0 di Fondazione della basilica pontificia M. Sancta Maria ad Nives in Copertino e del 350\u00b0 del beato Transito al Cielo di san Giuseppe da Copertino, il santo dei voli, protettore degli studenti e degli esaminandi, concittadino e patrono della citt\u00e0 di Copertino, dopo la Madonna di Loreto protettore dei piloti dell\u2019aeronautica italiana, dal 1993 dichiarato ufficialmente patrono dei piloti dell\u2019Aeronautica Militare argentina (decreto n. 1973 del 20 aprile '93 di monsignor Norberto E. Martina, ordinario castrense in Argentina), della sezione aeronautica della NATO e dei piloti dell\u2019aeronautica U.S.A. le Poste di Spagna hanno emesso un pregevole francobollo commemorativo. Nell\u2019antico tempio di Sancta Maria ad Nives in Copertino risalente al 1088, che il papa Benedetto XVI il 3 luglio 2011 ha desiderato elevare alla dignit\u00e0 di basilica pontificia, dedicato alla Vergine Maria venerata col titolo di Madonna della Neve, il santo ha ricevuto il sacramento del battesimo muovendo i primi passi verso la santit\u00e0. Per gli anniversari il presidente della Repubblica Italiana Giorgio Napolitano ha espresso partecipazione col dono delle medaglie presidenziali. Il Santo dei Voli in questo tempio si \u00e8 estasiato in contemplazione dinanzi all\u2019immagine veneratissima della Vergine della Neve, proveniente dalla cappella di San Marco situata nel castello di Copertino e dal Manfredi principe di Taranto, donata alla stessa basilica perch\u00e9 fosse intitolata e dedicata alla santa Vergine da venerare con tale specifico titolo. Oltre al Santo dei voli altri nomi illustri hanno segnato la storia della basilica e onorato la citt\u00e0. Il venerabile servo di Dio, fra Silvestro da Copertino francescano riformato, animato da forte coscienza critica e profondo amore a Ges\u00f9 Cristo e ai poveri; il famoso pittore Gianserio Strafella, il cui stile pittorico ricorda il grande Michelangelo di cui fu allievo; lo scultore Giovanni Donato Chiarello; l\u2019illustre architetto militare Evangelista Menga capace di modellare e fortificare contro le incursioni saracene oltre ai castelli di Mola di Bari, di Parabita, anche il torrione difensivo di Margherita di Savoia, la torre di Leverano, nonch\u00e9 il castello di Copertino e la fortificazione dell\u2019isola di Malta con opere di alta ingegneria militare durante il grande assedio del 1565, combattendo attivamente accanto al 49\u00aa gran maestro Jean Parisot de la Valette che gli valsero la gratitudine e la riconoscenza dell\u2019Ordine di Malta tanto da tributargli il conferimento del Cavalierato. A San Giuseppe da Copertino \u00e8 doppiamente legata con vincoli di paternit\u00e0 la citt\u00e0 di Copertino con la Citt\u00e0 di Cupertino in California (U.S.A.) cuore della Silicon Valley che deve la sua fondazione e il nome quando nel 1776 don Juan Bautista de Anza governatore del New Mexico su richiesta del re Carlo III di Spagna (Carlos Sebasti\u00e1n de Borb\u00f3n y Farnesio; re di Napoli e di Sicilia tra il 1735 e il 1759, re di Spagna tra il 1759 e il 1788, fondatore della dinastia dei Borbone di Spagna e della italiana Elisabetta Farnese), comp\u00ec una spedizione di verifica della baia di San Francisco. Durante la spedizione, accompagnato dal cartografo francescano Fra Pedro Font gli esploratori pernottarono nell\u2019attuale insenatura di Stevens Creek, era il 28 marzo 1776 e poich\u00e9 quel giorno ricorreva l\u2019ordinazione sacerdotale di san Giuseppe, decisero di dare a quella insenatura il nome di Arroyo St. Joseph de Copertino. Oggi la citt\u00e0 americana ne condivide il nome e la fervida devozione allo stesso santo. Dal 24 luglio 1963 su richiesta del sindaco americano e con l\u2019approvazione dell\u2019allora presidente degli Stati Uniti d\u2019America John F. Kennedy l\u2019americana Cupertino ha stretto rapporto di gemellaggio con Copertino. Un legame storico particolare unisce la citt\u00e0 di Copertino con il Belgio nel ramo genealogico di S. M. La Regina: la principessa Margherita de Cle'rmont nata nel castello di Copertino, figlia di Tristano De Clermont e Caterina Orsini del Balzo conti della contea di cui Copertino ne era capoluogo. Ricerca genealogica partecipata il 31 dicembre 2005 presso la corte reale belga. Al Santo dei Voli era molto legato san Giovanni Paolo II in virt\u00f9 dei vincoli di spirituale amicizia instaurati tra il Santo dei Voli e Giovanni II Casimiro Waza re di Polonia durante la loro permanenza ad Assisi e poi proseguita attraverso una fitta corrispondenza parte importante del processo di canonizzazione del Santo. Nel corso dei secoli la conoscenza e venerazione del Santo dei Voli si \u00e8 diffusa in molti Paesi dell\u2019America Latina (Brasile, Argentina\u2026).\nIl 4 di Luglio 2013 le Poste di Spagna hanno emesso un francobollo dedicato al 350\u00b0 della nascita al cielo di san Giuseppe da Copertino. L'iniziativa nasce su proposta per gli anniversari del 350\u00b0 dies natalis del Santo e 925\u00b0 di fondazione della basilica.\nS. M. il Re Don Juan Carlos I di Spagna ha accolto favorevolmente l\u2019idea, facendosene promotore in prima persona, in segno di devozione per san Giuseppe da Copertino, conosciuto e venerato da sempre nella Casa Reale e in terra di Spagna. Per la prima volta nella storia della filatelia il Santo dei Voli e il tempio presso il quale ha mosso i primi passi verso la santit\u00e0, ricevono direttamente l\u2019omaggio di una emissione filatelica di tale prestigio, per la quale la Spagna ha realizzato il francobollo e la busta 1\u00ba giorno di emissione. La vignetta del francobollo adattata nei colori, \u00e8 ripresa dal Portone d\u2019ingresso in bronzo della basilica opera del maestro Raffaele del Savio, realizzata dalla Real Casa de la Moneda (Poligrafico) ed emessa dalle Poste di Spagna, accompagnata dalla legenda:\u201cSan Jos\u00e9 de Cupertino o Copertino (1603-1663) fue un fraile italiano del que se celebra el 350\u00b0 aniversario de su muerte. Ingres\u00f3 en el Convento de los Franciscanos de La Grotella, cerca de Copertino. Durante 10 a\u00f1os ejerci\u00f3 de sacerdote en esta localidad. En 1753 fue beatificado por Benedicto XIV y en 1767 fue canonizado por Clemente XIII. En el sello se reproduce al Santo elevado por los \u00e1ngeles que figura en la b\u00f3veda de la entrada a la Bas\u00edlica de Santa Mar\u00eda de Las Nieves, en Copertino (Italia).\u201d. "}
{"id": "3993688", "revid": "599013", "url": "https://it.wikipedia.org/wiki?curid=3993688", "title": "Hal Lear", "text": "Carriera.\nFu eletto Most Outstanding Player del Torneo NCAA 1956, nonostante la sconfitta in semifinale dei suoi Temple Owls contro gli Iowa Hawkeyes.\nTerminata l'esperienza nella NCAA, venne scelto al primo giro del Draft NBA 1956 dai Philadelphia Warriors, come ottava scelta assoluta. Nella stagione 1956-1957 disput\u00f2 solo 3 incontri, mettendo a referto 4 punti in 14 minuti giocati.\nLasci\u00f2 la NBA per giocare nella Eastern Professional Basketball League (EPBL) negli Easton-Phillipsburg Madisons, venendo nominato MVP del campionato 1956-1957; milit\u00f2 inoltre nei New Haven Elms.\nPrese parte all'American Basketball League esistita tra il 1961 ed il 1963, militando nei Cleveland Pipers, nei Los Angeles Jets e nei Pittsburgh Rens.\nIn seguito gioc\u00f2 ancora nella EPBL nei Wilkes-Barre Barons, e nei Camden Bullets tra il novembre 1962 ed il 1964."}
{"id": "3993693", "revid": "1543377", "url": "https://it.wikipedia.org/wiki?curid=3993693", "title": "Elaayo", "text": "Elaayo (somalo: \"Ceelaayo\"; ), nota anche come Elayo o Elayum, \u00e8 un'antica citt\u00e0 costiera situata nell'odierna regione di Sanag in Somalia.\nStoria.\nAntica citt\u00e0, Elaayo ospita numerosi siti archeologici ed edifici storici, simili a quelli di Las Gorei, altra citt\u00e0 costiera del Sanag. Elaayo \u00e8 molto pi\u00f9 antica di Las Gorei, e si crede che Greci ed Egizi l'abbiano utilizzata, al suo apice, come centro di scambio. Tra le altre strutture antiche visibili in citt\u00e0 ci sono gli ometti funerari (\"taalo\"), che si dice risalire a civilt\u00e0 precedenti.\nDescrizione.\nIn generale, la Somalia settentrionale ospita numerosi siti archeologici, ed edifici simili sono stati trovati a Haylaan, Qa\u2019ableh, Qombo'ul e Maydh. Molte di queste antiche strutture devono ancora essere esplorate approfonditamente, un processo che aiuterebbe a fare ulteriore luce sulla storia locale, e faciliterebbe la loro conservazione per le generazioni future.\nElaayo era anche un vecchio centro islamico, dove questa religione giunse grazie all'immigrazione proveniente dal Vicino Oriente.\nEconomia.\nTurismo.\nIl miglior periodo per visitare Elaayo \u00e8 tra settembre e maggio, durante la stagione delle piogge, dato che il caldo estivo \u00e8 generalmente insopportabile per chi arriva da fuori. Alla periferia della citt\u00e0 si trovano montagne rocciose, praterie ricche di vita selvatica ed alberi unici che, assieme ai numerosi siti archeologici, agli edifici ed agli ometti, formano un'ottima vista panoramica."}
{"id": "3993713", "revid": "2069609", "url": "https://it.wikipedia.org/wiki?curid=3993713", "title": "La signora col taxi", "text": "La signora col taxi (\"Die schnelle Gerdi\" per la prima stagione; \"Die schnelle Gerdi und die Hauptstadt\" per la seconda) \u00e8 una serie televisiva tedesca in 12 episodi trasmessa nel corso di 2 stagioni: la prima nel 1989 e la seconda nel 2004.\n\u00c8 una serie di genere drammatico ambientata a Monaco di Baviera (Germania) ed incentrata sulle vicende di Gerdi Angerpointner, una tassista quarantenne divorziata.\nProduzione.\nLa serie, ideata e diretta da Michael Verhoeven, fu prodotta da Sentana Filmproduktion e Zweites Deutsches Fernsehen. Le musiche furono composte da Arno Steffen e Lydie Auvray. \nDistribuzione.\nLa serie fu trasmessa in Germania dal 12 novembre 1989 al 10 marzo 2004 sulla rete televisiva ZDF. In Italia \u00e8 stata trasmessa con il titolo \"La signora col taxi\"."}
{"id": "3993714", "revid": "46931", "url": "https://it.wikipedia.org/wiki?curid=3993714", "title": "Die schnelle Gerdi", "text": ""}
{"id": "3993716", "revid": "46931", "url": "https://it.wikipedia.org/wiki?curid=3993716", "title": "Die schnelle Gerdi und die Hauptstadt", "text": ""}
{"id": "3993719", "revid": "92723", "url": "https://it.wikipedia.org/wiki?curid=3993719", "title": "Imbrunimento", "text": "L'imbrunimento \u00e8 un processo chimico che porta alla formazione di sostanze di colore scuro, generalmente vi si fa riferimento in relazione all'alterazione degli alimenti ma \u00e8 di interesse anche in medicina.\nLe reazioni che causano imbrunimento possono essere suddivise in due gruppi: reazioni enzimatiche e non enzimatiche. Nello specifico:\nImbrunimento enzimatico.\nCon questo termine si indica la trasformazione enzimatica di composti fenolici in polimeri colorati in nero denominati \"melanine\".\nLa loro formazione \u00e8 un evento negativo sia per la conservazione, sia per le caratteristiche organolettiche, tranne poche eccezioni (maturazione dei datteri, preparazione del sidro, etc.). L'imbrunimento enzimatico si verifica quando alimenti ricchi di composti fenolici come pere, mele, albicocche, pesche, banane, carciofi, etc., vengono tagliati, sbucciati o frantumati per la preparazione di succhi e conserve, per la congelazione e per la disidratazione.\nAzione della fenolasi.\nNella frutta e nella verdura i polifenoli sono normalmente presenti nei vacuoli nelle cellule. Lesioni meccaniche della superficie dell'ortaggio provocano l'interazione tra la fenolasi, presente nel citoplasma, e l'ossigeno dell'aria.\nL'enzima catalizza due reazioni, la prima \u00e8 l'ossidazione dei monofenoli a \"o\"-difenoli (attivit\u00e0 cresolica) e la seconda \u00e8 l'ossidazione di questi a \"o\"-chinoni. Tra i substrati pi\u00f9 importanti della fenolasi vi \u00e8 l'acido clorogenico presente in patate, banane, mele, pere e lattughe.\nLe alterazioni dovute a questo tipo di imbrunimento non portano a perdita di aroma o di valore nutrizionale, sono comunque giudicate negative dai consumatori. Alcuni dei chinoni prodotti hanno un'importante attivit\u00e0 antifungina.\nReazioni dei chinoni.\nSuccessivamente i chinoni possono subire un'ulteriore ossidazione con formazione di melanine dalla struttura poco conosciuta. Oppure reagire con proteine o amminoacidi liberi formando polimeri reticolati.\nImbrunimento non enzimatico.\nReazione di Maillard.\n\u00c8 la reazione pi\u00f9 importante per quanto riguarda l'imbrunimento degli alimenti. Avviene durante la cottura tra zuccheri riducenti che possono reagire con proteine, peptidi, amminoacidi e ammine. I composti colorati che si formano sono molteplici, i principali sono le melanoidine di colore bruno. Il furfurale (formato dai pentosi) reagendo con varie sostanze forma diversi pigmenti, principalmente rossi o arancioni: in rapporto 4:1 con l'alanina, con xilosio e alanina, con 3,5-diidrossi-2-metil-5,6-diidrossipiran-4-one e 3-idrossi-4-metil-3-ciclopenten-1,2-dione.\nReazioni \"in vivo\".\nIn soggetti diabetici avviene la glicazione dell'emoglobina con il glucosio. La cataratta \u00e8 dovuta all'imbrunimento delle proteine del cristallino che reagiscono con il glucosio.\nAmmine eterocicliche.\nLa presenza della creatinina in alimenti di origine animale causa un ulteriore tipologia di imbrunimento. La reazione tra amminoacidi, carboidrati e creatinina in alimenti che hanno subito cottura pu\u00f2 portare alla formazione di ammine eterocicliche."}
{"id": "3993720", "revid": "729019", "url": "https://it.wikipedia.org/wiki?curid=3993720", "title": "Ispettorato generale della sanit\u00e0 militare", "text": "L'Ispettorato generale della sanit\u00e0 militare (IGESAN) \u00e8 un organo dello Stato maggiore della difesa che sovrintende al Servizio di sanit\u00e0 militare delle forze armate italiane, compresa l'Arma dei carabinieri.\nHa sede al Policlinico militare Celio di Roma.\nStoria.\nIl 1\u00ba gennaio 2007 venne costituito, con determinazione del Capo di Stato Maggiore della Difesa, l\u2019Ufficio Generale della Sanit\u00e0 Militare (UGESAN), quale organo di staff del Capo di SMD.\nNel marzo 2012 all'Ufficio Generale della Sanit\u00e0 Militare sono state assegnate gran parte delle funzioni della soppressa Direzione generale della sanit\u00e0 militare dipendente dal Ministero della difesa, in particolare le competenze operative, addestrative e di formazione, quale organo tecnico operativo interforze di vertice, anche ai fini dello svolgimento dei servizi della sanit\u00e0 militare negli scenari internazionali.\nDal 29 novembre 2012, l'Ufficio generale della sanit\u00e0 militare ha assunto la denominazione di \"Ispettorato generale della sanit\u00e0 militare\".\nCompiti.\nL'Ispettorato generale \u00e8 l'elemento di organizzazione competente per la direzione e il coordinamento dell'attivit\u00e0 e dei servizi sanitari militari, nonch\u00e9 della formazione del personale sanitario, tecnico e specializzato, militare e civile, destinato a enti e reparti sia centrali che periferici. Inoltre l\u2019Ispettorato, per gli aspetti di carattere sanitario, concorre alle missioni internazionali in ambito Nato/EU.\nHa sede nel comprensorio militare \u201cVilla Fonseca\u201d all'interno del policlinico Celio, in via Santo Stefano Rotondo a Roma.\nL'Ispettore generale.\nL'incarico di Ispettore generale \u00e8 affidato a un Ufficiale Generale dei Ruoli dei Corpi sanitari delle forze armate o dell'Arma dei Carabinieri con il grado di Tenente Generale e gradi corrispondenti."}
{"id": "3993729", "revid": "1372005", "url": "https://it.wikipedia.org/wiki?curid=3993729", "title": "Carola Neher", "text": "Biografia.\nPur non avendo mai avuto una formazione specifica, la Neher cominci\u00f2 la sua carriera di attrice teatrale al Theater Baden-Baden, a Baden-Baden, nel 1920. Recit\u00f2 poi a Darmstadt, Norimberga, alla M\u00fcnchner Kammerspiele di Monaco di Baviera, Breslavia. Qui la raggiunse Klabund, che spos\u00f2 poi il 7 maggio 1925. Fu un'opera del marito, \"Der Kreidekreis\", a darle il primo successo personale.\nNel 1926 si trasfer\u00ec a Berlino, dove cominci\u00f2 a lavorare con Bertolt Brecht. Era impegnata nelle prove dell\"'Opera da tre soldi\", dove avrebbe dovuto interpretare Polly, quando, nel 1928, il marito Klabund mor\u00ec a Davos per tubercolosi. Per questo motivo non partecip\u00f2 alla prima dell'opera, entrando invece nel cast a partire dalla riedizione del 1929. Brecht scrisse per lei \"Santa Giovanna dei Macelli\", ma ebbe successo anche con opere di altri autori, come lo \"Storie del bosco viennese\" di \u00d6d\u00f6n von Horv\u00e1th.\nDopo una relazione con Hermann Scherchen, spos\u00f2 in seconde nozze nel 1932 Anatol Becker. Vicina al Partito Comunista di Germania, sottoscrisse un appello contro l'ascesa di Adolf Hitler, venendo costretta a lasciare la Germania. Col marito si rifugiarono prima a Praga, dove lavor\u00f2 al Neuen Deutschen Theater, poi, nel 1934, in Unione Sovietica. A Mosca altern\u00f2 l'insegnamento alla recitazione.\nNell'ambito delle grandi purghe, su denuncia di Gustav von Wangenheim, la Neher ed il marito furono arrestati. Nel 1937, lui fu condannato a morte come trotskista, lei a dieci anni di lavori forzati. Cinque anni dopo, Carola Neher mor\u00ec di tifo in un campo di lavoro forzato ad Iletsk (oggi Sol-Iletsk), nei pressi di Orenburg."}
{"id": "3993735", "revid": "729019", "url": "https://it.wikipedia.org/wiki?curid=3993735", "title": "Broutona", "text": "Broutona o isola di Broughton (in russo \u043e\u0441\u0442\u0440\u043e\u0432 \u0411\u0440\u043e\u0443\u0442\u043e\u043d\u0430; in giapponese \u6b66\u9b6f\u9813\u5cf6, Buroton-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata nel Mare di Ochotsk. Amministrativamente fa parte del Kuril'skij rajon dell'oblast' di Sachalin, nel Circondario federale dell'Estremo Oriente. Ha preso il nome in onore dell'esploratore britannico William Robert Broughton; il suo nome originale Ainu era Makanruru, che si traduce approssimativamente \"isola in una forte corrente\". Broutona \u00e8 disabitata.\nGeografia.\nBroutona si trova nella parte centrale delle isole Curili, \n69\u00a0km a sud-ovest di Simu\u0161ir, al di l\u00e0 dello stretto di Bussol' (\u043f\u0440\u043e\u043b\u0438\u0432 \u0411\u0443\u0441\u0441\u043e\u043b\u044c); 20\u00a0km a sud ci sono le isole \u010c\u00ebrnye Brat'ja.\nL'isola \u00e8 la parte emergente di un vulcano spento che si erge fino a 800\u00a0m s.l.m., il monte Broutona (\u0433\u043e\u0440\u0430 \u0411\u0440\u043e\u0443\u0442\u043e\u043d\u0430); ha una forma arrotondata con una superficie di 7\u00a0km\u00b2. La costa ha pareti rocciose scoscese, che raggiungono i 274\u00a0m d'altezza.\nAttorno all'isola, a una distanza di 3,7\u00a0km c'\u00e8 una forte anomalia magnetica.\nFauna.\nSu Broutona ci sono colonie del leone marino di Steller, della lontra di mare e di foche. Sulle scogliere nidifica l'uria, la fratercula dai ciuffi, il fulmaro e specie di \"Larus\"; sulle alture ci sono falchi, corvi, regulidi e specie di \"Motacilla\".\nStoria.\nBroutona sembra non essere mai stata abitata. L'isola appare su una mappa ufficiale dei territori del clan Matsumae, un dominio feudale del periodo Edo in Giappone (1644), domini confermati ufficialmente dallo shogunato Tokugawa nel 1715.\nLa sovranit\u00e0 pass\u00f2 all'Impero russo, in base ai termini del Trattato di Shimoda nel 1855, poi all'Impero giapponese (nel 1875) con il Trattato di San Pietroburgo, insieme al resto delle isole Curili. Amministrativamente l'isola faceva parte della sottoprefettura di Nemuro, nella prefettura di Hokkaid\u014d. Dopo la seconda guerra mondiale, pass\u00f2 sotto il controllo dell'Unione Sovietica e attualmente fa parte della Federazione Russa."}
{"id": "3993741", "revid": "642242", "url": "https://it.wikipedia.org/wiki?curid=3993741", "title": "Bravo S.p.A.", "text": ""}
{"id": "3993751", "revid": "1397393", "url": "https://it.wikipedia.org/wiki?curid=3993751", "title": "Stadio Tivoli", "text": "Lo Stadio Tivoli \u00e8 un impianto di Aquisgrana, in Germania; ospita le partite casalinghe dell'Alemannia e pu\u00f2 contenere 32 960 spettatori\n\u00c8 stato inaugurato il 17 agosto 2009, quando il ha battuto la squadra di casa per 5-0."}
{"id": "3993754", "revid": "54193", "url": "https://it.wikipedia.org/wiki?curid=3993754", "title": "SCCA-IgM", "text": "SCCA-IgM \u00e8 l\u2019acronimo che identifica l\u2019immuno-complesso formato dall\u2019antigene del carcinoma a cellule squamose (in inglese Squamous Cell Carcinoma Antigen - SCCA) e immunoglobuline M (IgM). Tale immuno-complesso fu scoperto nel 2005 come nuovo biomarcatore del tumore al fegato (epatocarcinoma). Da allora, SCCA-IgM \u00e8 stato validato anche come marcatore di altre malattie epatiche, incluse l\u2019epatite virale cronica, la cirrosi e la steato-epatite non-alcolica (in inglese non-alcoholic steato-hepatitis - NASH).\nApplicazioni.\nEpatite C.\nStudi clinici hanno dimostrato che i livelli serologici di SCCA-IgM sono elevati in pazienti infetti con il virus dell'epatite C (HCV), e che il loro ulteriore aumento nel tempo \u00e8 correlato all'evoluzione della malattia verso stadi pi\u00f9 severi . Inoltre, in pazienti HCV-positivi i livelli di SCCA-IgM nel siero diminuiscono in caso la terapia anti-virale abbia successo .\nCirrosi.\nVari studi indipendenti hanno dimostrato che, in pazienti con cirrosi, il progressivo aumento nel tempo dei livelli sierici di SCCA-IgM \u00e8 associato ad un maggior rischio di tumore al fegato . Inoltre, in pazienti cirrotici e HCV-positivi i livelli di SCCA-IgM diminuiscono in seguito ad un efficace trattamento anti-virale .\nTumore al fegato.\nL'analisi dei livelli sierici di SCCA-IgM \u00e8 utile per la prognosi e la diagnosi precoce di epatocarcinoma ; inoltre, in base ai livelli di SCCA-IgM \u00e8 possibile predire se il trattamento anti-tumorale avr\u00e0 successo in un dato paziente .\nSteato-epatite non-alcolica.\nIn pazienti con infezione da HCV, alte concentrazioni di SCCA-IgM nel siero sono correlate a presenza di NASH nel tessuto epatico . Inoltre, uno studio preliminare ha dimostrato che un algoritmo in grado di combinare i livelli di SCCA-IgM con altri dati clinici migliora la predizione di NASH in pazienti HCV-positivi ."}
{"id": "3993762", "revid": "465169", "url": "https://it.wikipedia.org/wiki?curid=3993762", "title": "Giovanni Ignazio Pansoya", "text": "Biografia.\nLaureato in legge all'universit\u00e0 di Torino, letterato di grande cultura, Pansoya fu un personaggio di rilievo nel regno di Carlo Felice, sindaco di Torino e poi, con Carlo Alberto, deputato in parlamento.\nDi ispirazione politica conservatrice, diffidente nei confronti del progresso, scrisse alcuni componimenti di satira morale in piemontese, tra i quali spicca il t\u00f2ni \"D\u00f2jra gr\u00f2ssa ant l'ambrun\u00ec\" (via Dora Grossa era all'epoca il nome dell'attuale via Garibaldi).\nAbbastanza sorprendentemente per un autore di opere in piemontese, scrisse un opuscolo in cui proponeva la soppressione dei dialetti in favore della lingua italiana, nell'ottica dell'unificazione nazionale.\n\u00c8 ricordato anche per avere clamorosamente sconfitto Cavour nelle elezioni del gennaio 1849. In quell'occasione Pansoya si candid\u00f2 a deputato nello stesso collegio uninominale di Torino in cui si presentava il futuro primo ministro del regno di Sardegna e lo sconfisse al ballottaggio, con l'aiuto indiretto del quotidiano radicale \"La Concordia\" che si era schierato a sorpresa contro Cavour."}
{"id": "3993763", "revid": "4507", "url": "https://it.wikipedia.org/wiki?curid=3993763", "title": "Ignazio Pansoya", "text": ""}
{"id": "3993765", "revid": "729019", "url": "https://it.wikipedia.org/wiki?curid=3993765", "title": "Gran Premio motociclistico del Sudafrica 1985", "text": "Il Gran Premio motociclistico del Sudafrica 1985 fu il primo appuntamento del motomondiale 1985.\nSi svolse il 23 marzo 1985 sul circuito di Kyalami e registr\u00f2 nella classe 500 la vittoria di Eddie Lawson e di Freddie Spencer nella classe 250.\nLa Honda torna alla vittoria in 250, era da oltre diciassette anni che il costruttore giapponese non vinceva una gara in questa specifica classe, da quando Ralph Bryans vinse il Gran Premio del Giappone 1967. La federazione giapponese impedisce ai suoi piloti di partecipare all'evento per via dell'apartheid."}
{"id": "3993773", "revid": "36426", "url": "https://it.wikipedia.org/wiki?curid=3993773", "title": "Pietro Laurati", "text": ""}
{"id": "3993774", "revid": "1305772", "url": "https://it.wikipedia.org/wiki?curid=3993774", "title": "Richard Boone (serie televisiva)", "text": "Richard Boone (\"The Richard Boone Show\") \u00e8 una serie televisiva statunitense in 25 episodi trasmessi per la prima volta nel corso di una sola stagione dal 1963 al 1964.\n\u00c8 una serie televisiva di tipo antologico in cui ogni episodio rappresenta una storia a s\u00e9. Gli episodi sono storie di genere drammatico e vengono presentati da Richard Boone, che recita altres\u00ec in circa la met\u00e0 degli episodi. La serie vinse un Golden Globe mentre Boone ottenne una nomination agli Emmy Award.\nInterpreti.\nTra gli attori che hanno interpretato a rotazione vari personaggi nel corso degli episodi: Harry Morgan, Jeanette Nolan, Lloyd Bochner, Warren Stevens, Laura Devon, Ford Rainey, Guy Stockwell, Bethel Leslie (nominato per un Emmy Award per la sua interpretazione nella serie), Robert Blake, Richard Boone, June Harding.\nProduzione.\nLa serie fu prodotta da Classic Films, Mark Goodson-Bill Todman Productions e National Broadcasting Company e girata negli studios della Metro-Goldwyn-Mayer a Culver City in California. Il tema musicale, \"How Soon\", fu composto da Henry Mancini.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 24 settembre 1963 al 31 marzo 1964 sulla rete televisiva NBC. In Italia \u00e8 stata trasmessa con il titolo \"Richard Boone\". L'episodio \"The Wall to Wall War\" fu distribuito in televisione in Europa come film a s\u00e9 stante."}
{"id": "3993775", "revid": "46931", "url": "https://it.wikipedia.org/wiki?curid=3993775", "title": "The Richard Boone Show", "text": ""}
{"id": "3993790", "revid": "1186766", "url": "https://it.wikipedia.org/wiki?curid=3993790", "title": "Pisanu", "text": ""}
{"id": "3993827", "revid": "463686", "url": "https://it.wikipedia.org/wiki?curid=3993827", "title": "Island Sun", "text": ""}
{"id": "3993830", "revid": "144796", "url": "https://it.wikipedia.org/wiki?curid=3993830", "title": "Suleiman Pasha", "text": ""}
{"id": "3993845", "revid": "71433", "url": "https://it.wikipedia.org/wiki?curid=3993845", "title": "The Cold Light of Day", "text": ""}
{"id": "3993853", "revid": "36426", "url": "https://it.wikipedia.org/wiki?curid=3993853", "title": "Affreschi della facciata di Santa Maria della Scala", "text": "Gli affreschi della facciata di Santa Maria della Scala sono un ciclo pittorico perduto di Pietro e Ambrogio Lorenzetti, datato 1335 e oggi scomparso. Era firmato \"\".\nStoria e descrizione.\nGli affreschi vennero visti sia da Lorenzo Ghiberti che da Giorgio Vasari, i quali per\u00f2 ne diedero due descrizioni diverse: il primo parl\u00f2 di una \"Nativit\u00e0\", il secondo di uno \"Sposalizio della Vergine\", ma entrambi concordarono sulla presenza di una \"Presentazione di Maria al Tempio\", opera tra l'altro particolarmente calzante per l'ospedale \"della Scala\" poich\u00e9 l'iconografia tradizionale prevedeva la rappresentazione di gradini saliti dalla fanciulla.\nInoltre i due storici, nonostante gli affreschi fossero firmati apparentemente in bella vista (l'iscrizione fu trascritta nel 1649 dall'Ugurgieri nelle \"Pompe Senesi\"), ne errarono l'attribuzione: Ghiberti parl\u00f2 del solo Ambrogio, mentre Vasari rifer\u00ec il tutto al suo \"Pietro Laurati\", artista di cui aveva letto erroneamente il nome nella \"Madonna in trono col Bambino tra otto angeli\" oggi agli Uffizi e del quale non sospett\u00f2 mai la parentela con Ambrogio (nonostante proprio a Santa Maria della Scala ne avrebbe potuto avere prova). \nGli affreschi, lodati per la loro bellezza, erano ridotti in uno stato larvale nel 1720, quando si rimosse la tettoia che li proteggeva dalle intemperie, e di l\u00ec a poco venne imbiancato l'intero muro.\nAl ciclo si ispir\u00f2 probabilmente Bartolo di Fredi nelle storie della Vergine nella chiesa di Sant'Agostino a San Gimignano."}
{"id": "3993856", "revid": "767487", "url": "https://it.wikipedia.org/wiki?curid=3993856", "title": "Mim (lettera)", "text": ""}
{"id": "3993859", "revid": "767487", "url": "https://it.wikipedia.org/wiki?curid=3993859", "title": "Me\u0113m", "text": ""}
{"id": "3993863", "revid": "767487", "url": "https://it.wikipedia.org/wiki?curid=3993863", "title": "Lingua ebrea", "text": ""}
{"id": "3993864", "revid": "228587", "url": "https://it.wikipedia.org/wiki?curid=3993864", "title": "Polivinilbutirrale", "text": "Il polivinilbutirrale (o PVB) \u00e8 un materiale plastico preparato facendo reagire alcool polivinilico e butiraldeide.\nFisicamente la resina di PVB si presenta sotto forma di granuli o polvere bianca molto fine che \u00e8 possibile estrudere per formare un film, oppure sciogliere in solventi.\nUtilizzi.\nIl polivinilbutirrale, opportunamente plastificato ed additivato, viene utilizzato principalmente sotto forma di pellicola nei vetri laminati, dove viene inserito tra due lamine di vetro. Tale pellicola risulta trasparente e ha lo scopo di mantenere uniti i due strati di vetro impedendo la propagazione di fratture tra uno strato e l'altro.\nViene inoltre utilizzato nei pannelli fotovoltaici a film sottile.\nSotto forma di film non plastificato, il PVB viene utilizzato anche nei materiali compositi, grazie alla sua facilit\u00e0 di applicazione, flessibilit\u00e0 e adesione alla maggior parte dei rinforzi (fibra di carbonio, fibre aramidiche, fibra di vetro).\nSotto forma di resina in polvere, il PVB trova applicazione nei seguenti settori:"}
{"id": "3993867", "revid": "110157", "url": "https://it.wikipedia.org/wiki?curid=3993867", "title": "Lingue halmahera-cenderawasih", "text": "Le lingue halmahera-cenderawasih sono un sottogruppo delle lingue maleo-polinesiache centro-orientali parlate in Indonesia, nel sud dell'isola di Halmahera, nella penisola di Doberai e nelle isole intermedie, in particolare, sulle isole Raja Ampat.\nClassificazione.\nL'esistenza di questo sottogruppo all'interno del gruppo maleo-polinesiaco centro-orientale \u00e8 stata stabilita con certezza. Robert Blust riunisce l'halmahera\u2013cenderawasih e le lingue oceaniche in un sottogruppo che definisce lingue maleo-polinesiache orientali. Questa ipotesi non \u00e8 per\u00f2 condivisa da Malcolm Ross.\nSecondo \"Ethnologue\" il gruppo \u00e8 formato da 41 lingue, cos\u00ec ripartite:"}
{"id": "3993868", "revid": "486946", "url": "https://it.wikipedia.org/wiki?curid=3993868", "title": "Vav (lettera)", "text": ""}
{"id": "3993870", "revid": "48979158", "url": "https://it.wikipedia.org/wiki?curid=3993870", "title": "Castello di Pizzofalcone", "text": ""}
{"id": "3993872", "revid": "1233442", "url": "https://it.wikipedia.org/wiki?curid=3993872", "title": "SORIN", "text": ""}
{"id": "3993876", "revid": "30610", "url": "https://it.wikipedia.org/wiki?curid=3993876", "title": "Comando Legione Carabinieri Toscana", "text": ""}
{"id": "3993881", "revid": "653210", "url": "https://it.wikipedia.org/wiki?curid=3993881", "title": "\u05e9", "text": " #REDIRECT \u0160in"}
{"id": "3993885", "revid": "392623", "url": "https://it.wikipedia.org/wiki?curid=3993885", "title": "Fontana Barmalej", "text": "La fontana Barmalej (), nota anche come Girotondo dei bambini () \u00e8 una fontana nella citt\u00e0 russa di Volgograd (chiamata \"Stalingrado\" dal 1925 al 1961). Rappresenta sei bambini che danzano in cerchio attorno ad un coccodrillo. La fontana originale fu rimossa negli anni '50 e nel 2013 ne furono installate due repliche.\nStoria.\nSi ritiene che la fontana sia stata installata negli anni '30, epoca in cui il paesaggio dell'Unione Sovietica fu adornato da varie decorazioni urbane. La struttura divenne nota grazie a una fotografia scattata da Emmanuil Yevzerikhin il 23 agosto 1942, ove era evidente il contrasto con la distruzione subita dalla citt\u00e0 durante la lunga battaglia di Stalingrado.\nLa fontana fu restaurata dopo la fine della guerra, ma rimossa negli anni '50. Ne furono installate due riproduzioni, una delle quali nella posizione originaria vicino alla stazione ferroviaria, il 23 agosto 2013, in occasione del 71\u00ba anniversario della fotografia.\nLa fontana compare nei film \"Il nemico alle porte\" e \"Stalingrad\" ed \u00e8 possibile vederne una simile nei film \"V per Vendetta\" e \"Arancia meccanica\".\nNome.\nIl nome informale del monumento deriva dall'omonima fiaba in versi composta da Kornej \u010cukovskij nel 1925, cui si ispira la scena raffigurata.\nNella fiaba, Tanya e Vanya vengono messi in guardia dai loro genitori affinch\u00e9 non si rechino in Africa, dove si trovano squali, gorilla, coccodrilli e soprattutto il malvagio pirata Barmalej. I bambini per\u00f2 disubbidiscono e vanno in Africa, dove si divertono a raccogliere fichi e datteri e a solleticare il ventre di un ippopotamo. Quest'ultimo, offeso, chiama a gran voce Barmalej che cattura i bambini e minaccia di divorarli: l'intervento del buon dottor Aybolit non vale a dissuaderlo. Sopraggiunge un coccodrillo, chiamato da un gorilla, che su richiesta del dottore inghiottisce Barmalej. Il pirata esprime pentimento e viene liberato: si recher\u00e0 a Leningrado e preparer\u00e0 dolci per i bambini della citt\u00e0."}
{"id": "3993888", "revid": "767487", "url": "https://it.wikipedia.org/wiki?curid=3993888", "title": "Onur Bilgin", "text": ""}
{"id": "3993889", "revid": "76963", "url": "https://it.wikipedia.org/wiki?curid=3993889", "title": "Mila Vannucci", "text": "Biografia.\nAmmessa nel 1948 all'Accademia nazionale d'arte drammatica, vi si diplom\u00f2 nel 1951, venendo poi ingaggiata dal Piccolo Teatro di Milano e dal Teatro Stabile di Genova.\nCome doppiatrice, fu la voce italiana di Gladys Cooper nella riedizione TV del film del 1942 \"Perdutamente tua\"."}
{"id": "3993892", "revid": "7", "url": "https://it.wikipedia.org/wiki?curid=3993892", "title": "Milla Vannucci", "text": ""}
{"id": "3993896", "revid": "911622", "url": "https://it.wikipedia.org/wiki?curid=3993896", "title": "Hakan \u00d6zmert", "text": ""}
{"id": "3993899", "revid": "984922", "url": "https://it.wikipedia.org/wiki?curid=3993899", "title": "Una modella per l'onorevole", "text": "Una modella per l'onorevole (\"The Other 'Arf\") \u00e8 una serie televisiva britannica in 26 episodi trasmessi per la prima volta nel corso di 4 stagioni dal 1980 al 1984. \u00c8 una sitcom incentrata sulle vicende di un politico che sposa una fotomodella dai modi spicci.\nTrama.\nCharles Latimer, un parlamentare conservatore appartenente all'alta societ\u00e0, inizia una relazione con la fotomodella della classe operaia Lorraine Watts. Tutto l'umorismo della serie verte sull'inappropriatezza dei modi di Lorraine, non abituata al nuovo stile di vita impostogli da Charles, che crea numerosi equivoci e situazioni comiche. Dopo alcuni episodi, Charles sposa la ragazza e abbandona la politica, iniziando a gestire un albergo insieme a Lorraine, Mrs. Lilley e Bassett.\nProduzione.\nLa serie, ideata da Terence Howard, Paul Makin e Ian La Frenais, fu prodotta da Associated Television.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 30 maggio 1980 al 30 marzo 1984 sulla rete televisiva Independent Television. In Italia \u00e8 stata trasmessa con il titolo \"Una modella per l'onorevole\".\nAlcune delle uscite internazionali sono state:"}
{"id": "3993902", "revid": "46931", "url": "https://it.wikipedia.org/wiki?curid=3993902", "title": "The Other 'Arf", "text": ""}
{"id": "3993909", "revid": "733832", "url": "https://it.wikipedia.org/wiki?curid=3993909", "title": "Chet", "text": ""}
{"id": "3993917", "revid": "736476", "url": "https://it.wikipedia.org/wiki?curid=3993917", "title": "Candace Cameron Bure", "text": ""}
{"id": "3993923", "revid": "2033069", "url": "https://it.wikipedia.org/wiki?curid=3993923", "title": "I Monkees", "text": "I Monkees (\"The Monkees\") \u00e8 una serie televisiva statunitense in 58 episodi trasmessi per la prima volta nel corso di due stagioni dal 1966 al 1968.\n\u00c8 una serie musicale incentrata sulle vicende di quattro giovani che mettono su il gruppo dei Monkees e cercano di farsi un nome come rock band.\nPersonaggi e interpreti.\nGuest star.\nTra le guest star: Bing Russell, Valerie Kairys, Jill Van Ness, Larry Gelman, Toni Basil, Nita Talbot, Stuart Margolin, Clarke Gordon, Pat Paulsen, Ken Del Conte, Vincent Beck, Ceil Cabot, Theodore Marcuse, Katherine Walsh, Mark Harris, Lea Marmer, Stacey Gregg, Oliver McGowan, Milton Parsons, Severn Darden, Walter Janowitz, Dorothy Konrad, Elaine Fielding, Stan Freberg, David Hull, Andre Philippe, Louis Quinn, Vic Tayback, Jacques Aubuchon, Arlene Charles.\nProduzione.\nLa serie, ideata da Bob Rafelson e Bert Schneider, fu prodotta da National Broadcasting Company, Raybert Productions e Screen Gems Television e girata negli studios della Columbia/Sunset Gower a Los Angeles e nel Columbia/Warner Bros. Ranch di Burbank in California. Le musiche furono composte da Stu Phillips e Allyn Ferguson.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 12 settembre 1966 al 25 marzo 1968 sulla rete televisiva NBC. In Italia \u00e8 stata trasmessa con il titolo \"I Monkees\".\nAlcune delle uscite internazionali sono state:"}
{"id": "3993925", "revid": "36426", "url": "https://it.wikipedia.org/wiki?curid=3993925", "title": "Pieve di Santa Maria (Arezzo)", "text": ""}
{"id": "3993926", "revid": "36426", "url": "https://it.wikipedia.org/wiki?curid=3993926", "title": "Chiesa dei Servi (Siena)", "text": ""}
{"id": "3993927", "revid": "144796", "url": "https://it.wikipedia.org/wiki?curid=3993927", "title": "Ordine imperiale di San Giorgio", "text": ""}
{"id": "3993929", "revid": "1442080", "url": "https://it.wikipedia.org/wiki?curid=3993929", "title": "WTA Marco Island 1984 - Doppio", "text": "Il doppio del torneo di tennis WTA Marco Island 1984, facente parte del Virginia Slims World Championship Series 1984, ha avuto come vincitrici Hana Mandl\u00edkov\u00e1 e Helena Sukov\u00e1 che hanno battuto in finale Anne Hobbs e Andrea Jaeger 3\u20136, 6\u20132, 6\u20132."}
{"id": "3993930", "revid": "287204", "url": "https://it.wikipedia.org/wiki?curid=3993930", "title": "Kypello Kyprou 1982-1983", "text": "La Kypello Kyprou 1982-1983 fu la 41\u00aa edizione della coppa nazionale cipriota. Vide la vittoria finale dell'Omonia Nicosia, che cos\u00ec conquist\u00f2 il suo settimo titolo, il quarto consecutivo.\nFormula.\nLe squadre partecipanti furono 36; erano previsti cinque turni: un primo turno (), ottavi, quarti, semifinali e finale tutti di sola andata, con eventuale ripetizione in caso di pareggio.\nNon \u00e8 noto il risultato di tutte le gare."}
{"id": "3993931", "revid": "2146321", "url": "https://it.wikipedia.org/wiki?curid=3993931", "title": "Anger Management (serie televisiva)", "text": "Anger Management \u00e8 una sitcom statunitense con protagonista Charlie Sheen, basata sul film del 2003 \"Terapia d'urto\", con protagonisti Jack Nicholson e Adam Sandler. Sheen interpreta il ruolo del terapista Charlie Goodson, personaggio ispirato a Buddy Rydell che nel film era stato interpretato da Jack Nicholson.\nLa serie \u00e8 trasmessa sul canale televisivo statunitense FX dal 28 giugno 2012. L'episodio pilota, con una media di 5,5 milioni di spettatori alla prima messa in onda, fu il pi\u00f9 visto nella storia dell'emittente FX; inoltre mai nessuna sitcom aveva raggiunto tale audience sulla piattaforma televisiva via cavo statunitense.\nDopo l'esordio soddisfacente della prima stagione, nell'agosto del 2012 FX ordin\u00f2 una seconda stagione di 90 episodi per raggiungere, come pre-accordato con i produttori, i cento episodi. L'8 novembre 2014 FX conferm\u00f2 che il centesimo sarebbe stato anche l'ultimo episodio, trasmesso il 22 dicembre 2014.\nIn Italia, la serie viene trasmessa a partire dal 9 luglio 2018 sulle reti Mediaset di Italia 1 e Italia 2.\nTrama.\nCharlie Goodson \u00e8 un ex giocatore della lega minore di baseball, che dopo aver superato i suoi problemi di gestione della rabbia \u00e8 diventato un terapista specializzato proprio nella cura del problema che lo aveva afflitto. I suoi metodi di cura sono poco convenzionali e la sua vita \u00e8 continuamente complicata dalla sua famiglia e dagli amici.\nProduzione.\nIl 18 luglio 2011 venne annunciato che era in fase di sviluppo una serie televisiva basata sul film \"Terapia d'urto\" e che era stato scelto come protagonista l'attore Charlie Sheen. Il 21 settembre 2011 fu confermato che Bruce Helford sarebbe stato lo show runner della serie, e il 27 ottobre la serie venne acquistata dalla rete televisiva via cavo FX, con un ordine di dieci episodi. La rete stabil\u00ec inoltre un accordo tramite il quale se la serie avesse ricevuto buoni ascolti durante la prima stagione avrebbero immediatamente effettuato un ulteriore ordine aggiuntivo di novanta episodi. Il 29 agosto 2012 grazie ai buoni ascolti ottenuti dalla prima stagione, la serie \u00e8 stata quindi rinnovata per altri novanta episodi, che verranno trasmessi durante il biennio 2013-2014.\nCasting.\nIl casting della serie inizi\u00f2 nel gennaio del 2012, con Selma Blair, Julie Benz e Shawnee Smith in lizza per il ruolo dell'ex-moglie del protagonista Charlie Goodson; ruolo poi affidato a Shawnee Smith, mentre Selma Blair il 3 febbraio venne scelta per interpretare il ruolo della terapista e amante di Charlie. Il 7 febbraio l'attrice Noureen DeWulf venne scelta per interpretare il ruolo di una ragazza ricca e viziata che far\u00e0 parte del gruppo di terapia gestito da Charlie; mentre la settimana successiva si unirono al cast Michael Arden e Daniela Bobadilla, rispettivamente nei ruoli di Patrick, uno dei membri del gruppo terapico, e Sam, la figlia tredicenne di Charlie. Ultimo attore ad unirsi al cast principale della prima stagione fu Derek Richardson, che il 14 marzo ottenne il ruolo di un uomo che entra a far parte del gruppo di terapia in quanto arrabbiato perch\u00e9 non riesce a provare rabbia.\nIl 29 agosto 2012, dopo il rinnovo della serie per altri novanta episodi, venne confermato che Martin Sheen sarebbe entrato a far parte del cast a partire dalla seconda stagione, nel ruolo ricorrente del padre di Charlie Goodson.\nIl 17 giugno 2013, a causa di una lite con Charlie Sheen, l'attrice Selma Blair venne licenziata e fu costretta quindi ad abbandonare il cast della serie il giorno stesso. Il successivo 27 giugno l'attore Brian Austin Green venne ingaggiato per tornare ad interpretare il ruolo che aveva gi\u00e0 interpretato nell'episodio pilota, ossia quello di Sean, il fidanzato di Jennifer e il 5 agosto dello stesso anno venne aggiunta al cast l'attrice Laura Bell Bundy, nel ruolo della psichiatra Jordan Denby, andando cos\u00ec a sostituire Selma Blair nel ruolo della protagonista femminile. Il ruolo dell'attrice inizialmente \u00e8 stato concepito per essere ricorrente, ma il suo contratto ha previsto un'opzione di promozione a ruolo principale."}
{"id": "3993933", "revid": "1442080", "url": "https://it.wikipedia.org/wiki?curid=3993933", "title": "Bravo (azienda)", "text": "Bravo \u00e8 un'azienda multinazionale italiana, del settore metalmeccanico, che produce macchine per gelato, pasticceria, cioccolato e ristorazione.\nStoria.\nFu fondata nel 1967 a Montecchio Maggiore come azienda metalmeccanica che produceva macchine per la gelateria da Genesio Bravo. Inizialmente la produzione era concentrata su sistemi multi-macchine, pastorizzatori e mantecatori, fino al 1974 quando Genesio Bravo ide\u00f2 e realizz\u00f2 la prima macchina multifunzionale per la produzione di gelato artigianale, denominata \"Trittico\".\nNel corso degli anni l'azienda \u00e8 cresciuta in termini di fatturato, riposizionandosi sul mercato, aumentando le macchine e i modelli prodotti, ampliando la rete vendita ed inaugurando progressivamente diverse filiali nel mondo: nel 1982 apre la filiale francese, nel 2010 quella asiatica, nel 2011 quella nordamericana, nel 2015 quella tedesca e nel 2017 quella negli UAE ."}
{"id": "3993938", "revid": "2730", "url": "https://it.wikipedia.org/wiki?curid=3993938", "title": "Pittsburgh Open 1984 - Doppio", "text": "Il doppio del torneo di tennis Pittsburgh Open 1984, facente parte del Virginia Slims World Championship Series 1984, ha avuto come vincitrici Christiane Jolissaint e Marcella Mesker che hanno battuto in finale Anna Maria Fern\u00e1ndez e Trey Lewis 7\u20136, 6\u20134."}
{"id": "3993945", "revid": "733832", "url": "https://it.wikipedia.org/wiki?curid=3993945", "title": "Serket", "text": ""}
{"id": "3993950", "revid": "287204", "url": "https://it.wikipedia.org/wiki?curid=3993950", "title": "PETM", "text": ""}
{"id": "3993957", "revid": "298055", "url": "https://it.wikipedia.org/wiki?curid=3993957", "title": "Tony Stonem", "text": ""}
{"id": "3993959", "revid": "110157", "url": "https://it.wikipedia.org/wiki?curid=3993959", "title": "Avenging Spider-Man", "text": "Avenging Spider-Man \u00e8 stata una serie a fumetti dedicata all'Uomo Ragno pubblicata negli Stati Uniti dalla Marvel Comics dal gennaio 2011 al agosto 2013.\nStoria editoriale.\nLa serie \u00e8 dedicata al personaggio dei fumetti dell'Uomo Ragno incentrata prevalentemente sulle avventure di quest'ultimo nelle vesti di membro del gruppo dei Vendicatori. \u00c8 una versione moderna della classica testata Marvel Team-Up, serie a fumetti in cui Spider-Man si incontrava in ogni numero con un personaggio Marvel diverso. Alla serie collaborarono artisti come Joe Madureira e scrittori come Zeb Wells.\nQuesta \u00e8 una serie che ha Spider-Man come protagonista oltre ad Amazing Spider-Man dopo la chiusura di Friendly Neighborhood Spider-Man e Sensational Spider-Man nel dicembre 2008, dopo la conclusione di Soltanto un altro giorno. La serie chiuse dopo 22 numeri nel 2013 e una nuova testata di team-up tra Spider-Man ed altri eroi fece il suo esordio con il titolo Superior Spider-Man Team-Up del luglio 2013.\nEdizione italiana.\nIn Italia la serie \u00e8 stata pubblicata dal giugno 2012 sulla collana Spider-Man Universe edita dalla Panini Comics."}
{"id": "3993962", "revid": "71433", "url": "https://it.wikipedia.org/wiki?curid=3993962", "title": "The Hitcher - Un passaggio per l'Inferno", "text": ""}
{"id": "3993965", "revid": "121775305", "url": "https://it.wikipedia.org/wiki?curid=3993965", "title": "Valerio Antezza", "text": "Carriera.\nDopo aver compiuto l'intera trafila nelle giovanili del Matera, debutta in Serie A2 nel 1997 con i lucani e l'anno successivo passa alla Roller Salerno in Serie A1, dove rimane per sei anni.\nNel 2003 vince la medaglia di bronzo con la Nazionale italiana ai Mondiali svoltisi in Portogallo; l'anno successivo si trasferisce alla Primavera Prato dove gioca per tre stagioni.\nNel 2007 passa al Bassano 54, dove vince uno scudetto nel campionato 2008-2009 e due edizioni della Supercoppa, e nel 2010 approda al Marzotto Valdagno, vincendo una Supercoppa.\nDal 2011 veste la maglia dell'Amatori Lodi, con cui vince la Coppa Italia di hockey su pista 2011-2012.\nNell'estate 2012 torna a Matera, sua citt\u00e0 d'origine, nelle vesti di giocatore-allenatore della Pattinomania Matera.\nNel giugno 2013, viene ufficializzato il suo ingaggio da parte della Meleam Afp Giovinazzo."}
{"id": "3993974", "revid": "767487", "url": "https://it.wikipedia.org/wiki?curid=3993974", "title": "Il fantasma di mezzanotte", "text": "Il fantasma di mezzanotte (\"The Cat and the Canary\") \u00e8 un film del 1939 diretto da Elliott Nugent. Prodotto e distribuito dalla Paramount, il film - dai toni di commedia - aveva come interpreti Bob Hope, Paulette Goddard, John Beal, Douglass Montgomery, Gale Sondergaard, Elizabeth Patterson, George Zucco.\nTrama.\nDieci anni dopo la morte del miliardario Cyrus Norman, in una tetra villa di New Orleans i parenti di questo si riuniscono per la lettura del testamento. L'eredit\u00e0 viene assegnata a Joyce, ma cambier\u00e0 beneficiario se costei sar\u00e0 giudicata pazza oppure verr\u00e0 assassinata entro 24 ore. Le cose si complicano quando viene annunciato che un malato di mente, il Gatto, \u00e8 appena scappato dal manicomio. La vita di Joyce \u00e8 in pericolo, ma a proteggerla c'\u00e8 il pavido Wally Campbell. Prima della fatidica scadenza vengono commessi numerosi e inspiegabili delitti.\nDistribuzione.\nDistribuito dalla Paramount Pictures, il film usc\u00ec nelle sale cinematografiche statunitensi il 10 novembre 1939, mentre in Italia uscir\u00e0 il 22 agosto 1945."}
{"id": "3993979", "revid": "1305772", "url": "https://it.wikipedia.org/wiki?curid=3993979", "title": "I magnifici sei", "text": "I magnifici sei (\"The Four Seasons\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1984. \u00c8 basata sul film del 1981 \"The Four Seasons\".\n\u00c8 una sitcom incentrata sulle vicende del dentista di New York Danny Zimmer che si trasferisce insieme alla moglie Claudia in California. Alan Alda, il regista del film e creatore della serie, compare nelle vesti dell'avvocato Jack Burroughs.\nProduzione.\nLa serie, ideata da Alan Alda, fu prodotta da Universal TV.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 29 gennaio 1984 al 17 giugno 1984 sulla rete televisiva CBS. In Italia \u00e8 stata trasmessa con il titolo \"I magnifici sei\".\nAlcune delle uscite internazionali sono state:"}
{"id": "3993980", "revid": "599013", "url": "https://it.wikipedia.org/wiki?curid=3993980", "title": "Massimo Tataranni", "text": "Carriera.\nDopo aver disputato le giovanili nell'altra squadra della sua citt\u00e0 (Hockey Pattinaggio Matera) con promettenti ed ottimi giocatori dell'hockey italiano, quali Daniele Persia, Adriano Miriello e Mario Lamacchia, debutta in Serie A2 nel 1996 con il Matera sponda RARO, vincendo per due campionati consecutivi la stecca d'oro come miglior cannoniere della Serie A2.\nNel 1998 debutta in Serie A1 con la Scandianese, prima di passare al Novara dove nella stagione 1999-2000 vince uno scudetto, una Coppa Italia ed una Coppa di Lega.\nDopo due anni al Prato, con cui vince un'altra Coppa di Lega, passa per altri due anni al Follonica, e nel 2004 \u00e8 al Bassano prima di tornare per altri due anni al Prato.\nNel 2007 si trasferisce al Trissino, vincendo la stecca d'oro della Serie A1 e nel 2009 passa al Marzotto Valdagno, con cui nella stagione 2009-2010 vince uno scudetto ed un'altra stecca d'oro, e nei due anni successivi vince due Supercoppe italiane.\nNella stagione 2011-2012 \u00e8 nuovamente campione d'Italia con il Marzotto Valdagno.\nNella stagione 2012-2013 si trasferisce all'Amatori Lodi, ma nella successiva torna a Valdagno.\nNel gennaio 2015, in seguito all'apertura del mercato invernale, torna nella sua citt\u00e0 natale per indossare nuovamente la casacca della Pattinomania Matera.\nIl 5 gennaio 2015 all'esordio con la nuova maglia, nella gara interna contro il Sarzana, mette a segno sei reti, dando cos\u00ec un contributo significativo alla vittoria della sua squadra. Pochi giorni dopo, nella vittoria per 6-3, sempre in casa contro il Breganze, si rende di nuovo protagonista mettendo a segno una tripletta.\nInizialmente confermato dal Matera per la stagione 2015-2016, nel settembre 2015 rescinde il contratto con la squadra della sua citt\u00e0 natale e dopo 11 stagioni torna a vestire la casacca del Bassano."}
{"id": "3993982", "revid": "1185701", "url": "https://it.wikipedia.org/wiki?curid=3993982", "title": "Trofeo Melinda 2007", "text": "La Trofeo Melinda 2007, sedicesima edizione della corsa e valida come evento dell'UCI Europe Tour 2007 categoria 1.1, si svolse il 25 agosto 2007 su un percorso di 194\u00a0km. Fu vinta dall'italiano Santo Anz\u00e0 che termin\u00f2 la gara in 5h04'40\", alla media di 38,2\u00a0km/h.\nPartenza con 120 ciclisti, dei quali 47 portarono a termine il percorso."}
{"id": "3993984", "revid": "125415478", "url": "https://it.wikipedia.org/wiki?curid=3993984", "title": "Lucia Ottobrini", "text": "Biografia.\nL'ambiente familiare e l'incontro con Mario Fiorentini.\nFiglia di un emigrante molisano a Mulhouse, Lucia Ottobrini, pur essendo nata a Roma, visse sino al 1939 in Alsazia, dove impar\u00f2 il francese e il tedesco. Rientrata in Italia, si impieg\u00f2 giovanissima al Ministero del Tesoro per contribuire al bilancio familiare (erano nove figli), poich\u00e9 il padre antifascista si era rifiutato di tesserarsi al partito fascista ed ottenere, cos\u00ec, un impiego pubblico.\nAll'inizio del 1943 Lucia conobbe Mario Fiorentini, giovane intellettuale comunista ed ebreo. Fiorentini introdusse Lucia negli ambienti antifascisti dei pittori di via Margutta e della compagnia teatrale di Plinio De Martiis e dello stesso Fiorentini. La compagnia allestiva rappresentazioni popolari al Teatro Mazzini e anche al Delle Arti con \u2013 tra gli altri - Vittorio Gassman, Lea Padovani, Nora Ricci, Vittorio Caprioli, Carlo Mazzarella, Alberto Bonucci, ed Ave Ninchi, sotto la direzione di Luigi Squarzina, Adolfo Celi e Mario Landi.\nL'attivit\u00e0 partigiana.\nDopo l'8 settembre 1943, i due entrarono nella Resistenza romana. Lucia conobbe Laura Lombardo Radice, che la incaric\u00f2 di raccogliere indumenti, medicine e cibo per i prigionieri politici, prima di entrare nel GAP centrale Antonio Gramsci, comandato da Fiorentini. Nemmeno ventenne, fu incaricata di nascondere in casa le armi per le azioni; successivamente, in virt\u00f9 della sua conoscenza del tedesco, si infiltr\u00f2 tra i nazifascisti, con i nomi di battaglia di \u201cMaria Fiori\u201d e \u201cLeda Lamberti\u201d. Ben presto partecip\u00f2 attivamente alla lotta armata.\nIl 31 ottobre 1943 partecip\u00f2 con compiti di copertura ad un'azione in corso Vittorio Emanuele II compiuta da Mario Fiorentini, Rosario Bentivegna e Franco di Lernia. I \"gappisti\" uccisero tre militi della RSI usciti da Palazzo Braschi, dopo averli seguiti sin quasi a piazza Venezia.\nIl 18 novembre, insieme a Mario Fiorentini, ebbe compiti di copertura di alcuni gappisti della Pisacane che entrarono nel teatro Adriano, essendo venuti a conoscenza che il giorno seguente avrebbe presenziato il generale Stahel, comandante della \"piazza\" di Roma, tra alti ufficiali tedeschi e autorit\u00e0 fasciste repubblicane (tra cui il maresciallo Rodolfo Graziani). I partigiani della Pisacane misero sotto il palco un estintore imbottito di circa 6\u00a0kg di tritolo con dispositivo ad orologeria, ma il congegno non funzion\u00f2 e non accadde niente.\nLa sera del 17 dicembre 1943, insieme a Mario Fiorentini, Carla Capponi e Rosario Bentivegna, Lucia Ottobrini comp\u00ec un'azione contro un ufficiale tedesco, ma la sua arma e quella di Fiorentini si incepparono. L'ufficiale sar\u00e0 ucciso da Bentivegna e dalla Capponi.\nIl giorno dopo, il quartetto fu incaricato di porre una bomba all'uscita del cinema Barberini, frequentato da soldati tedeschi. L'azione provoc\u00f2 la morte di otto militari, oltre a un numero imprecisato di feriti. La Ottobrini fu fermata dalle SS insieme alla Capponi ma, grazie alla sua ottima conoscenza del tedesco, le due donne vennero subito rilasciate e trovarono rifugio in mezzo agli sfollati del Traforo Umberto I.\nIl 26 dicembre, Mario Fiorentini, in bicicletta, dal lungotevere sovrastante via della Lungara, lanci\u00f2 un ordigno esplosivo contro l'ingresso del carcere di Regina Coeli mentre 28 militari tedeschi erano impegnati nel cambio della guardia. Lucia Ottobrini partecip\u00f2 insieme a Carla Capponi, Franco di Lernia e Rosario Bentivegna, a copertura dell'azione. Rimasero uccisi sette od otto tedeschi, oltre a un numero imprecisato di feriti. Fiorentini riusc\u00ec a sfuggire al fuoco cui fu fatto segno dai militari affacciati alle finestre del carcere.\nIl 10 marzo 1944 Lucia Ottobrini, Mario Fiorentini, Rosario Bentivegna e Franco Ferri spuntarono improvvisamente da dietro ai chioschi del mercato di piazza Monte d'Oro e lanciarono alcune bombe su un corteo di fascisti che sfilavano in via Tomacelli. I partigiani si dileguarono dopo aver causato tre morti e numerosi feriti in un'azione che, per la sua perfezione, gi\u00e0 prefigurava il successivo attacco di via Rasella.\nAll'attentato di via Rasella (23 marzo 1944) Lucia Ottobrini non partecip\u00f2 perch\u00e9 malata; aiut\u00f2 per\u00f2 a riempire di esplosivo il carretto della nettezza urbana che venne utilizzato per l'attacco al Polizeiregiment \"Bozen\" e che provoc\u00f2, tra i nemici, 33 morti e 110 feriti. Nell'attentato, sia direttamente che a seguito del fuoco di reazione dei tedeschi, morirono anche alcuni italiani, tra cui il bambino Piero Zuccheretti.\nNelle settimane successive Lucia Ottobrini e Mario Fiorentini lasciarono Roma per dirigere le operazioni dei GAP tra Tivoli e Castel Madama. Lucia garant\u00ec i collegamenti (a piedi!) tra Roma e Tivoli. Dopo i bombardamenti di Tivoli fu inviata, con il grado di capitano, a dirigere un nucleo partigiano incaricato di preservare una centrale idroelettrica dagli attacchi tedeschi, facendo saltare in aria un camion di militari.\nNel dopoguerra.\nSubito dopo la liberazione di Roma, Lucia Ottobrini spos\u00f2 Mario Fiorentini e torn\u00f2 al normale lavoro di impiegata. Nel 1953 le fu assegnata una medaglia d'argento al valor militare. Il Ministro della Difesa Paolo Emilio Taviani, sorpreso di trovarsi di fronte a una donna, le domand\u00f2: \u201cLei \u00e8 la vedova del decorato?\u201d; al che la Ottobrini rispose: \u201cNo, la decorata sono io!\u201d.\nCuriosit\u00e0.\nLucia Ottobrini \u00e8 stata intervistata nel 2014 sulla sua esperienza di guerra nei GAP a Roma e nella zona di Tivoli, per la realizzazione di un breve docu-ritratto, realizzato da Claudio Costa, dal titolo \"Lucia Ottobrini, dall'Alsazia alla lotta partigiana\", uscito in allegato al DVD \"L'uomo dai quattro nomi\", film sulla vita del marito Mario Fiorentini.\nNell'intervista, che ha una durata di 20 minuti, Lucia Ottobrini ha raccontato la sua infanzia in Alsazia, il ritorno in Italia con la sua famiglia e l'entrata nei GAP attraverso Mario Fiorentini e l'amicizia con Carla Capponi.\nHa anche narrato la sua attivit\u00e0 nella resistenza a Tivoli, concludendo con sue riflessioni sull'eccidio delle fosse ardeatine e sulle figure di Benito Mussolini e di Clarice Petacci."}
{"id": "3993991", "revid": "599013", "url": "https://it.wikipedia.org/wiki?curid=3993991", "title": "The Four Seasons", "text": ""}
{"id": "3993997", "revid": "1573940", "url": "https://it.wikipedia.org/wiki?curid=3993997", "title": "Lindbergh (manga)", "text": " \u00e8 un manga di Ahn Dongshik, pubblicato in Giappone dal 12 maggio 2009 al 12 aprile 2013 sulla rivista \"Monthly Sh\u014dnen Sunday\" di Shogakukan.\nDal 1\u00ba aprile 2012 \u00e8 edito in Italia da GP Publishing."}
{"id": "3994003", "revid": "48981186", "url": "https://it.wikipedia.org/wiki?curid=3994003", "title": "Teogene di Taso", "text": ""}
{"id": "3994004", "revid": "463686", "url": "https://it.wikipedia.org/wiki?curid=3994004", "title": "Link cable", "text": ""}
{"id": "3994025", "revid": "765341", "url": "https://it.wikipedia.org/wiki?curid=3994025", "title": "Campeonato Brasileiro S\u00e9rie A 2012", "text": "Il Campeonato Brasileiro S\u00e9rie A 2012 (in italiano Campionato Brasiliano Serie A 2012) \u00e8 stato la 42\u00aa edizione del massimo campionato brasiliano di calcio.\nFormula.\nGirone all'italiana con partite di andata e ritorno. Vince il campionato la squadra che totalizza pi\u00f9 punti, retrocedono in S\u00e9rie B le ultime 4 classificate. In caso di arrivo a pari punti tra due o pi\u00f9 squadre, per determinarne l'ordine in classifica sono utilizzati, nell'ordine, i seguenti criteri:\nStagione.\nIl risultato della partita Internacional-Palmeiras del 27 ottobre 2012, conclusasi 2-1, non \u00e8 stato inizialmente omologato. Secondo la squadra ospite la rete di Hern\u00e1n Barcos sarebbe stata annullata per fallo di mano facendo ricorso alle informazioni fornite al delegato per la partita da un giornalista che aveva visto il replay televisivo dell'azione; cos\u00ec il Palmeiras ha fatto ricorso dato che la FIFA vieta questo tipo di supporto agli arbitri. L'8 novembre seguente il Superior Tribunal de Justi\u00e7a Desportiva (STJD), con votazione unanime dei 9 membri, ha respinto il ricorso della squadra di San Paolo affermando che non ci sono prove che la decisione presa dall'arbitro sia stata determinata dalle informazioni esterne ricevute.\nClassifica finale.\nLegenda:"}
{"id": "3994036", "revid": "1522738", "url": "https://it.wikipedia.org/wiki?curid=3994036", "title": "Rupan Sansei - THE SHOOTING", "text": " \u00e8 un videogioco sparatutto giapponese basato su \"Lupin III\" di Monkey Punch. \u00c8 stato prodotto nel 2001 da Sega Wow.\nIl videogioco \u00e8 ispirato e riprende alcune storie e personaggi dal film \"Lupin III\" e dalla serie \"Le nuove avventure di Lupin III\".\nCaratteristiche.\nIl gioco \u00e8 composto in tutto da 15 livelli riguardanti inseguimenti in auto e sparatorie. Il giocatore uno \u00e8 il ladro nipponico Lupin III, mentre il giocatore 2 \u00e8 il suo socio Daisuke Jigen.\nDoppiaggio.\nNonostante Yasuo Yamada sia morto sei anni prima, il gioco utilizza comunque la sua voce presa dai doppiaggi del film e della serie dai quali \u00e8 ispirata."}
{"id": "3994038", "revid": "738436", "url": "https://it.wikipedia.org/wiki?curid=3994038", "title": "10 trib\u00f9 disperse", "text": ""}
{"id": "3994058", "revid": "599013", "url": "https://it.wikipedia.org/wiki?curid=3994058", "title": "Cari (disambigua)", "text": ""}
{"id": "3994059", "revid": "1573940", "url": "https://it.wikipedia.org/wiki?curid=3994059", "title": "Nenilinium", "text": "Nenilinium \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi attribuite a questo genere sono state rinvenute in Russia e in Mongolia: la specie dall'areale pi\u00f9 vasto \u00e8 la N. luteolum reperita in entrambe le nazioni.\nTassonomia.\nA dicembre 2011, si compone di due specie:"}
{"id": "3994069", "revid": "599013", "url": "https://it.wikipedia.org/wiki?curid=3994069", "title": "Natal'ja Gavrilova", "text": ""}
{"id": "3994070", "revid": "300067", "url": "https://it.wikipedia.org/wiki?curid=3994070", "title": "Natalja Gavrilova", "text": ""}
{"id": "3994071", "revid": "300067", "url": "https://it.wikipedia.org/wiki?curid=3994071", "title": "Natalia Gavrilova", "text": ""}
{"id": "3994078", "revid": "91769813", "url": "https://it.wikipedia.org/wiki?curid=3994078", "title": "Reggenze dell'Indonesia", "text": "La reggenza rappresenta il secondo livello amministrativo dell'Indonesia. \u00c8 subordinata alla provincia e in indonesiano \u00e8 denominata kabupaten. Con il termine \"kota\" si indica invece una citt\u00e0 che per importanza e dimensioni \u00e8 parificata ad una reggenza.\nAl 2009 in Indonesia si contavano 401 \"kabupaten\" e 97 \"kota\", per complessive 498 suddivisioni amministrative con il grado di reggenza.\nSia le reggenze che le citt\u00e0 di pari livello sono divise in distretti (in indonesiano \"kecamatan\"). \nIl termine indonesiano \"kabupaten\" deriva dal giavanese \"bupati\" che a sua volta trae origine dal sanscrito \"bhapati\", traducibile come \"signore\" o \"vice-re\". Sotto il governo delle Indie Orientali Olandesi, prima di una riforma radicale di tutte le giurisdizioni, le vecchie suddivisioni mantennero il termine e l'ordinamento originario, per cui \"kabupaten\" fu semplicemente tradotto con l'olandese \"regentschap\", cui in italiano corrisponde appunto \"reggenza\", rimanendo inalterato anche dopo le successive riforme."}
{"id": "3994079", "revid": "76069", "url": "https://it.wikipedia.org/wiki?curid=3994079", "title": "Kabupaten", "text": ""}
{"id": "3994081", "revid": "1442080", "url": "https://it.wikipedia.org/wiki?curid=3994081", "title": "Virginia Slims of Houston 1984 - Doppio", "text": "Il doppio del torneo di tennis Virginia Slims of Houston 1984, facente parte del Virginia Slims World Championship Series 1984, ha avuto come vincitrici Mima Jau\u0161ovec e Anne White che hanno battuto in finale Barbara Potter e Sharon Walsh 6\u20134, 3\u20136, 7\u20136."}
{"id": "3994082", "revid": "31886", "url": "https://it.wikipedia.org/wiki?curid=3994082", "title": "Tempo di arresto", "text": "Nella teoria della probabilit\u00e0, in particolare nello studio dei processi stocastici, un tempo di arresto, conosciuto anche come tempo di Markov, \u00e8 uno specifico tipo di \"tempo casuale\", il cui valore dipende solo dagli eventi successi prima o nell'istante stesso. Ad esso pu\u00f2 essere associato una regola di arresto, ovvero una regola per definire il tempo d'arresto.\nUno dei risultati pi\u00f9 importanti sui tempi di arresto \u00e8 il teorema di arresto opzionale di Doob.\nDefinizione.\nRispetto a una sequenza di variabili aleatorie formula_1 un tempo di arresto formula_2 \u00e8 una variabile aleatoria con la propriet\u00e0 che per ogni formula_3 l'evento formula_4 dipende solo dalle variabili formula_5.\nUna definizione pi\u00f9 generale pu\u00f2 essere data attraverso le filtrazioni: sia formula_6 un insieme ordinato (ad esempio formula_7 oppure formula_8) e sia formula_9 uno spazio di probabilit\u00e0 con filtrazione formula_10.\nAllora una variabile casuale formula_2 su formula_12 \u00e8 detta tempo di arresto se formula_13 per ogni \"t\" in formula_6.\nIn altre parole, \u00e8 possibile decidere se l'evento formula_15 \u00e8 accaduto conoscendo gli eventi in formula_16: si dice che formula_17 \u00e8 formula_16-misurabile.\nLa definizione pu\u00f2 anche richiedere che formula_19, ovvero che formula_2 sia quasi certamente finito, ma in alcuni casi questa condizione viene omessa.\nPropriet\u00e0.\nSono equivalenti i seguenti fatti:\nDimostrazione.\n(1) implica (3) e (3) implica (1).\nL'evento formula_24 \u00e8 pari al complementare di formula_15per ogni formula_26 appartenente a formula_6, ossia formula_28.\n(1) implica (2).\nDato che formula_2 \u00e8 un tempo di arresto si ha che formula_30\n(2) implica (1).\nL'evento formula_31 pu\u00f2 essere visto come l'unione di tutti gli eventi formula_32 per ogni formula_33, ossia formula_34. Considerando che formula_32 appartiene a formula_36 e formula_36 appartiene a formula_10, in quanto formula_33, si pu\u00f2 dedurre che tutta l'unione degli eventi appartiene a formula_10.\nIstante aleatorio.\nSe formula_2 \u00e8 un tempo di arresto rispetto alla filtrazione formula_42 si pu\u00f2 definire l'evento formula_43 come l'intersezione di tutti gli eventi formula_44, per ogni formula_3, ossia formula_46. Per la propriet\u00e0 \"(1)\" dei tempi di arresto si ha che l'evento formula_44 appartiene a formula_10 e quindi l'intersezione su tutti i formula_3 appartiene all'or logico su tutta la filtrazione, ossia formula_50, data dalla formula_51-algebra generata dall'unione della filtrazione. Pertanto si definisce la trib\u00f9 formula_52 con formula_53.\nSi definisce la trib\u00f9 formula_54, che rappresenta l'informazione disponibile ad ogni tempo formula_3. Se formula_56 \u00e8 un processo stocastico reale e formula_2 una variabile aleatoria discreta dallo spazio formula_58 a valori in formula_59\u00e8 possibile definire la variabile aleatoria reale formula_60, che assume il valore del processo all'istante aleatorio formula_2, come la somma di tutte le formula_62 quando formula_4 pi\u00f9 un valore formula_64 quando formula_43, ossia formula_66, dove formula_67 \u00e8 la funzione indicatrice dell'evento formula_68.\nCriterio di misurabilit\u00e0 ad un istante aleatorio.\nSe il processo formula_56 \u00e8 adattato alla filtrazione formula_42 e formula_2 \u00e8 un tempo di arresto rispetto a formula_72, allora il valore del processo all'istante aleatorio formula_2 \u00e8 formula_74-misurabile. In altre parole la variabile aleatoria formula_60 \u00e8 misurabile rispetto alla trib\u00f9 formula_74.\nDimostrazione.\nPer definizione di valore ad un istante aleatorio si ha che formula_66. Dato che formula_78 \u00e8 adattato rispetto a formula_72 si ha che ogni formula_62 \u00e8 formula_10-misurabile. Essendo formula_2 un tempo di arresto anche la funzione indicatrice dell'evento formula_4 \u00e8 formula_10-misurabile, mentre la funzione indicatrice dell'evento formula_43 \u00e8 misurabile rispetto alla trib\u00f9 formula_86. Pertanto tutta la somma \u00e8 misurabile rispetto a formula_86 e quindi per ogni formula_88. In altre parole per ogni boreliano formula_89 della retta reale, l'evento che il valore del processo arrestato al tempo aleatorio formula_2 appartenga a formula_89 \u00e8 misurabile rispetto a formula_86.\nL'evento formula_93 \u00e8 pari all'evento formula_94, in quanto formula_95. Avendo che formula_96 in quanto il processo formula_56 \u00e8 adattato rispetto alla filtrazione e formula_98 in quando formula_2 \u00e8 un tempo di arresto rispetto alla filtrazione, anche l'evento intersezione \u00e8 formula_10-misurabile.\nPertanto formula_101, ossia formula_60 \u00e8 formula_74-misurabile.\nProcesso stocastico arrestato ad un tempo aleatorio.\nSe formula_104 \u00e8 un processo stocastico reale adattato ad una filtrazione formula_42 e formula_2 \u00e8 un tempo di arresto rispetto a formula_72, si chiama il processo arrestato al tempo formula_2, il processo cos\u00ec definito: formula_109 , dove formula_110\nIl processo arrestato ad un istante aleatorio assume quindi gli stessi valori del processo stocastico originario, per tutti gli istanti inferiori al tempo di arresto, mentre per gli istanti maggiori \u00e8 pari al valore del processo al tempo di arresto.\nEsempio.\nDato un processo formula_111e un tempo di arresto formula_112, il processo relativo arrestato formula_113 \u00e8 definito dai valori delle variabili aleatorie di formula_114 negli istanti da formula_115 a formula_116, mentre dall'istante formula_117 in poi assume sempre il valore di formula_118.\nformula_119\nMisurabilit\u00e0 di un processo arrestato.\nDato che formula_113 \u00e8 un processo derivato da formula_104 e formula_114 \u00e8 adattato rispetto alla filtrazione formula_42, anche formula_113 \u00e8 misurabile rispetto a formula_72. Infatti formula_126 sono misurabili rispetto a formula_127, per ogni formula_128 e la trib\u00f9 formula_127 \u00e8 pi\u00f9 piccola o al pi\u00f9 uguale a quella di formula_16 in quanto formula_131. Quindi anche formula_113 \u00e8 adattato rispetto a formula_72.\nEsempi.\nSe consideriamo il caso di due persone che giocano a testa e croce, vincendo o perdendo 1 euro (passeggiata aleatoria simmetrica su formula_134) e con un capitale finito, si possono definire le seguenti regole di arresto:"}
{"id": "3994086", "revid": "2730", "url": "https://it.wikipedia.org/wiki?curid=3994086", "title": "Virginia Slims of Indianapolis 1984 - Doppio", "text": "Il doppio del torneo di tennis Virginia Slims of Indianapolis 1984, facente parte del Virginia Slims World Championship Series 1984, ha avuto come vincitrici Cl\u00e1udia Monteiro e Yvonne Vermaak che hanno battuto in finale Beverly Mould e Elizabeth Smylie 6\u20137, 6\u20134, 7\u20135."}
{"id": "3994091", "revid": "2730", "url": "https://it.wikipedia.org/wiki?curid=3994091", "title": "Virginia Slims of Chicago 1984 - Doppio", "text": "Il doppio del torneo di tennis Virginia Slims of Chicago 1984, facente parte del Virginia Slims World Championship Series 1984, ha avuto come vincitrici Billie Jean King e Sharon Walsh che hanno battuto in finale Barbara Potter e Pam Shriver 5\u20137, 6\u20133, 6\u20133."}
{"id": "3994092", "revid": "287204", "url": "https://it.wikipedia.org/wiki?curid=3994092", "title": "Toropkasy", "text": "Toropkasy (, in ciuvascio: \u0422\u043e\u0440\u0103\u043f\u043a\u0430\u0441\u0441\u0438, \"Tor\u0103pkassi\") \u00e8 una localit\u00e0 rurale (una derevnja) del \"rajon\" Alikovskij, nella Repubblica autonoma della Ciuvascia, in Russia. \nStoria.\nFino al 1927, il villaggio faceva parte del distretto di Alikovo, mentre successivamente pass\u00f2 nel distretto di Vurnary fino a met\u00e0 degli anni 1960. Dal 14 marzo 1965 \u00e8 tornato nel distretto di Alikovo, al quale ancora oggi appartiene.\nGeografia.\nToropkasy si trova a 5 chilometri da Alikovo, che \u00e8 il centro amministrativo del distretto omonimo, sul punto pi\u00f9 alto del distretto (204 m sopra il livello del mare). Fa parte del Tautovskoe sel'skoe poselenie. Poco fuori dal centro abitato scorre il fiume Hirlep.\nClima.\nIl clima \u00e8 continentale temperato con lunghi inverni freddi ed estati calde. La temperatura media di gennaio \u00e8 di -12.9 \u00b0C, mentre a luglio \u00e8 di 18.3 \u00b0C. La minima assoluta mai raggiunta \u00e8 di -44 \u00b0C, mentre la massima \u00e8 di 37 \u00b0C. Le precipitazioni medie annue sono poco oltre i 552 mm.\nPopolazione.\nNel 2006 la popolazione ammontava a 108 abitanti, di cui la maggior parte era costituita da donne. Questo dato mostra un significativo calo nel corso del tempo rispetto al secolo scorso.\nInfrastrutture e trasporti.\nIl villaggio dispone di un centro culturale, una biblioteca, una chiesa, un pronto soccorso e alcuni negozi. Da un punto di vista energetico, il paese \u00e8 alimentato prevalentemente a gas. "}
{"id": "3994095", "revid": "1442080", "url": "https://it.wikipedia.org/wiki?curid=3994095", "title": "US Indoors 1984 - Doppio", "text": "Il doppio del torneo di tennis US Indoors 1984, facente parte del Virginia Slims World Championship Series 1984, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Jo Durie e Ann Kiyomura 6\u20134, 6\u20133."}
{"id": "3994096", "revid": "36426", "url": "https://it.wikipedia.org/wiki?curid=3994096", "title": "Polittico della pieve di Arezzo", "text": "Il Polittico della pieve di Arezzo \u00e8 un'opera a tempera e oro su tavola (298x309 cm) di Pietro Lorenzetti, firmata, datata 1320 e conservata nella chiesa di Santa Maria della Pieve di Arezzo. \nStoria.\nVasari raccont\u00f2 che Pietro Lorenzetti venne chiamato ad Arezzo dal vescovo Guido Tarlati per affrescare la tribuna e l'abside della pieve di Santa Maria, dipingendo dodici storie della Vergine culminanti nell'\"Assunzione\", in cui aveva rappresentato gli apostoli a grandezza naturale, lodati come primo tentativo di \"ringrandire la maniera\". Queste opere, tanto apprezzate dal biografo aretino e oggi completamente perdute, valsero a Pietro la commissione per la pala d'altare, che \u00e8 ancora in loco. \nDell'opera resta il contratto di allocazione, che riporta il nome per intero del pittore: \u00abPetrus pictor, quondam Lorenzetti qui fuit de Senis\u00bb (\"Pietro del fu Lorenzetti che fu di Siena\"). \nRestauri.\nIl polittico \u00e8 tornato sull\u2019altare maggiore della chiesa di Santa Maria della Pieve l\u20198 novembre 2020 dopo 6 anni di restauro, eseguito per recuperare una pi\u00f9 autentica leggibilit\u00e0 dei colori e delle decorazioni eseguite a mano dal pittore. In passato l\u2019opera era stata restaurata gi\u00e0 tre volte, nel 1880-1881, nel 1916 e, infine, nel 1976 quando aveva subito un attacco vandalico da parte di uno squilibrato. \nDurante il restauro del 1976 fu scoperto che l\u2019opera doveva originariamente essere montata su una predella che la rendeva pi\u00f9 larga di 293 cm, la sua misura attuale. Dopo il restauro dei pannelli per restituire al polittico la sua originale larghezza, \u00e8 stata fatta una ricerca apposita sul nuovo supporto che lo avrebbe ospitato, e la decisione dei ricercatori \u00e8 stata di limitarsi a inframezzare i pannelli con listelli dorati che rendano l\u2019opera di dimensioni simili a quella originale.\nDescrizione e stile.\nLa pala \u00e8 in condizioni buone per la maggior parte degli scomparti, nonostante la predella andata perduta. Ha cinque scomparti, ciascuno dotato di uno scomparto superiore e di una cuspide dipinta, con le parti centrali di maggiori dimensioni.\nRegistro principale.\nAl centro si trova la \"Madonna col Bambino\" a mezza figura (come tutti gli altri santi), che attrae immediatamente l'attenzione per il velo sontuoso, di un raffinatissimo broccato d'oro con motivi blu, in cui i quadrilobi si susseguono deformandosi per effetto delle pieghe; esso \u00e8 foderato di pelliccia di scoiattolo grigio dalla tipica forma a vaio con code di visone attaccate. Maria guarda il figlio con tenerezza mentre egli, con una tranquilla confidenza, le poggia una mano sulla spalla e le afferra un lembo del velo. Il gioco degli sguardi, tenero e realistico, lega tra loro le figure instaurando un dialogo muto e intenso, secondo quella che \u00e8 una delle componenti fondamentali dell'arte di Pietro. Le spalle di Maria si avvitano elegantemente per bilanciare il peso del figlio, ricreando un effetto tipico delle sculture di Giovanni Pisano. \nI santi degli scomparti inferiori sono, da sinistra, Donato, Giovanni Evangelista, Giovanni Battista e Matteo. Il Battista come tipico della sua iconografia indica Cristo, alludendo al suo annuncio dell'arrivo del Salvatore, ma il pittore gli fa utilizzare il pollice teso invece dell'indice, un gesto originalissimo che poi riutilizz\u00f2 in altre opere. \u00c8 stato notato come il disporsi dei santi sia legato da leggere variazioni ritmiche delle inclinazioni dei busti, delle teste e degli sguardi, con una sorta di linea continua che sale e scende all'altezza delle braccia dei personaggi, grazie alle falcate ampie e morbide dei panneggi che si aprono e si chiudono a valva di conchiglia. Sopra gli archi di questi santi compaiono coppie di angeli con le ali che si toccano riempiendo, con un ritmo dosato, gli spicchi disponibili e congiungendo fluidamente questi settori. \nDal punto di vista stilistico nella pala si colgono sia richiami delle eleganze di Duccio di Buoninsegna, maestro ideale di Pietro, sia alla salda spazialit\u00e0 di Giotto, come dimostra il variato disporsi nello spazio dei santi, evitando una frontalit\u00e0 rigida.\nRegistri superiori.\nSe la parte inferiore mostra una trama tesa soprattutto in orizzontale, quella superiore, con la forma aguzza delle cuspidi, suggerisce invece un andamento verticale. I santi a mezzo busto che, accoppiati, si affacciano dagli archetti divisi da colonnine sono (da sinistra): Giovanni, Paolo martire, Vincenzo, Luca, Jacopo maggiore, Jacopo minore, Marcellino e Agostino. Tra gli archetti di ciascuno scomparto compare un profeta entro un tondo. Sia i profeti sia Luca, che ritrasse Maria, hanno lo sguardo rivolto al pannello centrale con l'\"Annunciazione\", sopra la \"Madonna col Bambino\". Questa scena mostra un'altra delle caratteristiche tipiche di Pietro, cio\u00e8 quella di usare la struttura del dipinto per disegnare l'architettura dello sfondo. La stanza di Maria ha infatti i pilastri sui bordi del riquadro, mentre il pilastro centrale regge idealmente gli archetti dorati della cornice, tra i quali fa capolino la testa del \"Padre Eterno\", ritratto in una ieratica frontalit\u00e0. \nLa stanza di Maria \u00e8 spiccatamente tridimensionale: essa siede nell'angolo posteriore su una sorta di cassapanca, mentre riceve la visita dell'angelo che si inginocchia davanti ad essa. In alto, dove \u00e8 rappresentata una minuscola loggia con colonnine che gira attorno a peristilio (realizzato con una minuzia da miniatore) la colomba dello Spirito Santo attraversa una finestra per arrivare a Maria, inviata dalla mano benedicente di Dio che compare da una nuvola a sinistra.\nIn alto infine si trovano altre quattro sante (Reparata, Caterina d'Alessandria, Orsola e Agata) e l'\"Assunzione della Vergine\", che segna la conclusione trionfale della biografia della Vergine mentre sale a ritrovare il figlio in Paradiso. Essa vi \u00e8 rappresentata entro una mandorla di serafini, vestita di bianco e frontale, con le gambe che sono proiettate in avanti rompendo la staticit\u00e0 bizantina dell'iconografia tradizionale."}
{"id": "3994097", "revid": "1442080", "url": "https://it.wikipedia.org/wiki?curid=3994097", "title": "Virginia Slims of Dallas 1984 - Doppio", "text": "Il doppio del torneo di tennis Virginia Slims of Dallas 1984, facente parte del Virginia Slims World Championship Series 1984, ha avuto come vincitrici Leslie Allen e Anne White che hanno battuto in finale Sandy Collins e Elizabeth Smylie 6\u20134, 5\u20137, 6\u20132."}
{"id": "3994099", "revid": "116288368", "url": "https://it.wikipedia.org/wiki?curid=3994099", "title": "I misteri della laguna", "text": "I misteri della laguna (\"Swamp Thing\"), meglio nota come Swamp Thing - I misteri della laguna, \u00e8 una serie televisiva statunitense in 72 episodi trasmessi per la prima volta nel corso di tre stagioni dal 1990 al 1993.\n\u00c8 una serie di fantascienza basata sul personaggio dei fumetti della DC Comics Swamp Thing e sul film del 1982 \"Il mostro della palude\" e sul suo seguito \"Il ritorno del mostro della palude\" (1989). L'attore e stuntman Dick Durock, che aveva interpretato il dottor Alec Holland (Swamp Thing) in entrambi i film, riprese il suo ruolo per la serie televisiva.\nTrama.\nLa serie racconta le vicende del dottor Alec Holland che, a seguito di un contatto fortuito con una sostanza chimica, si trasforma in un essere mostruoso e si rifugia in una zona paludosa della Louisiana.\nPersonaggi e interpreti.\nGuest star.\nTra le guest star: Tom Nowicki, Heather Thomas, Patricia Helwick, John Edward Allen, Bobby Porter, Glenn Wilder, Beth Johnson, Martha Smith, Lonnie Smith, Rex Benson, Real Robert Small, Billie Gillespie, John Hoye, Pat Cherry, George Colangelo, Darren Dollar, Kevin Quigley, Andrew Clark, Jesse Ziegler, Anthony Galde.\nProduzione.\nLa serie fu prodotta da BBK Productions e Universal TV e girata nel parco tematico di Gatorland e negli Universal Studios a Orlando in Florida. Diverse sequenze furono girate nelle paludi della Florida. Le musiche furono composte da Christopher L. Stone.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 27 luglio 1990 al 1\u00ba maggio 1993 sulla rete televisiva USA Network. In Italia \u00e8 stata trasmessa dal 1990 su Italia 7 con il titolo \"I misteri della laguna\".\nAlcune delle uscite internazionali sono state:"}
{"id": "3994100", "revid": "1442080", "url": "https://it.wikipedia.org/wiki?curid=3994100", "title": "Virginia Slims of Boston 1984 - Doppio", "text": "Il doppio del torneo di tennis Virginia Slims of Boston 1984, facente parte del Virginia Slims World Championship Series 1984, ha avuto come vincitrici Barbara Potter e Sharon Walsh che hanno battuto in finale Andrea Leand e Mary Lou Daniels 7\u20136, 6\u20130."}
{"id": "3994102", "revid": "502559", "url": "https://it.wikipedia.org/wiki?curid=3994102", "title": "Lago Vogorno", "text": ""}
{"id": "3994104", "revid": "599013", "url": "https://it.wikipedia.org/wiki?curid=3994104", "title": "South African Open 1984 - Doppio femminile", "text": "Il doppio femminile del torneo di tennis South African Open 1984, facente parte del Virginia Slims World Championship Series 1984, ha avuto come vincitrici Rosalyn Fairbank e Beverly Mould che hanno battuto in finale Sandy Collins e Andrea Leand 6\u20131, 6\u20132."}
{"id": "3994107", "revid": "124808", "url": "https://it.wikipedia.org/wiki?curid=3994107", "title": "Swamp Thing (disambigua)", "text": ""}
{"id": "3994108", "revid": "46291", "url": "https://it.wikipedia.org/wiki?curid=3994108", "title": "Euphorbia sakarahaensis", "text": "Euphorbia sakarahaensis \u00e8 una pianta della famiglia delle Euphorbiaceae, endemica del Madagascar.\nDescrizione.\n\u00c8 una pianta succulenta pachicaule con fusto globoso lungo non pi\u00f9 di 5\u00a0cm, da cui si dipartono sottili ramificazioni spinose, lunghe sino a 50\u00a0cm.\nLe foglie, di consistenza coriacea, sono opposte, oblanceolate, con margine intero.\nL'infiorescenza \u00e8 un ciazio con brattee di colore dal rosa pallido al rosso-bruno, che formano un involucro a coppa attorno a un fiore femminile centrale, circondato da 5 fiori maschili.\nDistribuzione e habitat.\nL'areale di \"E.\u00a0sakarahaensis\" \u00e8 ristretto alla regione di Sakaraha, nel Madagascar sud-occidentale.\nIl suo habitat tipico \u00e8 la foresta decidua secca.\nConservazione.\nLa \"IUCN Red List\" classifica \"E. sakarahaensis\" come specie Vulnerabile.\nParte del suo areale ricade all'interno del Parco nazionale di Zombitse-Vohibasia.\nLa specie \u00e8 inserita nella Appendice II della \"Convention on International Trade of Endangered Species\" (CITES)."}
{"id": "3994109", "revid": "599013", "url": "https://it.wikipedia.org/wiki?curid=3994109", "title": "WTA Swiss Open 1984 - Doppio", "text": "Il doppio del torneo di tennis WTA Swiss Open 1984, facente parte del Virginia Slims World Championship Series 1984, ha avuto come vincitrici Christiane Jolissaint e Marcella Mesker che hanno battuto in finale Iva Buda\u0159ov\u00e1 e Marcela Skuhersk\u00e1 6\u20134, 6\u20133."}
{"id": "3994110", "revid": "287204", "url": "https://it.wikipedia.org/wiki?curid=3994110", "title": "Trofeo Melinda 2006", "text": "La Trofeo Melinda 2006, quindicesima edizione della corsa e valida come evento dell'UCI Europe Tour 2006 categoria 1.1, si svolse il 31 agosto 2006 su un percorso di 194\u00a0km. Fu vinta dall'italiano Stefano Garzelli che termin\u00f2 la gara in 5h05'00\", alla media di 38,16\u00a0km/h.\nPartenza con 133 ciclisti, dei quali 51 portarono a termine il percorso."}
{"id": "3994111", "revid": "648716", "url": "https://it.wikipedia.org/wiki?curid=3994111", "title": "Teorema di arresto opzionale di Doob", "text": "Nella teoria della probabilit\u00e0, il teorema di arresto opzionale di Doob afferma che, sotto certe condizioni, il valore atteso di una martingala ad un certo tempo di arresto coincide con il suo valore atteso iniziale.\nIl teorema prende il nome dal matematico Joseph Leo Doob.\nEnunciato.\nSia formula_1 una martingala su formula_2 e sia formula_3 un tempo di arresto per X. Supponiamo che valga una delle seguenti condizioni:\nAllora \nAllo stesso modo, se formula_1 \u00e8 una supermartingala, si avr\u00e0 \nSe invece \u00e8 una sottomartingala"}
{"id": "3994115", "revid": "82000", "url": "https://it.wikipedia.org/wiki?curid=3994115", "title": "Teorema di arresto opzionale", "text": ""}
{"id": "3994116", "revid": "82000", "url": "https://it.wikipedia.org/wiki?curid=3994116", "title": "Tempo di Markov", "text": ""}
{"id": "3994122", "revid": "82000", "url": "https://it.wikipedia.org/wiki?curid=3994122", "title": "Nal Ra", "text": ""}
{"id": "3994123", "revid": "287204", "url": "https://it.wikipedia.org/wiki?curid=3994123", "title": "Stork", "text": ""}
{"id": "3994127", "revid": "287204", "url": "https://it.wikipedia.org/wiki?curid=3994127", "title": "Choragiew", "text": ""}
{"id": "3994128", "revid": "300067", "url": "https://it.wikipedia.org/wiki?curid=3994128", "title": "Nata\u0161a Popovi\u0107", "text": ""}
{"id": "3994131", "revid": "287204", "url": "https://it.wikipedia.org/wiki?curid=3994131", "title": "Natasa Popovic", "text": ""}
{"id": "3994132", "revid": "300067", "url": "https://it.wikipedia.org/wiki?curid=3994132", "title": "Natasha Popovic", "text": ""}
{"id": "3994133", "revid": "287204", "url": "https://it.wikipedia.org/wiki?curid=3994133", "title": "Trofeo Melinda 2005", "text": "La Trofeo Melinda 2005, quattordicesima edizione della corsa e valida come evento dell'UCI Europe Tour 2005 categoria 1.1, si svolse il 1\u00ba settembre 2005 su un percorso di 194\u00a0km. Fu vinta dall'italiano Damiano Cunego che termin\u00f2 la gara in 4h54'10\", alla media di 39,56\u00a0km/h.\nPartenza con 127 ciclisti, dei quali 32 portarono a termine il percorso."}
{"id": "3994135", "revid": "567822", "url": "https://it.wikipedia.org/wiki?curid=3994135", "title": "Gardella Vampire Chronicles", "text": ""}
{"id": "3994144", "revid": "1543377", "url": "https://it.wikipedia.org/wiki?curid=3994144", "title": "Santander Cycles", "text": "Santander Cycles (in precedenza denominato Barclays Cycle Hire, sigla BCH) \u00e8 un servizio di bike sharing attivo nella citt\u00e0 di Londra, nel Regno Unito. Utilizza il sistema canadese Bixi, gi\u00e0 usato nella citt\u00e0 di Montr\u00e9al.\nIl servizio \u00e8 stato introdotto il 30 luglio 2010, giorno in cui vennero aperte 315 ciclostazioni in otto borghi londinesi; da allora il BCH si \u00e8 gradualmente evoluto, sino a raggiungere l'estensione attuale. Oggigiorno sono disponibili 8.000 biciclette e 400 stalli sparsi nella citt\u00e0 di Londra.\nIl BCH, appaltato dalla Serco, \u00e8 sponsorizzato dalla Santander; il primo sponsor \u00e8 stato tuttavia la Barclays, che ha contribuito al progetto con un finanziamento di 25 milioni di sterline.\nPer poter usufruire del servizio, infine, \u00e8 richiesto il pagamento di una quota d'iscrizione e di una tariffa calcolata in base alla durata del noleggio.\nStoria.\nIl servizio \u00e8 stato proposto dalla banca internazionale britannica Barclays, che ha sponsorizzato numerosi altri prodotti, con l'intento di farsi pubblicit\u00e0 e far condurre ai londinesi una vita pi\u00f9 attiva. A tal scopo la Barclays annunci\u00f2 che avrebbe finanziato al progetto 25 milioni di sterline.\nInizialmente le autorit\u00e0 londinesi pensavano che il Barclays Cycle Hire non avrebbe riscosso molto successo; difatti, all'inizio del 2010 la Transport for London (nota anche come TfL) emise un comunicato stampa in cui cerc\u00f2 di coinvolgere altre societ\u00e0 per evitare un clamoroso fallimento. I dubbi venuti alla TfL non erano per\u00f2 condivisi dalle altre autorit\u00e0 londinesi: per esempio l'ex sindaco londinese Boris Johnson afferm\u00f2 che il BCH sarebbe stato \u00abuna forma di trasporto pubblico pi\u00f9 verde e salutare\u00bb e che essa \u00absarebbe diventata la pietra miliare della rivoluzione ciclistica all'interno della capitale\u00bb.\nNel maggio del 2010 ebbe inizio la produzione delle biciclette, nel quartiere di Bagotville della citt\u00e0 canadese di Saguenay.\nIl servizio \u00e8 stato inaugurato il 30 luglio 2010. Sebbene inizialmente la TfL si aspettasse alcune \u00abdifficolt\u00e0 iniziali\u00bb il BCH riscosse un significativo successo, essendo stato utilizzato da pi\u00f9 di 12.000 persone il giorno successivo. Difatti il servizio \u00e8 stato largamente apprezzato dai londinesi.\nLa rete coperta da Santander Cycles \u00e8 in continua evoluzione; difatti l'ultima espansione dello stesso \u00e8 avvenuta nel marzo del 2012, durante il quale il servizio \u00e8 stato esteso raggiungendo le zone di Tower Hamlets, Shepherd's Bush ed Hackney.\nModalit\u00e0 d'accesso al servizio.\nL'utilizzo del servizio prevede due modalit\u00e0 d'accesso.\nIl \"membership use\" (utente abbonato) \u00e8 ideale per chi utilizza il BCH regolarmente; per utilizzare quest'ultimo \u00e8 necessario inserire una chiave apposita (ottenibile con un abbonamento) in un terminale, attendere la luce verde, rimuovere la chiave e noleggiare una bicicletta entro quindici secondi.\nIl \"casual use\" (utente occasionale), sebbene non richieda alcun abbonamento, \u00e8 meno celere del precedente. Per poter utilizzare tale opzione \u00e8 necessario, dopo aver seguito le istruzioni visualizzate sullo schermo tattile del terminale e aver accettato le condizioni, pagare con una carta di credito o di debito; dopodich\u00e9 si ricever\u00e0 uno scontrino necessario per poter prelevare una bici.\nQuando si restituisce una bicicletta, invece, bisogna riagganciarla in un ciclostallo qualsiasi e attendere che la spia diventi verde. Se la ciclostazione non dispone di stalli vuoti, sullo schermo a sfioramento del terminale verranno visualizzate informazioni sulle ciclostazioni circostanti. \u00c8 inoltre possibile prolungare gratuitamente il noleggio di quindici minuti in modo da permettere all'utenza di restituire la bici presso lo stallo pi\u00f9 vicino.\nCiclostazioni.\nDescrizione.\nDopo aver usufruito del servizio \u00e8 necessario restituire la bicicletta in una delle tante ciclostazioni dislocate in vari punti della citt\u00e0.\nOgni stazione di noleggio, di solito collocata a una distanza non maggiore di 300\u00a0m da un'altra ciclostazione, \u00e8 dotata di un terminale e di diversi ciclostalli.\nI ciclostalli servono per restituire la bicicletta dopo il termine del noleggio. Specialmente nelle aree di maggiore affluenza (ad esempio nelle zone antistanti le stazioni ferroviarie), ogni ciclostazione \u00e8 dotata di numerosi ciclostalli; per esempio nello scalo prospiciente la stazione di Waterloo ve ne sono 126.\nI terminali, invece, si rivelano utili per molteplici scopi. Tramite questi ultimi, infatti, \u00e8 possibile stampare una registrazione del proprio viaggio, individuare altre ciclostazioni con le relative informazioni, ottenere del tempo supplementare se si necessita di restituire la bici in un altro stallo, leggere i prezzi e il codice di comportamento oppure ottenere una cartina della zona circostante.\nStalli pieni e vuoti.\nNella gestione del BCH \u00e8 opportuno tener conto sia delle difficolt\u00e0 cui pu\u00f2 incorrere il cliente nel trovare una ciclostazione vuota per restituire la bici (ovvero una postazione che abbia a disposizione un ciclostallo libero), sia dell'inefficienza che deriverebbe dall'attivazione di ciclostazioni sotto-utilizzate. A tale proposito alcuni specialisti della \"City\" londinese hanno elaborato la seguente formula attraverso cui stimare la fruibilit\u00e0 di una stazione:\nformula_1\nindicando con \"c\" il numero di ciclostalli complessivi in una ciclostazione, dei quali \"b\" sono stati occupati; \"n\" rappresenta il numero delle ciclostazioni prese in considerazione, \"K\" \u00e8 una soglia minima di esercizio (biciclette in circolazione o ciclostalli disponibili), che gli autori pongono pari a 4. Il risultato \u00e8 compreso tra 0 (ciclostazione mai utilizzabile) a 1 (ciclostazione sempre utilizzabile). Il risultato ottenuto per la singola stazione indica se sia necessario o meno rimodulare la ciclostazione in analisi, aumentando o riducendo il numero di biciclette l\u00ec collocate o il numero di ciclostalli.\nMateriale ciclabile.\nCiascuna bicicletta \u00e8 dotata di numerosi accessori, tra cui due freni, un portapacchi di cimetta elastica, un cestello, dei parafanghi, un sellino dall'altezza regolabile, due luci posteriori lampeggianti (che in caso d'arresto restano automaticamente in funzione per due minuti) e un dispositivo RFID che si rivela utile per identificarle.\nCiononostante le biciclette non sono dotate n\u00e9 di una catena, a differenza del servizio di biciclette pubbliche parigino V\u00e9lib', n\u00e9 di un elmetto.\nLe bici vengono anche soprannominate \"Boris Bikes\", riferendosi all'ex sindaco di Londra Boris Johnson.\nLe biciclette, infine, vengono costruite in modo tale da non poter essere rubate o danneggiate facilmente; anche se queste ultime sono sottoposte a regolari controlli, pu\u00f2 verificarsi l'improbabile circostanza in cui la bicicletta sia difettosa (e, in questo caso, la stessa viene sostituita) o sia rotta (in questa circostanza \u00e8 necessario restituire la bici nella ciclostazione pi\u00f9 vicina e premere l'apposito pulsante rosso).\nValutazioni sul servizio.\nElogi.\nSecondo uno studio condotto dal \"British Medical Journal\" su 25.000 persone che utilizzano il BCH in alternativa delle automobili, il servizio salverebbe dodici vite ogni anno grazie alla riduzione di infarti, ictus e altre malattie (dovuta alla minor presenza di ossidi nell'aria).\nIl BCH, inoltre, \u00e8 una valida alternativa alla metropolitana e agli iconici autobus rossi londinesi. Infatti il 4 ottobre 2010, quando la metro chiuse a causa di un incidente, circolavano pi\u00f9 di 800 biciclette.\nPer i tragitti brevi, infine, il servizio \u00e8 pi\u00f9 pratico delle altre forme di trasporto pubblico a Londra; si calcola, come gi\u00e0 accennato, che la distanza media tra due ciclostazioni sia di 300\u00a0m.\nCritiche.\nIl servizio viene spesso criticato in quanto i primi trenta minuti di noleggio sono gratuiti; ci\u00f2 spinge quindi la TfL a ricorrere largamente all'utilizzo di penalit\u00e0 (\"penalties\") per compensare i bassi ricavi.\nAltri utenti del servizio, invece, hanno comunicato alla TfL problemi tecnici relativi ai terminali, costi calcolati erroneamente e difficolt\u00e0 nell'utilizzo delle ciclostazioni.\nAlcuni ciclisti si sono lamentati, invece, del peso delle biciclette (23\u00a0kg).\nIl BCH non consente il trasporto verso le periferie a causa del costo troppo elevato; anche la TfL, gerente dei trasporti londinesi, ha riconosciuto che il servizio risulta \u00abmigliore per effettuare brevi spostamenti\u00bb.\nCodice di comportamento.\nLa Transport for London ha elaborato un codice di comportamento per gli utenti del servizio.\nBici nel trasporto pubblico.\nMetropolitana.\nNella metropolitana di Londra \u00e8 possibile avere con s\u00e9 biciclette; quest'ultime sono proibite all'interno delle stazioni e dei convogli solo negli orari compresi tra le 7:30 e le 9:30 e tra le 16:00 e le 19:00 dai luned\u00ec ai venerd\u00ec.\nFatta eccezione per le ore di punta, si possono trasportare bici nelle linee Circle, District, Hammersmith &amp; City e Metropolitan; nelle altre i veicoli sono ammessi solo in alcune tratte periferiche.\nLe uniche linee in cui \u00e8 impossibile trasportare biciclette sono la Victoria e la Waterloo &amp; City.\nDocklands Light Railway.\nNella Docklands Light Railway le biciclette sono ammesse solo se sono \u00abcompletamente racchiuse in un'apposita copertura\u00bb.\nLondon Overground.\nIn tutta la rete della London Overground, salvo durante le ore di punta, \u00e8 possibile trasportare biciclette coperte.\nBici non munite di un'apposita copertura sono asportabili solo nelle tratte Richmond-Willesden Junction, Clapham Junction-Willesden Junction, Gospel Oak-Stratford e Blackhorse Road-Barking.\nLondon River Services.\n\u00c8 possibile trasportare biciclette su ogni imbarcazione dei London River Services.\nLondon Coaches.\nPer viaggiare con una bicicletta su un London Coach bisogna chiedere il permesso alla compagnia alla quale ci si \u00e8 rivolti per ottenere il biglietto.\nTramlink.\nNel Tramlink si accettano biciclette rivestite da una copertura.\nEmirates Air Line.\nNella cabinovia Emirates Air Line \u00e8 possibile trasportare biciclette durante ogni orario.\nStatistiche e indagini.\nSantander Cycles registra utenti abbonati, pi\u00f9 di cinquecento ciclostazioni e pi\u00f9 di ottomila ciclostalli.\nSecondo un'indagine condotta dalla Serco, inoltre, ogni giorno si noleggiano circa biciclette.\nUn'altra indagine ha invece stabilito che le zone pi\u00f9 trafficate sono Citt\u00e0 di Westminster, la Citt\u00e0 di Londra e la parte settentrionale del borgo di Southwark, dove \u00e8 ubicato lo scalo ferroviario di Waterloo (nei pressi dello stesso, come gi\u00e0 accennato, \u00e8 collocata una ciclostazione con 126 ciclostalli). Le aree meno trafficate risultano essere invece Camden, Hackney e Kensington e Chelsea.\nIn base a un'analisi condotta su individui, la maggior parte dei londinesi utilizza il servizio per recarsi al posto di lavoro; altri, invece, usano il BCH durante il tempo libero, per incontrare familiari e amici oppure per andare a fare acquisti. Solo poco pi\u00f9 del 5% adopera il servizio per recarsi nelle scuole o in altri istituti destinati all'educazione e all'istruzione di studenti e allievi.\nUn'ultima indagine ha infine stabilito che il servizio viene utilizzato poich\u00e9 costituisce il mezzo di trasporto pi\u00f9 veloce, salutare e conveniente.\nTariffe.\nPer poter noleggiare una bici \u00e8 necessario pagare una quota d'iscrizione e una tariffa a tempo. Dopo aver selezionato il periodo di validit\u00e0 dell'abbonamento \u00e8 possibile effettuare un numero illimitato di noleggi.\nPer abbonarsi si accettano tutte le principali carte di credito e di debito; tuttavia i terminali non accettano n\u00e9 contanti n\u00e9 Oyster Card. Sebbene l'abbonamento sia acquistabile solo da coloro che abbiano gi\u00e0 compiuto 18 anni, per utilizzare le biciclette sono sufficienti 14 anni.\nPrezzo d'abbonamento.\nPer avere la possibilit\u00e0 di usufruire di Santander Cycles, come gi\u00e0 accennato, \u00e8 necessario pagare una quota d'iscrizione:\nSanzioni.\nAltri costi aggiuntivi vengono applicati nel caso il veicolo non venga restituito o venga danneggiato.\nLe sanzioni, descritte nella tabella seguente, hanno un prezzo massimo di 300 sterline.\nPrezzo del noleggio.\nUna volta selezionato il periodo di validit\u00e0 dell'abbonamento \u00e8 necessario pagare una tariffa a tempo.\nI primi 30 minuti di ogni noleggio sono gratuiti. Una volta passati i 30 minuti si addebiter\u00e0 una tariffa calcolata in base al tempo trascorso tra l'orario di prelievo e l'orario di consegna della bici.\n\u00c8 disponibile una tabella che illustra il prezzo della tariffa a tempo."}
{"id": "3994147", "revid": "287204", "url": "https://it.wikipedia.org/wiki?curid=3994147", "title": "T. Colin Campbell", "text": "In seguito ai suoi studi relativi alla correlazione fra cibo e malattie, Campbell ha adottato un'alimentazione integrale naturale a base vegetale e raccomanda la formazione degli operatori medici in tal senso.\nNel 2010 in seguito a un'operazione al cuore, l'ex presidente degli Stati Uniti d'America Bill Clinton ha adottato a sua volta la nutrizione vegetariana raccomandata da T. Colin Campbell assieme ai colleghi Caldwell Esselstyn e Dean Ornish."}
{"id": "3994150", "revid": "1442080", "url": "https://it.wikipedia.org/wiki?curid=3994150", "title": "Tani Jun", "text": " \nBiografia.\nTani Jun scrisse alcuni lavori teatrali insieme al marito Ioachim Stepanovi\u010d Maksimov-Ko\u0161kinskij. Fu membro dell'Unione degli scrittori dell'URSS (1957).\nPremi e riconoscimenti.\nNel 1973, per i suoi meriti allo sviluppo della letteratura e del teatro ciuvasci, in occasione del suo settantesimo compleanno, le \u00e8 stato assegnato un Diploma del Comitato del Partito e del Consiglio dei Ministri della Repubblica Socialista Sovietica Autonoma Ciuvascia."}
{"id": "3994153", "revid": "567822", "url": "https://it.wikipedia.org/wiki?curid=3994153", "title": "Diana Payne", "text": ""}
{"id": "3994155", "revid": "120630762", "url": "https://it.wikipedia.org/wiki?curid=3994155", "title": "Fausto Lupetti Editore", "text": "Logo Fausto Lupetti Editore, nota pi\u00f9 semplicemente come Fausto Lupetti Editore, \u00e8 una casa editrice italiana dedita alle pubblicazioni professionali e universitarie sui temi della comunicazione, del marketing, della creativit\u00e0, della sociologia e dei media. \u00c8 stata fondata nel 2008 da Fausto Lupetti, dopo aver lasciato la sua precedente creazione, la Lupetti - Editori di Comunicazione.\nNel 2008 Fausto Lupetti si trasfer\u00ec da Milano a Bologna per rilanciare il progetto originario della casa editrice da lui fondata. Il primo titolo nel 2008 \u00e8 stato \"Leopardi a tavola. Quarantanove cibi della lista autografa di Giacomo Leopardi\" di Domenico Pasquariello e Antonio Tubelli, seguito da \"Propaganda. Della manipolazione dell'opinione pubblica in democrazia\" di Edward Louis Bernays e, nell'aprile 2009, dalla nascita della rivista \"Comunicazionepuntodoc\", progettata e curata dalla facolt\u00e0 di Scienze della comunicazione della Sapienza - Universit\u00e0 di Roma e diretta dal suo preside, il professor Mario Morcellini.\nLupetti ha ripubblicato anche altri autori, come Jean Baudrillard, Alberto Abruzzese, Mauro Ferraresi, e ha rinnovato la collaborazione con Jacques S\u00e9gu\u00e9la, del quale nel 2010 ha pubblicato il saggio sulla comunicazione sociale e politica \"Presidente da vendere\". Nel catalogo sono inoltre presenti collane di narrativa e di volumi d'arte."}
{"id": "3994161", "revid": "363629", "url": "https://it.wikipedia.org/wiki?curid=3994161", "title": "Campionato Italiano Velocit\u00e0 Montagna 2012", "text": "Il Campionato Italiano Velocit\u00e0 Montagna 2012 si \u00e8 svolto tra il 15 aprile e il 21 ottobre 2012 su dodici tappe disputatesi in undici regioni diverse ed ha visto trionfare con due gare di anticipo Simone Faggioli, anche quest'anno al volante di una Osella FA30 motorizzata Zytek.\nIl pilota toscano si laurea campione per l'ottava volta e terza consecutiva. Al secondo posto si piazza il trentino Christian Merli su Radical Prosport il quale si aggiudica il gruppo E2/B. Completa il podio il pilota di Alghero Omar Magliona che conquista per il terzo anno di fila il gruppo CN con la sua Osella PA21/S Evo.\nAntonio Forato e la sua Lamborghini Gallardo conquistano il gruppo GT mentre Marco Gramenzi fa suo l'affollato e spettacolare gruppo E1-Italia alla guida di una Alfa Romeo 155 ex-DTM e Abramo Antonicelli primeggia nel gruppo E1-Superstars con la BMW M3 E92 GT2. Il Gruppo A viene conquistato da Rudi Bicciato al volante di una Mitsubishi Lancer Evo VI.\nTra le vetture pi\u00f9 vicine alla produzione di serie in Gruppo N ennesima vittoria di Lino Vardanega su Mitsubishi Lancer Evo X e nella categoria Racing start trionfa Roberto Chiavaroli su Mini Cooper S.\nClassifica assoluta.\nTra parentesi i punteggi scartati per eccesso di partecipazione (massimo 8 risultati utili, scartandone 2 nelle prime sei gare e 2 nelle seconde sei).\nClassifiche di gruppo.\nTra parentesi i punteggi scartati per eccesso di partecipazione (massimo 8 risultati utili, scartandone 2 nelle prime sei gare e 2 nelle seconde sei).\nPunteggi negativi: penalit\u00e0 per esclusione dalla classifica a seguito di irregolarit\u00e0 tecniche (N.S.1 Cap IV art.7.1.1 4\u00b0 comma)."}
{"id": "3994171", "revid": "1564499", "url": "https://it.wikipedia.org/wiki?curid=3994171", "title": "Dialetto sursilvano", "text": "Il dialetto sursilvano (in romancio \"sursilvan\") \u00e8 uno delle cinque varianti regionali della lingua romancia, la lingua neolatina parlata in Svizzera nel cantone dei Grigioni.\nLe altre varianti regionali del romancio sono il sottosilvano, il surmirano, l'alto engadino e il basso engadino. \nIl sursilvano viene parlato nella gran parte della regione geografica del Surselva (chiamato anche in tedesco \"B\u00fcndner Oberland\"), fanno eccezione i comuni di Safiental, Vals e Obersaxen che sono antichi insediamenti Walser. Il sursilvano \u00e8 parlato anche a Flims/Flems.\nEsempio di testo.\nUn testo in sursilvano messo a confronto con lo stesso testo in romancio grigionese.\nSursilvano.\n\"L'uolp era puspei inagada fomentada. Cheu ha ella viu sin in p\u00e9gn in tgaper che teneva in toc caschiel en siu bec. Quei gustass a mi, ha ella tertgau, ed ha clamau al tgaper: \u00abTgei bi che ti eis! Sche tiu cant ei aschi bials sco tia cumparsa, lu eis ti il pli bi utschi da tuts.\u00bb\"\nRomancio grigionese.\n\"La vulp era pusp\u00e8 ina giada fomentada. Qua ha ella vis sin in pign in corv che tegneva in toc chaschiel en ses pichel. Quai ma gustass, ha ella pens\u00e0, ed ha clam\u00e0 al corv: \u00abTge bel che ti es! Sche tes chant \u00e8 usch\u00e8 bel sco tia parita, lura es ti il pli bel utsch\u00e8 da tuts.\u00bb\"\nItaliano.\nLa volpe era ancora una volta affamata. Vide su un pino un corvo che teneva nel becco un pezzo di formaggio. Questo mi piacerebbe, pens\u00f2, e grid\u00f2 al corvo: \u00abCome sei bello! Se il tuo canto \u00e8 bello come il tuo aspetto, allora sei il pi\u00f9 bell'uccello di tutti.\u00bb"}
