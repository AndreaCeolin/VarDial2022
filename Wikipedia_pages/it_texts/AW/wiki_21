{"id": "4004854", "revid": "1543377", "url": "https://it.wikipedia.org/wiki?curid=4004854", "title": "Tesoro di Mildenhall", "text": "Il tesoro di Mildenhall (in inglese: \"Mildenhall Treasure\") \u00e8 un importante deposito di vasellame da tavola in argento di epoca romana, risalente al IV secolo e ritrovato a West Row, nei pressi di Mildenhall (Suffolk, Regno Unito). \u00c8 composto da due grandi piatti da portata, due piccoli piatti da servizio decorati, una ciotola dal collo lungo, un servizio di quattro ciotole grandi decorate, due ciotole piccole decorate, due piatti piccoli su alzata, una ciotola flangiata profonda con ampio coperchio a volta, cinque piccoli mestoli rotondi con manici a forma di delfino, e otto cucchiai col manico lungo (\"cochlearia\").\nIl tesoro fu scoperto da Gordon Butcher nel gennaio del 1942, mentre arava il campo di Sydney Ford, e con l'aiuto di questi lo estrasse. Non compresero cosa fossero realmente quegli oggetti, e il tesoro non fu segnalato alle autorit\u00e0 prima del 1946; a seguito di un'indagine condotta nell'estate di quell'anno, il tesoro fu dichiarato \"treasure trove\" (\u00abtesoro trovato\u00bb), cio\u00e8 nascosto con l'intenzione di essere recuperato successivamente, e acquisito dal British Museum di Londra. Molti dettagli della scoperta sono rimasti incerti, anche a causa del fatto che il ritrovamento avvenne in periodo di guerra. Gli studiosi della met\u00e0 del XX secolo erano riluttanti a credere che argenteria romana di tale finezza potesse essere usata nella Britannia romana, e dunque si diffusero voci e persino sospetti che non si trattasse di un ritrovamento genuinamente britannico. Le numerose e ben documentate scoperte di materiale romano avvenute nei decenni successivi, tra cui quella del tesoro di Hoxne, hanno risolto tutti questi dubbi.\nControversie sul ritrovamento.\nMentre la maggioranza degli studiosi sostiene l'identificazione e la datazione degli oggetti, e la loro associazione con sito di Mildenhall, alcuni studiosi, in vari periodi, hanno sostenuto che il tesoro di Mildenhall possa essere associato al periodo sbagliato, o non provenga realmente da Mildenhall. Questi studiosi sostengono che i pezzi non corrispondono allo stile e alla qualit\u00e0 dell'artigianato che ci si attenderebbe fosse trovato nella provinciale Britannia romana, e poich\u00e9 nessun pezzo mostra alcun danno conseguente al \"ritrovamento\" con un aratro o una vanga, \u00e8 possibile che non sia stato sepolto a Mildenhall tutto quel tempo, ma che provenga da qualche altro posto; qualcuno ha suggerito che sia stato sottratto da qualche sito italiano durante la seconda guerra mondiale, portato in Inghilterra e sepolto per fingere una \"scoperta\", sebbene la maggioranza degli studiosi non condividano questa teoria ma sostengano la ricostruzione originaria che vuole gli oggetti sepolti da Romani in fuga con l'intenzione di tornare a riprendere un tesoro invece abbandonato per sempre.\nEsibizioni e pubblicazioni.\nGli artefatti ritrovati a Mildenhall furono tutti esposti al British Museum non appena il necessario lavoro di registrazione e conservazione fu completato successivamente all'acquisizione, e sono rimasti come esposizione permanente nella galleria romano-britannica del museo da allora, con occasionali prestiti di alcuni pezzi per esposizioni speciali all'interno del museo o altrove.\nJohn W. Brailsford pubblic\u00f2 rapidamente il primo catalogo sommario del ritrovamento, ed edizioni aggiornate di questo libretto furono pubblicate nel 1955 e nel 1964. Uno studio un po' pi\u00f9 articolato, ma comunque essenziale, fu pubblicato nel 1977 da Kenneth S. Painter. Il pezzo pi\u00f9 affascinante del tesoro, ovvero il Grande Piatto, \u00e8 stato incluso e menzionato in innumerevoli pubblicazioni, tra cui un importante articolo sui \u00abpiatti figurativi\u00bb tardo romani. Successivamente Richard Hobbs ha indirizzato l'attenzione del mondo accademico sull'importanza del racconto romanzato di Roald Dahl, e ha studiato le difficili questioni riguardanti il ritrovamento. Ciononostante, il tesoro non \u00e8 stato ancora oggetto di una dettagliata ed esaustiva pubblicazione accademica.\nLa storia narrata da Roald Dahl fu originariamente pubblicata nel \"The Saturday Evening Post\", e successivamente col titolo \u00abThe Mildenhall Treasure\u00bb nella raccolta di racconti brevi \"The Wonderful Story of Henry Sugar and Six More\" (titolo italiano: \"Un gioco da ragazzi e altre storie\"). Nella versione dei fatti narrata da Dahl, Ford era ben cosciente del significato del ritrovamento, ma non fu in grado di separarsi dal tesoro, e decise di tenerlo e restaurarlo in segreto; quando due dei cucchiai furono visti da un visitatore inaspettato, Hugh Fawcett, Butcher fu privato del tesoro e della relativa ricompensa, spettante a chi ritrova oggetti in oro o argento sepolti, in quanto il ritrovamento non era stato correttamente segnalato alle autorit\u00e0.\nArtefatti del tesoro.\nIl tesoro \u00e8 composto da vasellame da tavola in argento appartenente a tipologie comuni nel IV secolo, e fu probabilmente nascosto durante quel periodo. La maggioranza dei pezzi \u00e8 pi\u00f9 grande della norma e sono tutti prodotto di un artigianato di alto livello.\nVassoi e piatti.\nIl Grande Piatto (noto anche come \u00abPiatto di Oceano\u00bb o \u00abPiatto di Nettuno\u00bb, dal volto della divinit\u00e0 marina al suo centro) misura 605\u00a0mm in diametro e pesa 8256\u00a0g, e rappresenta il pezzo pi\u00f9 importante del tesoro. Nel centro \u00e8 raffigurato il volto di una divinit\u00e0 marina, probabilmente Oceano, con la barba fatta di alche e delfini che emergono dai suoi capelli. Questo ritratto centrale \u00e8 circondato da uno stretto fregio popolato da nereidi, tritoni e altre creature marine, sia mitiche sia naturali. La pi\u00f9 ampia zona esterna, invece, contiene immagini del tiaso o corteo bacchico, i servitori del dio Bacco, raffigurati mentre bevono, suonano e danzano, in celebrazione del trionfo di Bacco su Ercole: il semi-dio \u00e8 raffigurato completamente ubriaco, sostenuto da due satiri, mentre Bacco stesso \u00e8 raffigurato con la sua pantera e Sileno, in posizione corrispondente alle 12 dell'orologio (cos\u00ec da essere raffigurato a testa in gi\u00f9 quando il disco \u00e8 orientato in accordo al volto centrale). Anche il dio Pan compare nella scena, mentre danza brandendo il suo flauto, insieme alle sue servitrici, le menadi, e a satiri. L'intera iconografia \u00e8 decisamente e tradizionalmente pagana, e superbamente realizzata.\nDue piccoli piatti (di 188 e 185\u00a0mm di diametero e, rispettivamente, di 539 e 613 g di peso) sono decorati nello stesso stile del Grande Piatto: uno mostra il dio Pan che suona il suo flauto e una menade che suona un flauto doppio, l'altro un satiro e una menade danzanti. Entrambi i piatti hanno un graffito in lingua greca inciso nella parte inferiore: \"eutheriou\", ovvero \u00ab[di propriet\u00e0] di Eutherios\u00bb. Entrambi hanno anche una bordatura di grosse perline, come il Grande Piatto e molti altri pezzi del tesoro hanno pure.\nUn altro vassoio largo e piatto, che con i suoi 556\u00a0mm di diametro \u00e8 grande quasi quanto il Grande Piatto, ha invece una decorazione molto differente in uno stile pi\u00f9 contenuto, consistente in un intarsio decorativo geometrico con contrasti in niello (un solfito d'argento di colore nero) che divide il vassoio in un ampio bordo e un pannello circolare centrale.\nCiotole.\nUna ciotola profondamente scanalata con due maniglie (che furono trovate staccate all'epoca del ritrovamento, in quanto le saldature tendono a dissolversi mentre gli artefatti sono sotto terra) appartiene ad una tipologia ritrovata in altri nascondigli di argento dell'epoca tardo-romana, come nel tesoro dell'Esquilino da Roma e in quello ritrovato a Traprain Law in Scozia. Si ritiene che questa tipologia di ciotole derivi da precedenti ciotole a forma di conchiglia, e che fosse utilizzata per contenere acqua utilizzata a tavola per sciacquare le mani dei commensali. La decorazione geometrica al centro della ciotola scanalata di Mildenhall raffigura una stella a sei punte, una delle molte raffigurazioni geometriche popolari nel periodo romano, ma senza particolare significato.\nLa ciotola con coperchio \u00e8 un contenitore di particolare interesse. La ciotola \u00e8 il pezzo pi\u00f9 antico del deposito, e l'unico di cui \u00e8 nota la zona di provenienza; appartiene ad una tipologia di cui \u00e8 nota la fabbricazione in Gallia nel III secolo. Ha una stretta flangia orizzontale sotto il bordo verticale ed \u00e8 decorata con motivi incisi e inserti in niello, mentre una rosetta in niello si trova sulla base. Fu provvista di un coperchio, il cui stile rimanda la IV secolo; bombato e molto alto, si adatta perfettamente al bordo verticale della ciotola, ed \u00e8 decorato con due fregi a bassorilievo: quello superiore riporta un ornamento di foglie, quello inferiore raffigura un centauro che attacca diversi animali selvatici, separati da maschere bacchiche. Sulla sommit\u00e0 del coperchio, probabilmente aggiunto in un secondo momento, c'\u00e8 una statuetta placcata d'argento raffigurante un giovane tritone seduto che soffia in una conchiglia, che funge da manopola del coperchio.\nUn servizio di quattro ciotole con bordi orizzontali ampi rappresenta una successiva evoluzione delle ciotole flangiate. I bordi o flange sono bordati da grosse perline e hanno una decorazione a bassorilievo che anche in questo caso riprende il tema pagano, e in particolare bacchico, con scene pastorali, numerosi animali sia naturali sia mitici, e maschere bacchiche. All'interno delle ciotole vi sono pure medaglioni circolari con decorazioni figurative: nel caso della ciotola pi\u00f9 grande (300\u00a0mm di diametro contro i 268\u00a0mm delle altre ciotole), si tratta di una scena raffigurante un cacciatore che attacca un cinghiale, nelle altre ciotole, invece, i medaglioni contengono delle teste di profilo \u2013 una giovane donna, una matrona velata, una testa con elmo\u00a0\u2013 la cui identificazione rimane incerta.\nC'\u00e8 una coppia di piccole ciotole flangiate dello stesso stile, (168\u00a0mm di diametro): sono decorate in maniera intricata con perline, volute di foglie e piccoli uccelli e lepri sui bordi, con rosette in rilievo nel centro. Il corpo centrale di queste ciotole reca internamente un delicato disegno scanalato.\nPiatti su alzata.\nUn ulteriore servizio \u00e8 composto da due piatti su alzata. Originariamente furono identificati come coppe a stelo con basi piatte e ampie, in qualche modo simili nella forma a moderni bicchieri da vino, ma la decorazione a fogliame sulle \"basi\" e gli interni relativamente grezzi delle \"coppe\" mostrano che furono usati in altro modo, come piatti piani di piccolo diametro (115\u00a0mm di diametro) su di uno stelo con una base a ciotola; contenitori dello stesso tipo furono ritrovati nel 1919, nel tesoro di Traprain Law.\nCucchiai.\nI rimanenti oggetti del tesoro di Mildenhall sono tutti piccoli utensili alimentari: cinque mestoli o cucchiai tondi e otto cucchiai a manico lungo della diffusa tipologia tardo-romana (\"cochlearium\"). I mestoli rotondi hanno manici zoomorfi, fusi in forma di delfini; un pezzo simile si trova nel tesoro di Traprain Law, mentre due servizi di dieci mestoli di questa tipologia, sebbene senza manico zoomorfo, fanno parte del tesoro di Hoxne. Solo quattro manici si sono conservati, e uno \u00e8 rotto e incompleto; poich\u00e9 i manici erano saldati al corpo del cucchiaio e poich\u00e9 le saldature si sono dissolte durante la sepoltura, non \u00e8 chiaro la corrispondenza tra un particolare cucchiaio e il relativo manico.\nGli otto \"cochlearia\" appartengono a tre servizi distinti. Tre hanno la scodella a forma di pera con all'interno decorazioni di foglie. I numeri 29\u201331 hanno tutti, all'interno, iscrizioni decisamente cristiane, le uniche dell'intero deposito, il monogramma chi-rho fiancheggiato dall'Alfa e dall'Omega. Gli altri due cucchiai, i numeri 27 e 28, recano iscrizioni augurali con nomi personali, e ; sebbene le iscrizioni di tipo (\u00abviva!\u00bb) non siano esclusivamente cristiane, sono comunemente trovate in contesti cristiani, dunque questi cucchiai potrebbero fare riferimento a credenze cristiane.\nImportanza.\nIl tesoro di Mildenhall contiene pezzi che rientrano tra i migliori esemplari di artigianato e di arte romani tra quelli ritrovati a livello internazionale. Sebbene l'epoca e le modalit\u00e0 di ritrovamento lascino molte domande senza risposta riguardo alle ragioni e all'epoca della sua deposizione, la datazione complessiva al IV secolo \u00e8 certa, e la decorazione basata su temi tradizionali pagani con appena qualche tocco della nuova fede cristiana, in alcuni pezzi minori, \u00e8 caratterizzante di quel periodo di cambiamento per l'Impero romano. Malgrado il fatto che non sia possibile determinare la zona di produzione del Grande Piatto, sembra corretto ricondurlo all'area mediterranea.\nLa frequenza di scoperta di depositi metallici di tutte le epoche \u00e8 aumentata in Britannia sin dalla met\u00e0 del XX secolo, a causa del mutamento delle pratiche agricole, dell'aumento della pratica dilettantistica di cercare metalli e di una migliore comprensione dell'archeologia da parte del pubblico; il gruppo di artefatti di Mildenhall \u00e8 eccezionale nel suo genere, ma nel 1946 fu considerato \u00abtroppo buono\u00bb per essere un ritrovamento autenticamente britannico. Altri ritrovamenti del passato, come il tesoro di Traprain Law in Scozia e il tesoro dell'Esquilino a Roma, o pi\u00f9 recenti, come il grande tesoro di Kaiseraugst in Svizzera e il tesoro di Hoxne, permettono di comprendere, con esempi da contesti sia romano-britannici sia internazionali, che il possesso personale di artefatti di altissima qualit\u00e0 era frequente nella provincia periferica della Britannia del IV secolo, e che il tesoro di Mildenhall rimane ancor oggi una collezione rilevante, seppure parziale, di un servizio di vasellame da tavola di quel periodo."}
{"id": "4004857", "revid": "287204", "url": "https://it.wikipedia.org/wiki?curid=4004857", "title": "Sm\u011bd\u010dice", "text": "Sm\u011bd\u010dice \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4004858", "revid": "287204", "url": "https://it.wikipedia.org/wiki?curid=4004858", "title": "Smedcice", "text": ""}
{"id": "4004859", "revid": "1442080", "url": "https://it.wikipedia.org/wiki?curid=4004859", "title": "ITF Women's Circuit San Antonio 1996 - Singolare", "text": "Il tabellone singolare dell'ITF Women's Circuit San Antonio 1996, torneo di tennis che faceva parte del circuito ITF Women's Circuit nell'ambito dell'ITF Women's Circuit 1996, \u00e8 stato vinto da Erica Adams (tds n. 5). In finale ha sconfitto Kelly S Wilson (tds n. 2) con il punteggio di 6-3, 4-6, 6-3."}
{"id": "4004860", "revid": "287204", "url": "https://it.wikipedia.org/wiki?curid=4004860", "title": "Interborough Rapid Transit Company", "text": "La Interborough Rapid Transit Company (IRT) \u00e8 stata un'azienda americana, incaricata della gestione di alcune linee della metropolitana di New York dal 1904 al 1940.\nL'azienda nacque nel 1902, quattro anni dopo l'accorpamento (\"consolidation\") dei cinque distretti di Manhattan, Brooklyn, Bronx, Queens e Staten Island a formare la \"Greater New York\" (grande New York). La prima linea metropolitana sotto la sua gestione apr\u00ec due anni dopo, nel 1904. La IRT operava, nella gestione delle linee metropolitane della citt\u00e0, insieme ad altre compagnie come la BMT (Brooklyn-Manhattan Transit) e la IND (Independent Subway System).\nLa Interborough Rapid Transit Company cess\u00f2 di effettuare i propri servizi nel giugno del 1940, quando dopo la bancarotta venne assorbita dalla citt\u00e0 di New York. Le linee precedentemente esercite dalla IRT vengono indicate attualmente come \"A division\" nel sistema di metropolitane cittadino."}
{"id": "4004861", "revid": "80339", "url": "https://it.wikipedia.org/wiki?curid=4004861", "title": "IRT", "text": ""}
{"id": "4004863", "revid": "406085", "url": "https://it.wikipedia.org/wiki?curid=4004863", "title": "Folklore britannico", "text": ""}
{"id": "4004866", "revid": "1544939", "url": "https://it.wikipedia.org/wiki?curid=4004866", "title": "Zeng Jinlian", "text": "Biografia.\nSoffriva di problemi alla colonna vertebrale che non le permettevano di stare dritta. Dal 1981 al momento della sua morte era la persona pi\u00f9 alta vivente."}
{"id": "4004868", "revid": "2033069", "url": "https://it.wikipedia.org/wiki?curid=4004868", "title": "Mio zio Buck", "text": "Mio zio Buck (\"Uncle Buck\") \u00e8 una serie televisiva statunitense in 22 episodi trasmessi per la prima volta nel corso di una sola stagione dal 1990 al 1991. \u00c8 una sitcom basata sulla film del 1989 \"Io e zio Buck\".\nTrama.\nBuck \u00e8 uno sciattone che beve, fuma e si cura poco di se stesso e del giudizio degli altri. Dopo la morte di suo fratello Bob e della cognata Cindy in un incidente d'auto, Buck \u00e8 costretto a prendersi cura dei suoi tre nipoti, Tia, Miles, e Maizy.\nProduzione.\nLa serie fu prodotta da Universal TV Le musiche furono composte da Hugh Harris.\nRegisti.\nTra i registi sono accreditati:\nDistribuzione.\nLa serie fu trasmessa negli Stati Uniti dal 10 settembre 1990 al 9 marzo 1991 sulla rete televisiva CBS. In Italia \u00e8 stata trasmessa con il titolo \"Mio zio Buck\" su TMC sul finire degli anni 90.\nAlcune delle uscite internazionali sono state:"}
{"id": "4004869", "revid": "201394", "url": "https://it.wikipedia.org/wiki?curid=4004869", "title": "Franko B", "text": "Biografia.\nStudia belle arti al Camberwell College of Arts fra il 1986 e il 1987 e al Chelsea College of Art fra il 1987 e il 1999. Il suo lavoro era originariamente basato sul sangue e sulla ritualizzazione della violazione del proprio corpo.\nTra il 1997 ed il 1998 collabora con la rivista italiana di arte e cultura contemporanea \"Virus mutations\", diretta da Francesca Alfano Miglietti.\nIn seguito la sua ricerca volge verso mezzi come video, fotografia, scultura, pittura e installazioni.\nHa tenuto lezioni presso numerose scuole d'Arte, fra cui St. Martins School of Art di Londra, Ruskin School of Fine Art di Oxford e Chelsea College of Art di Londra e dalla fine degli anni '00 \u00e8 docente di scultura presso l'Accademia di belle arti di Macerata.\nDal 2016 \u00e8 docente di scultura presso l'Accademia Albertina di Torino."}
{"id": "4004870", "revid": "599013", "url": "https://it.wikipedia.org/wiki?curid=4004870", "title": "Uncle Buck", "text": ""}
{"id": "4004873", "revid": "46931", "url": "https://it.wikipedia.org/wiki?curid=4004873", "title": "Io e lo zio Buck", "text": ""}
{"id": "4004874", "revid": "107711341", "url": "https://it.wikipedia.org/wiki?curid=4004874", "title": "Stigmina carpophila", "text": "Stigmina carpophila \u00e8 un fungo ascomicete parassita delle piante. \u00c8 conosciuto anche come \"Coryneum beijerinckii\". Sulle drupacee provoca la malattia nota come \"corineo\", \"vaiolatura\" o \"impallinatura\".\nSintomatologia.\nSulle foglie, il fungo provoca macchie rossastre tondeggianti, circondate da un alone clorotico; in seguito le macchie necrotizzano, disseccano e si distaccano, lasciando la foglia bucherellata. Sui rametti la malattia si manifesta con lesioni cancerose, da cui fuoriesce un essudato gommoso. Sui frutti appaiono tacche tondeggianti di colore bruno-rossastro, le quali suberificano e si pu\u00f2 riscontrare la presenza di essudato gommoso.\nCiclo Biologico.\nIl Corineo pu\u00f2 svernare sotto forma di micelio nelle lesioni o sotto forma di spora agamica (conidio) sempre sui cancri rameali.\nI conidi svernanti germinano e penetrano i tessuti vegetali, procedendo poi con il ciclo di fruttificazioni, il fungo si blocca nel periodo estivo con temperature superiori ai 25-26 \u00b0C.\nLotta.\nLa malattia si pu\u00f2 prevenire con due trattamenti, uno in autunno e l'altro alla fine dell'inverno, con l'uso di sali di rame o di ditiocarbammati."}
{"id": "4004878", "revid": "767487", "url": "https://it.wikipedia.org/wiki?curid=4004878", "title": "Beaverite-(Zn)", "text": "La beaverite-(Zn) \u00e8 un minerale appartenente al gruppo dell'alunite analoga alla beaverite-(Cu) ma contenente Zn al posto del Cu, dalla quale deriva il nome. Questo minerale \u00e8 stato descritto nel 2008 in base ad una scoperta avvenuta nella miniera di Mikawa presso il villaggio di Mikawa facente parte della citt\u00e0 di Aga, distretto di Higashikanbara, prefettura di Niigata, Giappone.\nNomenclatura.\nAl nuovo minerale venne attribuito il nome di zincobeaverite ma la proposta non venne accettata dall'IMA e quindi la pubblicazione dei dati avvenne denominandola \"Zn-bearing beaverite\" (\"beaverite ricca di Zn\"). In seguito alle revisioni della nomenclatura del supergruppo dell'alunite, le fu attribuito il nome di beaverite-(Zn).\nMorfologia.\nLa beaverite-(Zn) \u00e8 stata trovata sotto forma di croste terrose.\nOrigine e giacitura.\nLa beaverite-(Zn) \u00e8 stata scoperta all'interno di fessure e cavit\u00e0 presenti negli aggregati di anglesite, galena, pirite, sfalerite e quarzo. \u00c8 un minerale secondario formatosi nella zona di ossidazione dei giacimenti di rame, piombo e zinco di origine idrotermale generati dall'attivit\u00e0 vulcanica durante il miocene."}
{"id": "4004880", "revid": "344646", "url": "https://it.wikipedia.org/wiki?curid=4004880", "title": "Coryneum beijerinckii", "text": ""}
{"id": "4004881", "revid": "1442080", "url": "https://it.wikipedia.org/wiki?curid=4004881", "title": "Sesto Giulio Cesare (console 91 a.C.)", "text": "Biografia.\nFiglio di un \"Gaio Giulio Cesare\", fu zio (fratello del padre) di Gaio Giulio Cesare.\nFu eletto console nel 91 a.C., poco prima dello scoppio della guerra sociale. Il suo nome appare su una pietra sul Campidoglio, ma la pietra \u00e8 danneggiata in modo da rendere illeggibili i nomi degli antenati.\nDurante il suo consolato si verific\u00f2 un violentissimo terremoto nel modenese."}
{"id": "4004883", "revid": "1543377", "url": "https://it.wikipedia.org/wiki?curid=4004883", "title": "Bastonatura", "text": "La bastonatura (in inglese \"caning\", letteralmente \"prendere a colpi di canna\", da \"cane\", canna) \u00e8 una delle forme di punizioni corporali, diffusa soprattutto in ambito educativo anglosassone e asiatico.\nIl \"caning\" \u00e8 ufficialmente costituito da un numero variabile di colpi di canna, di solito fatta di rattan, e applicata generalmente sulle natiche del colpevole (vedi sculacciata). La sua applicazione sulle spalle o la schiena \u00e8 molto meno frequente. Come variante della fustigazione (tortura) pu\u00f2 esser utilizzata anche per colpire la pianta dei piedi.\nLa dimensione e la flessibilit\u00e0 della canna, nonch\u00e9 la sua modalit\u00e0 d'applicazione e il numero dei colpi da infliggere variano notevolmente, potendo passare da un paio di pacche sopra i pantaloni di un bambino delle scuole elementari fino ad arrivare a due dozzine di colpi molto ben assestati come punizione giudiziaria nel sudest asiatico. \nLa sottile canna generalmente utilizzata per le punizioni corporali non va poi confusa col normale bastone da passeggio, anch'esso a volte chiamata \"cane\", ma che \u00e8 invece pi\u00f9 spesso e molto pi\u00f9 rigido e ha molta pi\u00f9 probabilit\u00e0 d'esser fatto d'un legno forte e resistente piuttosto che di canna. \nTipi di \"cane\" e terminologia.\nCanne per infliggere punizioni a fini disciplinari posson esser fabbricate di diverse dimensioni e durezza, questo per determinare la potenziale gravit\u00e0 della pena. I tipi principali sono distinti talvolta per gruppi d'et\u00e0 a cui sono destinati:\nEsistono diverse variet\u00e0 di \"Rattan\" (il nome del \"cane\" a Singapore), l'uno pu\u00f2 esser preferito all'altro a causa della gravit\u00e0 intrinseca della colpa commessa. \nContrariamente all'idea comune, il bamb\u00f9 non \u00e8 adatto a creare canne per bastonatura, in quanto \u00e8 troppo fragile e rigido e si rompe e frammenta facilmente. \nAmbito di utilizzo.\nLa fustigazione con la canna era comunissima nelle scuole e all'interno del sistema carcerario in molte parti del mondo, questo per tutto il XIX secolo e anche per buona parte di quello successivo. Anche se oggi \u00e8 stato bandito in gran parte dei paesi occidentali, rimane tuttavia legale ed \u00e8 frequentemente usato come metodo disciplinare in casa, a scuola, all'interno d'istituzioni religiose, nel contesto giudiziario o militare in molte parti del mondo. \nMolti film storici (tratti anche da romanzi importanti) d'ambientazione collegiale includono drammatiche scene di ragazzi bastonati crudelmente dagli insegnanti, tanto da contribuire alla percezione comune che vuole questa forma di punizione come centrale da sempre del sistema educativo britannico.\nUso all'interno dell'istituzione scolastica.\nLa frequenza e gravit\u00e0 delle punizioni tramite \"caning\" posson variare di molto nei diversi contesti educativi, e spesso \u00e8 determinato dalle regole scritte o dalle tradizioni tramandate dei vari istituti. L'uso didattico in occidente della canna flessibile (o bacchetta, da cui \"bacchettate\") risale principalmente alla seconda met\u00e0 dell'Ottocento, sostituendo gradualmente il Birching (efficace solo se applicato sul sedere nudo del malcapitato): una canna flessibile fatta di rattan invece poteva fornire al trasgressore un notevole livello di dolore anche attraverso la stoffa dei pantaloni. Da questo momento non \u00e8 pi\u00f9 stato necessario quindi il denudamento del bambino o del ragazzo punito. \nQuesta forma di fustigazione come punizione scolastica \u00e8 fortemente associato al mondo di lingua inglese, sebbene sia stato utilizzato anche in altri paesi europei non anglofoni in tempi precedenti, come i paesi della Scandinavia, la Germania e l'ex impero austro-ungarico\nIn alcune scuole la punizione viene amministrata esclusivamente dal preside, mentre in altre il compito viene delegato anche ai semplici insegnanti. In molte prestigiose scuole private del Commonwealth, l'autorit\u00e0 di punire era anche tradizionalmente affidata ad alcuni studenti senior specificamente preposti e chiamati \"prefetti\"; con il Novecento l'istituto dei prefetti si trasfer\u00ec anche in molte scuole pubbliche britanniche. I vantaggi di questo sistema erano la prontezza della pena (inflitta cos\u00ec appena commesso il fallo) e l'evitare di disturbare il personale docente con lievi questioni disciplinari. \nLa bastonatura tramite canna veniva applicata per una vasta gamma di colpe, tra cui la mancanza di entusiasmo competitivo durante le attivit\u00e0 sportive; con la pena che si ripeteva se necessario fino a quando le prestazioni del ragazzo trovato carente non fossero migliorate. A partire dalla fine del XIX secolo i prefetti utilizzavano la bastonatura anche per far rispettare la partecipazione dei pi\u00f9 giovani e delle matricole ad altri caratteristici avvenimenti e aspetti della vita scolastica pubblica, primo fra tutti il bagno freddo obbligatorio durante i mesi invernali. \nUn altro vantaggio stimato era che i ragazzi che si fossero comportati male (carenze nella condotta o per atteggiamento irrispettoso nei confronti dei pi\u00f9 grandi) sarebbero stati puniti in modo pi\u00f9 molto efficace ricevendo la bastonatura da un prefetto piuttosto che da un insegnante, in quanto gli alunni si trovavano naturalmente pi\u00f9 strettamente associati tra loro che col corpo docente, quindi anche l'impatto emotivo del fatto sarebbe stato maggiore e meglio conosciuta la colpa dai compagni.. Tali sistemi non si sono limitati agli studenti delle scuole superiori, in quanto almeno dal 1860 in poi sempre pi\u00f9 scuole preparatorie private han fatto affidamento sul \"self-government\" dominato dai prefetti anche nei confronti degli alunni pi\u00f9 giovani delle elementari, con questo tipo di fustigazione come punizione standard anche per fatti minori. Bisogna anche dire per\u00f2 che il destinatario della pena non veniva mai in alcun modo umiliato gratuitamente a seguito di ci\u00f2, n\u00e9 v'era alcun senso d'indegnit\u00e0 nell'aver subito la \"giusta punizione\" (questo almeno a detta delle testimonianze e ricordi dei soggetti coinvolti).\nPer\u00f2, gi\u00e0 a partire dagli anni venti del Novecento, la tradizione prefettizia presso le scuole pubbliche dell'impero britannico (con uso generoso di punizioni corporali dei nuovi alunni anche per reati banali), cominciava a essere criticata dagli psicologi in quanto inducente \"un elevato stato di eccitazione nervosa\" in alcuni dei ragazzi sottoposti a tale regime: s'\u00e8 cominciato pertanto a ritenere che concedere ad adolescenti senza alcun controllo o supervisione esterna il potere di imporre bastonature complete ai loro compagni pi\u00f9 piccoli ogni qual volta avessero voluto, avrebbe anche potuto aver effetti psicologici negativi.. \nAlcune scuole private d'\u00e9lite inglesi ancora nel 1960 consentivano ai prefetti di somministrare la fustigazione tramite \"caning\", a seguito di colpe come la trasandatezza e il non aver tenuto in dovuta cura l'uniforme scolastica. Questo fino a che la questione non fu sollevata addirittura in parlamento nel 1969. \nIl \"caning\" eseguito su bambini della scuola primaria statale era estremamente raro, preferendo generalmente l'insegnante far uso di schiaffi o bacchettate sulle mani, in alternativa lo slippering (sculacciata usando una suola di scarpa).\nCome i loro omologhi britannici, anche le scuole private del Sudafrica hanno per molti decenni dato libert\u00e0 di sfogo ai prefetti, i quali amministravano tale tipo di bastonatura senza alcuna remora sui pi\u00f9 giovani tra i loro compagni ogni volta che lo ritenevano pi\u00f9 opportuno, questo almeno a partire dalla fine del XIX secolo.. Gli istituti sudafricani hanno continuato a usare la canna per costringere i pi\u00f9 riottosi a impegnarsi di pi\u00f9 durante gli eventi sportivi della loro scuola: la fustigazione dei ragazzi per errori di gioco, mancanza di spirito di squadra (o per non aver tifato caldamente e applaudito le prestazioni del proprio team) o per sconfitte subite durante incontri importanti sono stati all'ordine del giorno fino agli ultimi anni del Novecento.\nL'uso di qualsiasi punizione corporale all'interno del contesto scolastico \u00e8 stata proibita in tutto il paese solo a partire dal 1996.\nIn molti licei statali in Inghilterra e Galles il \"rituale del caning\" \u00e8 stato d'uso comune, soprattutto nei confronti di studenti maschi, fino al 1987; mentre in Scozia si \u00e8 sempre preferita la scudisciata di righello sul palmo aperto della mano.\nFino a quando fu in uso, la bastonatura era somministrata generalmente come \"cerimonia ufficiale\" privata all'interno dell'ufficio del preside, sopra i pantaloni e con lo studente chino sulla scrivania o su una sedia. Di solito la pena massima era costituita da 6 colpi sferrati col massimo della forza possibile (il tutto noto come \"six of the best\"). \nUna tale bastonatura lasciava generalmente il colpevole, subito dopo l'immediato e intensissimo dolore, con lividi e contusioni che potevano durare anche per molti giorni. \nLe studentesse sono sempre state frustate molto pi\u00f9 raramente dei loro compagni maschi e, quando veniva data da un docente uomo, era quasi sempre sul palmo delle mani; ma se risultava assolutamente necessario era eseguito da una donna. Questa fustigazione come punizione per mancanze ai \"doveri dello studio\" \u00e8 ancora di routine in un certo numero di ex territori britannici, comei per esempio Singapore (vedi Fustigazione a Singapore), Malaysia e lo Zimbabwe. Fino a pochi anni fa era d'uso comune anche in Australia (ora vietato nelle scuole pubbliche e abolito in pratica dalla stragrande maggioranza di quelle private), Nuova Zelanda (vietato dal 1990) e Sudafrica (vietato in tutti gl'istituti d'ogni ordine e grado, sia pubblici sia privati nel 1996). Nel Regno Unito qualsiasi tipo di punizione fisica nelle scuole private \u00e8 stata abolita tra il 1999 e il 2003.\nLa canna \u00e8 stata utilizzata anche pi\u00f9 o meno frequentemente sui ragazzi detenuti nei riformatori giovanili, con sicurezza fino al 1970, ed era metodo conosciuto e approvato. Qui anche le ragazze potevano essere sculacciate a colpi di canna \nDurante l'Ottocento s'era tentato d'introdurne e diffonderne l'uso anche in Francia, seguendo l'esempio delle scuole inglesi, ma tale metodo di correzione non \u00e8 mai davvero riuscito a imporsi in quanto gli studenti francesi vi si opponevano strenuamente. \nUso in ambito giudiziario.\nLa fustigazione penale somministrata con un lungo e pesante bastone fatto di rattan ha generalmente conseguenze molto pi\u00f9 gravi rispetto ai \"caning\" eseguiti all'interno dell'ambiente scolastico: era una caratteristica di alcuni sistemi giudiziari coloniali inglesi, anche se la canna non \u00e8 mai stata utilizzata nelle carceri in Gran Bretagna (fino alla sua abolizione nel 1948, al \"cane\" si preferiva il birching o il gatto a nove code). \nIn alcuni paesi la bastonatura ha continuato a essere largamente usata anche dopo il termine del periodo coloniale inglese, in particolare nel sudest asiatico e in alcuni paesi africani. La pratica \u00e8 mantenuta, per i trasgressori di sesso maschile, nel codice penale di Malaysia, Singapore e Brunei: in Malaysia vige anche un sistema separato di tribunali religiosi esclusivamente per i musulmani, il quale pu\u00f2 ordinare una forma pi\u00f9 o meno lieve di fustigazione sia per gli uomini sia per le donne. \nIn Indonesia il \"caning\" \u00e8 invece stato introdotto solo di recente, come caso particolare ad Aceh (sull'isola di Sumatra), che a partire dal 2005 a seguito d'una parziale autonomia regionale ha legalizzato una forma di sharia per i cittadini di religione islamica: si pu\u00f2 pertanto usare la canna da zucchero per colpire i colpevoli sopra i vestiti, uomini o donne che siano.\nI paesi africani che continuano ad aver all'interno del loro codice giudiziario la bastonatura tramite caning sono Botswana, Tanzania, Nigeria e, solo per i minorenni, vige anche in Swaziland e Zimbabwe. Altri paesi che l'hanno utilizzata fino alla fine del XX secolo, per lo pi\u00f9 contro colpevoli di reati pi\u00f9 o meno gravi di sesso maschile, comprendono Kenya, Uganda e Sudafrica; mentre alcuni paesi caraibici come Trinidad e Tobago fanno uso del birching, un altro tipo di punizione della tradizione britannica che comporta l'uso non pi\u00f9 d'un singolo bastone bens\u00ec d'un fascio di rami intrecciati tra loro.\nIn Malesia, Brunei e Singapore qualsiasi maschio sano di et\u00e0 inferiore ai 50 anni pu\u00f2 essere condannato a un massimo di 24 colpi di \"rotan\" (sinonimo di \"cane\") fatto di canna di rattan sulle natiche nude: questa punizione \u00e8 obbligatoria per molti reati, per lo pi\u00f9 crimini violenti o droga, ma vige anche ad esempio per la violazione delle leggi sull'immigrazione, reati sessuali e (a Singapore) per atti di vandalismo. \u00c8 inoltre imposto per violazione delle regole della prigione: la pena viene indistintamente applicata anche eventualmente a cittadini stranieri. \nDue esempi di stranieri che han ricevuto il \"caning\" sono quelli di Michael P. Fay a Singapore nel 1994 (uno studente americano che s'era divertito a distruggere parecchie automobili parcheggiate in strada) e di Sarah Balabagan nel 1996 negli Emirati Arabi Uniti (una cameriera filippina accusata di omicidio).\nLa fustigazione con la canna \u00e8 utilizzata anche all'interno delle forze armate di Singapore per punire reati gravi contro la disciplina militare, soprattutto nel caso di giovani recalcitranti al servizio di leva obbligatorio: a differenza della bastonatura giudiziaria la punizione viene eseguita sopra i pantaloni dei soldati. \nUso volontario come rituale erotico.\nQuesto tipo di fustigazione pu\u00f2 infine anche far parte delle attivit\u00e0 sadomaso praticate da adulti in maniera consensuale."}
{"id": "4004886", "revid": "399", "url": "https://it.wikipedia.org/wiki?curid=4004886", "title": "Caning", "text": ""}
{"id": "4004888", "revid": "757396", "url": "https://it.wikipedia.org/wiki?curid=4004888", "title": "Club Baloncesto Sevilla 2007-2008", "text": "Questa voce raccoglie le informazioni riguardanti il Club Baloncesto Sevilla nelle competizioni ufficiali della stagione 2007-2008.\nStagione.\nLa stagione 2007-2008 del Club Baloncesto Sevilla \u00e8 la 19\u00aa nel massimo campionato spagnolo di pallacanestro, la Liga ACB.\nIl Club Baloncesto Sevilla nella stagione ha partecipato alla Liga ACB 2007-2008. Al termine della stagione regolare si \u00e8 piazzato al 10\u00ba posto, con all'attivo 14 vittorie e 20 sconfitte.\nRoster.\n\"Aggiornato al 30 luglio 2021.\""}
{"id": "4004898", "revid": "190578", "url": "https://it.wikipedia.org/wiki?curid=4004898", "title": "Mezzo Pollice", "text": "Mezzo Pollice (\"Half Nelson\") \u00e8 una serie televisiva statunitense in 6 episodi trasmessi per la prima volta nel corso di una sola stagione nel 1985. \u00c8 una commedia investigativa incentrata sulle vicende dell'investigatore Rocky Nelson, interpretato da Joe Pesci.\nTrama.\nRocky Nelson, un attore fallito dalla corporatura minuta, \u00e8 un investigatore privato di Beverly Hills che lavora per i ricchi personaggi della zona ed \u00e8 assistito dalla segretaria Annie O'Hara e da Beau e Kurt. Approfittando della sua professione, che gli consente di avere rapporti in prima persona con diverse personalit\u00e0 dello show business, Rocky tenta di tanto in tanto entrare nel mondo dello spettacolo. Uno dei suoi clienti, e confidenti, \u00e8 Dean Martin (che interpreta se stesso).\nProduzione.\nLa serie fu prodotta da 20th Century Fox Television e Glen A. Larson Productions. Le musiche furono composte da Stu Phillips.\nDistribuzione.\nLa serie fu trasmessa negli Stati Uniti dal 24 marzo 1985 (pilot) e dal 29 marzo 1985 (primo episodio) al 10 maggio 1985 sulla rete televisiva NBC. In Italia \u00e8 stata trasmessa con il titolo \"Mezzo Pollice\"."}
{"id": "4004899", "revid": "124123", "url": "https://it.wikipedia.org/wiki?curid=4004899", "title": "Emilio Macro", "text": "Biografia.\nEmilio Macro nacque a Verona e fu, probabilmente, in buoni rapporti con i maggiori poeti augustei: infatti, Virgilio lo avrebbe celebrato nella V Bucolica con il nome di \"Mopso\", indicandone, con lo pseudonimo mitologico, la capacit\u00e0 tecnico-didascalica legata alla descrizione della natura. Ancora, fu amico di Ovidio, al quale avrebbe letto, in anteprima, passi dei suoi poemi e da cui fu scherzosamente rimproverato di non dedicarsi alla poesia erotica e, forse, di Tibullo.\nDa san Girolamo si apprende, infine, che sarebbe morto in Asia nel 16 a.C., forse seguendo un proconsole.\nOpere.\nMacro compose esclusivamente poemi didascalici, ispirandosi al poeta ellenistico Nicandro di Colofone. Tuttavia, di essi non restano che scarsissimi frammenti.\nPer quanto concerne il poema sugli uccelli, \u00e8 attestato il titolo \"Ornithogonia\", mentre un \"Theriaca\", in due libri, si dedicava, probabilmente, ai serpenti ed alle erbe medicamentose ricordati da Ovidio: se ne pu\u00f2 avere un'idea in base ad una sezione della \"Pharsalia\" di Lucano. Infatti, all'interno del nono libro del poema, la parte che tratta dei serpenti velenosi di Libia \u00e8 indicata dai commenti antichi come influenzata proprio da Macro.&lt;br&gt;\nAl contrario di altri poeti didascalici di questo periodo (soprattutto Virgilio e Lucrezio), dunque, Macro si dedic\u00f2 esclusivamente a temi di carattere prettamente specialistico, con un linguaggio spesso tecnicistico e \"humilis\" che, probabilmente, ne decret\u00f2 la scomparsa."}
{"id": "4004901", "revid": "767487", "url": "https://it.wikipedia.org/wiki?curid=4004901", "title": "Cat's Eye (film)", "text": "Cat's Eye \u00e8 un film del 1997 diretto da Kaizo Hayashi.\nSi tratta di un live-action giapponese interpretato da Yuki Uchida, Norika Fujiwara e Izumi Inamori e distribuito dalla Toho Co., famosa compagnia di distribuzione cinematografica giapponese. \u00c8 un adattamento del popolare manga e anime \"Occhi di gatto\" in una storia inedita, cronologicamente collocata dopo la serie animata.\nTrama.\nLe tre gatte Kelly, Sheila e Tati continuano a rubare i dipinti dello scomparso padre nella speranza di poterlo ritrovare e il detective Matthew Hisman continua a sua volta a dare la caccia al trio di ladre, sempre con risultati deludenti. Nel frattempo Miss King, moglie dell\u2019imperatore cinese e contemporaneamente capostipite di un\u2019organizzazione segreta dedita alla malavita, punta ad eliminare la banda Occhi di gatto in quanto colpevole di essere unica reale minaccia per la successione del figlio al trono.\nLe tre ragazze si troveranno cos\u00ec a dover fronteggiare un nuovo inaspettato nemico, spietato, che sar\u00e0 disposto a tutto, anche a giocare con la vita del loro padre (che pare essere dunque realmente ancora vivo), pur di raggiungere lo scopo prefissato. Nel frattempo, il detective Utsumi si avvaler\u00e0 della collaborazione di Mitsuko Asamiya, investigatrice privata dell\u2019Interpol (sulle tracce dei malavitosi cinesi) e riuscir\u00e0 cos\u00ec ad avvicinarsi alla banda come non mai, anche se verr\u00e0 a sua volta coinvolto in quella che risulta essere una vera e propria corsa contro il tempo per poter salvare le tre gatte e contemporaneamente per poter sgominare finalmente l\u2019organizzazione criminale."}
{"id": "4004904", "revid": "599013", "url": "https://it.wikipedia.org/wiki?curid=4004904", "title": "Danny Ort\u00edz", "text": ""}
{"id": "4004914", "revid": "46931", "url": "https://it.wikipedia.org/wiki?curid=4004914", "title": "Bud &amp; Terence", "text": ""}
{"id": "4004916", "revid": "125864331", "url": "https://it.wikipedia.org/wiki?curid=4004916", "title": "Paul Picerni", "text": "Biografia.\nPaul Picerni nacque a New York, nel quartiere di Queens, da genitori italiani. Durante la seconda guerra mondiale si arruol\u00f2 nella United States Army Air Force e partecip\u00f2 a oltre 25 missioni di guerra in Cina, Birmania e India. Partecip\u00f2 alla missione che distrusse il ponte reso poi celebre dal film \"Il ponte sul fiume Kwai\" (1957). Nel 1947 Picerni spos\u00f2 l'ex ballerina Marie Mason, da cui ebbe otto figli (quattro maschi e quattro femmine) e 10 nipoti. Diversi componenti della famiglia si impiegarono a Hollywood come acrobati, tra cui il figlio Paul V. Picerni Jr., il nipote Rick Picerni e la sorella Paula Picerni.\nDopo il congedo dal servizio militare, Picerni studi\u00f2 alla Loyola Marymount University di Los Angeles. Si specializz\u00f2 in recitazione teatrale drammatica e si laure\u00f2 nel 1949. Dal 1950 recit\u00f2 in numerose serie televisive come \"Perry Mason\", \"Gli intoccabili\", \"Il fuggitivo\", \"Starsky &amp; Hutch\", \"Kojak\" e molte altre. Nel 2007 pubblic\u00f2 la sua autobiografia, dal titolo \"Steps to Stardom: My Story\"."}
{"id": "4004917", "revid": "552788", "url": "https://it.wikipedia.org/wiki?curid=4004917", "title": "Stachybotrys chartarum", "text": "Stachybotrys chartarum, chiamata anche Stachybotrys atra, Stachybotrys alternanza o Stilbospora chartarum, \u00e8 una muffa appartenente al genere Stachybotrys. Pu\u00f2 trovarsi nel suolo e nel grano, ma soprattutto in materiali da costruzione ricchi di cellulosa in edifici umidi o danneggiati dall'acqua.\nNegli Stati Uniti \u00e8 nota come \"muffa nera\" o \"muffa tossica nera\" e comporta frequentemente una cattiva qualit\u00e0 dell'aria interna a edifici, dopo la crescita fungina conseguente a umidit\u00e0 presente nei muri e in generale nei materiali da costruzione. Infatti produce la satratossina-H, una micotossina nociva per gli esseri umani e per gli animali, che cagiona una malattia conosciuta sotto il nome di \"Stachybotrotossicosi\"."}
{"id": "4004918", "revid": "144796", "url": "https://it.wikipedia.org/wiki?curid=4004918", "title": "Battaglia di Essling-Aspern", "text": ""}
{"id": "4004921", "revid": "767487", "url": "https://it.wikipedia.org/wiki?curid=4004921", "title": "ITF Women's Circuit Delray Beach 1997", "text": "L'ITF Women's Circuit Delray Beach 1997 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 1997. Il montepremi del torneo era di $10\u00a0000 e si \u00e8 svolto nella settimana tra il 6 gennaio e il 12 gennaio 1997 su campi in cemento. Il torneo si \u00e8 giocato a Delray Beach negli Stati Uniti.\nVincitori.\nSingolare.\n Stephanie Mabry ha sconfitto in finale Kristina Triska 6-3, 6-1.\nDoppio.\n Cara Black / Irina Seljutina hanno sconfitto in finale Brie Rippner / Paige Yaroshuk 6-3, 6-3."}
{"id": "4004928", "revid": "599013", "url": "https://it.wikipedia.org/wiki?curid=4004928", "title": "Audrius \u0160lekys", "text": ""}
{"id": "4004930", "revid": "767487", "url": "https://it.wikipedia.org/wiki?curid=4004930", "title": "The Collection (Ugly Kid Joe)", "text": "The Collection \u00e8 un album raccolta del gruppo musicale statunitense Ugly Kid Joe, pubblicato nel 2002."}
{"id": "4004931", "revid": "1728", "url": "https://it.wikipedia.org/wiki?curid=4004931", "title": "Fratelli Arvali", "text": ""}
{"id": "4004934", "revid": "287204", "url": "https://it.wikipedia.org/wiki?curid=4004934", "title": "Audrius Slekys", "text": ""}
{"id": "4004937", "revid": "599013", "url": "https://it.wikipedia.org/wiki?curid=4004937", "title": "Milton Flores", "text": ""}
{"id": "4004939", "revid": "288300", "url": "https://it.wikipedia.org/wiki?curid=4004939", "title": "Milton Javier Flores Miranda", "text": ""}
{"id": "4004941", "revid": "1543377", "url": "https://it.wikipedia.org/wiki?curid=4004941", "title": "Gruppo della beudantite", "text": "Il gruppo della beudantite \u00e8 un gruppo di minerali facente parte del supergruppo dell'alunite individuati in base alla dominante mista SO4-PO4 e SO4-AsO4 in rapporto 1:1."}
{"id": "4004948", "revid": "1543377", "url": "https://it.wikipedia.org/wiki?curid=4004948", "title": "Gruppo dell'alunite", "text": "Il gruppo dell'alunite \u00e8 un gruppo di minerali facente parte del supergruppo dell'alunite, individuati in base alla dominante SO4.\nI minerali pi\u00f9 noti appartenenti a questo gruppo sono l'alunite e la jarosite, l'aspetto generalmente \u00e8 quello della creta di colore giallo-bruno. "}
{"id": "4004951", "revid": "125680161", "url": "https://it.wikipedia.org/wiki?curid=4004951", "title": "Luigi Gaetano Marini", "text": "Biografia.\nFiglio di Filippo Marini e della contessa Francesca Baldini, dopo aver ricevuto una solida educazione di base al collegio di San Marino e al seminario di Rimini, fu in grado di sostenere brillantemente gli studi giuridici e filologici all'Universit\u00e0 di Bologna (1762) e in seguito di laurearsi a Ravenna in diritto canonico e civile. \nSi rec\u00f2 a Roma nel dicembre 1764, dove divenne amico dei cardinali Alessandro Albani e Giuseppe Garampi. Entr\u00f2 in relazione con i pi\u00f9 noti studiosi del suo periodo e mantenne con loro una intensa corrispondenza. Nel 1772 fu nominato coadiutore di Marino Zampini, prefetto agli archivi del Vaticano e di Castel Sant'Angelo . In seguito, sotto la Repubblica Romana, Marini fu nominato prefetto di ambedue gli archivi, nonch\u00e9 presidente dei Musei Vaticani e della Biblioteca Vaticana. Il 18 agosto 1800, Pio VII lo fece \"primus custos\" della biblioteca e prefetto degli archivi. Nel gennaio 1805, fu nominato cameriere d'onore del Papa.\nQuando gli archivi della Curia romana furono trasferiti a Parigi da Napoleone, li segu\u00ec e raggiunse Parigi l'11 aprile 1810. Dopo la caduta di Napoleone il conte di Artois, vice-reggente e fratello del re, emise un decreto il 9 aprile 1814, per la restituzione alla Santa Sede degli archivi, di tutti i documenti e manoscritti, e di diverse altre collezioni. Il 28 aprile i commissari pontifici, de Gregorio, Gaetano Marini, e suo nipote Marino Marini, presero in carico l'intera propriet\u00e0; ma Gaetano Marini, che da tempo era malato, mor\u00ec a Parigi. \nPadroneggiava latino, greco ed ebraico, possedeva grandi conoscenze giuridiche, e era interessato ai problemi di filosofia naturale. La sua grande opera sui papiri \u00e8 un lavoro di riferimento per la papirologia. Nel 1785 Marini pubblic\u00f2 le iscrizioni rinvenute a Villa e Palazzo Albani; le grandi aspettative suscitate dall'opera furono pienamente soddisfatte dalla pubblicazione dei due volumi in quarto sulle iscrizioni dei \"Fratres Arvales\" (1795), in cui venivano spiegati ed emendati gli \"Acta\" dell'antico collegio sacerdotale romano e venivano pubblicate per la prima volta non meno di 1000 altre iscrizioni. La sua classificazione di cinquemila iscrizioni, sia cristiane e pagane, nella Galleria Lapidaria in Vaticano, gli ha procurato il titolo onorifico di \"restauratore\" dell'epigrafia latina. Marini era un chierico, ma non un sacerdote. Pregava spesso per ore davanti al Santissimo Sacramento, e andava alla comunione tre volte alla settimana. Durante il suo soggiorno a Parigi, diede in elemosina 3000 scudi."}
{"id": "4004952", "revid": "729019", "url": "https://it.wikipedia.org/wiki?curid=4004952", "title": "Sbarco su Capo Torokina", "text": "Lo sbarco su Capo Torokina (nome in codice: operazione Goodtime) segn\u00f2 l'inizio della campagna di Bougainville, parte del Teatro del Pacifico. Il 1\u00ba novembre 1943 cominciarono gli sbarchi anfibi di truppe dei marines su Capo Torokina, promontorio situato a sud-est nella baia dell'imperatrice Augusta.\nLo sbarco.\nIl luogo fu scelto perch\u00e9 la zona della baia era al limite estremo del raggio d'azione degli aerei Alleati, e perch\u00e9 le numericamente superiori forze giapponesi erano concentrate in zone pi\u00f9 strategiche, a nord e a sud dell'isola. Alle 7:10, il \"3\u00b0\" e il \"9\u00ba battaglione\" della \"3rd Marine Divisione\" approcciarono Capo Torokina lungo un fronte di oltre 7 km. A causa del rischio di un immediato contrattacco aereo giapponese, i 7.500 marines della prima ondata sbarcarono alle 7:30. I marines riuscirono a mettere in sicurezza l'area di sbarco alle 11:00, perdendo 78 uomini, mentre il battaglione giapponese composto da 270 soldati fu quasi annientato.\nDei Marine Riders riuscirono a conquistare anche la vicina Puruata.\nDurante la battaglia, il sergente Robert A. Owens riusc\u00ec da solo e a costo della vita a conquistare l'unica postazione di artiglieria giapponese, che fino a quel momento aveva distrutto quattro mezzi da sbarco e danneggiato altri dieci. Fu insignito postumo della Medal of Honor, la pi\u00f9 alta decorazione militare assegnata dal Governo degli Stati Uniti d'America.\nNello stesso giorno la flotta di supporto alle forze di sbarco fu attaccata da navi giapponesi, dando luogo alla battaglia della baia dell'imperatrice Augusta."}
{"id": "4004954", "revid": "767487", "url": "https://it.wikipedia.org/wiki?curid=4004954", "title": "Stained Glass Morning", "text": "Stained Glass Morning \u00e8 il secondo album studio di Scott McKenzie, pubblicato nel 1970."}
{"id": "4004955", "revid": "132266", "url": "https://it.wikipedia.org/wiki?curid=4004955", "title": "Marina dell'Impero austriaco", "text": ""}
{"id": "4004956", "revid": "599013", "url": "https://it.wikipedia.org/wiki?curid=4004956", "title": "Silvester Sabol\u010dki", "text": "Mor\u00ec in un incidente stradale il 30 maggio 2003 insieme ad altri due calciatori, Kristijan Kitner e Krunoslav Saboli\u0107."}
{"id": "4004957", "revid": "287204", "url": "https://it.wikipedia.org/wiki?curid=4004957", "title": "Silvester Sabolcki", "text": ""}
{"id": "4004958", "revid": "2730", "url": "https://it.wikipedia.org/wiki?curid=4004958", "title": "US Indoors 1982 - Doppio", "text": "Il doppio del torneo di tennis US Indoors 1982, facente parte del WTA Tour 1982, ha avuto come vincitrici Rosie Casals e Wendy Turnbull che hanno battuto in finale Barbara Potter e Sharon Walsh 3\u20136, 7\u20136, 6\u20134."}
{"id": "4004962", "revid": "292162", "url": "https://it.wikipedia.org/wiki?curid=4004962", "title": "Coppa del mondo per club FIFA 2012", "text": "La coppa del mondo per club FIFA 2012 (in giapponese: ; in inglese: FIFA Club World Cup Japan 2012 presented by Toyota) \u00e8 stata la nona edizione di questo torneo di calcio per squadre maschili di club organizzato dalla FIFA. Si tratta dell'ottava edizione da quando ha sostituito la Coppa Intercontinentale. Si disputa per il secondo anno di seguito in Giappone, dal 6 al 16 dicembre 2012.\nDopo alcune sperimentazioni, come quelle effettuate in alcune passate edizioni della stessa Coppa del mondo per club, sono state utilizzate durante il torneo due tipi di goal-line technology, ovvero dei mezzi finalizzati a segnalare quando il pallone entra effettivamente in rete.\nAll'International Stadium \u00e8 stato testato il GoalRef, allo Stadio Toyota invece l'occhio di falco, un sistema gi\u00e0 in uso in altri sport. Uno dei due sistemi verr\u00e0 selezionato per la Confederations Cup 2013. Ad ogni modo non si \u00e8 reso necessario nessuno dei due sistemi nel corso del torneo.\nVincitore della manifestazione \u00e8 stato il Corinthians, al secondo successo dopo quello del 2000. Grazie alla vittoria dei brasiliani sul Chelsea, dopo sei anni il titolo \u00e8 tornato in Sudamerica.\nFormula.\nLa formula del torneo \u00e8 la stessa dall'edizione del 2008. Partecipano le sei vincitrici delle rispettive competizioni continentali, pi\u00f9 la squadra campione nazionale del paese ospitante. Se una squadra del paese ospitante vince il proprio trofeo continentale, al posto dei campioni nazionali partecipa la finalista della competizione internazionale, visto il divieto di partecipazione per pi\u00f9 squadre dello stesso paese.\nI campioni nazionali del paese organizzatore devono sfidare i rappresentanti dell'Oceania in un turno preliminare, la cui vincente si aggrega alle detentrici dei titoli di Africa, Asia e Centro-Nord America. Le vincenti di questi scontri sfidano in semifinale le vincitrici della UEFA Champions League e della Coppa Libertadores. Oltre la finale per il titolo si disputano gli incontri per il terzo e il quinto posto.\nStadi.\nIl Nissan Stadium di Yokohama, durante lo svolgimento della Coppa del mondo per club, torna ad assumere il precedente nome di International Stadium. Ci\u00f2 a causa di una norma della FIFA che vieta di sponsorizzare i nomi degli stadi utilizzati durante le proprie competizioni.\nArbitri.\nLa FIFA ha selezionato un arbitro per ogni confederazione, pi\u00f9 uno di riserva.\nAFC\nCAF\nCONCACAF\nCONMEBOL\nOFC\nUEFA\nRisultati.\nTabellone.\nIl sorteggio del tabellone \u00e8 stato svolto il 24 settembre 2012 nella sede della FIFA a Zurigo."}
{"id": "4004964", "revid": "1442080", "url": "https://it.wikipedia.org/wiki?curid=4004964", "title": "Maybelline Classic 1982 - Doppio", "text": "Il doppio del torneo di tennis Maybelline Classic 1982, facente parte del WTA Tour 1982, ha avuto come vincitrici Barbara Potter e Sharon Walsh che hanno battuto in finale Rosie Casals e Wendy Turnbull 7\u20136, 7\u20136"}
{"id": "4004966", "revid": "33689", "url": "https://it.wikipedia.org/wiki?curid=4004966", "title": "Fate/unlimited codes", "text": "Fate/unlimited codes \u00e8 un videogioco picchiaduro sviluppato dalla Cavia e Eighting e pubblicato dalla Capcom. \u00c8 basato sulla visual novel \"Fate/stay night\". \u00c8 stato pubblicato per arcade in Giappone l'11 giugno 2008 e per PlayStation 2 in Giappone il 18 dicembre 2008. \u00c8 stato inoltre reso disponibile per PlayStation Portable attraverso il download reso disponibile al PlayStation Store il 18 giugno 2009 in Giappone, per poi essere reso disponibile anche in America Settentrionale il 3 settembre 2009 ed in Europa il 10 settembre 2009.\nModalit\u00e0 di gioco.\nLo scopo del gioco \u00e8 quello di un classico picchiaduro a incontri in 3D, ovvero scegliere un personaggio ed affrontare una serie di avversari in combattimenti all'arma bianca, sconfiggendoli fino a fargli svuotare del tutto la barra della salute. Oltre a quest'ultima sono presenti un ulteriore barra posta nel lato inferiore dello schermo chiamata Magic Burst, una per ogni giocatore, che rappresenta il potere magico a propria disposizione, la quale si caricher\u00e0 poco alla volta colpendo con successo l'avversario oppure venendo feriti, maggiore sar\u00e0 la carica a disposizione e pi\u00f9 devastanti saranno gli attacchi magici ottenibili tramite l'esecuzione di combo specifiche impartite dal giocatore contro il nemico. L'altra barra molto importante \u00e8 quella del Santo Graal, posta al centro della parte pi\u00f9 alta dello schermo, la quale similmente alla precedente, si riempir\u00e0 man mano che i personaggi perderanno un po' di salute, quando sar\u00e0 colma questa permetter\u00e0 ad uno dei due di poter usufruire di alcuni privilegi come il graduale recupero della vita oppure l'utilizzo della super mossa finale.\nI colpi dell'avversario possono essere parati difendendosi oppure schivandoli, muovendosi attraverso lo scenario.\nIl gioco si divide in 7 modalit\u00e0 diverse:\nPersonaggi.\nEsclusivi per PS2 e PSP"}
{"id": "4004967", "revid": "1442080", "url": "https://it.wikipedia.org/wiki?curid=4004967", "title": "Eckerd Tennis Open 1982 - Doppio", "text": "Il doppio del torneo di tennis Eckerd Tennis Open 1982, facente parte del WTA Tour 1982, ha avuto come vincitrici Ann Kiyomura e Paula Smith che hanno battuto in finale Mary Lou Daniels e Wendy White 6\u20132, 6\u20134."}
{"id": "4004968", "revid": "112615630", "url": "https://it.wikipedia.org/wiki?curid=4004968", "title": "Chiese bizantine in Sardegna", "text": "Liste delle chiese bizantine della Sardegna, costruite durante il periodo bizantino."}
{"id": "4004970", "revid": "2730", "url": "https://it.wikipedia.org/wiki?curid=4004970", "title": "Borden Classic 1982 - Doppio", "text": "Il doppio del torneo di tennis Borden Classic 1982, facente parte del WTA Tour 1982, ha avuto come vincitrici Naoko Sat\u014d e Brenda Remilton-Ward che hanno battuto in finale Laura duPont e Barbara Jordan 2-6, 6-3, 6-3."}
{"id": "4004972", "revid": "287204", "url": "https://it.wikipedia.org/wiki?curid=4004972", "title": "Thomas J. Nordberg", "text": ""}
{"id": "4004975", "revid": "3732", "url": "https://it.wikipedia.org/wiki?curid=4004975", "title": "Checco Costa", "text": "Biografia.\nLaureato in agraria, coltiv\u00f2 fin da giovane la passione per i motori.\nNel 1936, venticinquenne, divenne segretario generale del Moto Club imolese. L'anno seguente fu responsabile dell'organizzazione della terza edizione della competizione motoristica fuoristrada (l'odierno motocross) cittadina. La gara si disput\u00f2, come le due precedenti, all'interno del parco delle Acque Minerali (18 aprile 1937). L'entrata in guerra dell'Italia nel secondo conflitto mondiale imped\u00ec l'organizzazione di altre competizioni.\nCosta, dottore in agraria, lavor\u00f2 presso l'azienda agraria dell'\u00abAmministrazione degli ospedali e istituzioni riunite d'Imola\u00bb (ente comunale di assistenza), con la responsabilit\u00e0 della \"Tenuta San Prospero\", circa 350 ettari e oltre venti unit\u00e0 poderali, quasi tutte a conduzione diretta. Nel 1946 fu eletto presidente del Moto Club imolese. Si dedic\u00f2 subito a far rinascere le competizioni motoristiche organizzando corse di velocit\u00e0 sulle strade cittadine, le uniche pavimentate all'epoca. Il primo circuito cittadino di Imola correva lungo i seguenti tratti di strada: viale De Amicis (direzione Faenza), Selice, Mentana, Andrea Costa, Marconi, Pambera e Carducci. La prima gara, denominata \u00abGP Citt\u00e0 di Imola\u00bb, si svolse il 21 luglio 1946. Ma Costa desiderava anche rinverdire i fasti delle gare fuoristrada, rinnovandoli con una nuova formula. Nel 1948 ebbe inizio la lunga serie di manifestazioni imolesi per motociclette fuoristrada. Il 13 maggio si tenne ad Imola il I Gran Premio internazionale di motocross, il primo in assoluto disputatosi in Italia. Il circuito si sviluppava nel parco delle Acque Minerali (comprendente il monte Castellaccio). Negli anni seguenti il Moto Club imolese organizz\u00f2 numerose altre competizioni di motocross sotto la sua direzione: cinque gare nazionali, cinque internazionali, nove prove valevoli per il campionato mondiale (1957-1965) e cinque per quello europeo.\nUn altro obiettivo primario di Costa era la costruzione di un motodromo permanente. Quando seppe che un gruppo di concittadini aveva ideato un circuito sulle prime colline imolesi, si butt\u00f2 con entusiasmo nel progetto. Cur\u00f2 personalmente il disegno delle curve e del loro raggio e ottenne la consulenza dell'Istituto Sperimentale Stradale del Touring Club per i lavori di pavimentazione.\nRiusc\u00ec a portare a termine il progetto dell'\u201cauto-motodromo\u201d (cos\u00ec lo chiam\u00f2) in pochi anni: nel 1950 fu posata la prima pietra; il 18-19 ottobre 1952 fu eseguito il primo collaudo tecnico.\nCosta organizz\u00f2 la gara inaugurale del circuito, che si tenne il 25 aprile 1953. I primi vincitori furono Emilio Mendogni, Enrico Lorenzetti e Alfredo Milani, rispettivamente nelle classi 125, 250 e 500, su Moto Morini, Moto Guzzi e Gilera.\nL'anno seguente, Costa invent\u00f2 la \"Coppa d'oro Shell\", gara unica da disputarsi il 25 aprile di ogni anno (o nella sua imminenza) e dotata di un montepremi superiore a quello di qualsiasi altra corsa che si disputava all'epoca in Italia: 12 milioni di lire. Dal 1954 la manifestazione fu disputata ininterrottamente per vent'anni, fino al 1973.\nAll'inizio di ogni anno Francesco Costa teneva una conferenza stampa di presentazione. Davanti ai giornalisti della stampa specializzata annunciava il programma di gare e li informava sulle novit\u00e0 e sulle proposte per promuovere il circuito. Costa sapeva che in Italia il primato tra i circuiti era saldamente in mano a Monza (che ospitava sia la Formula 1 che il motomondiale), ma riusc\u00ec egualmente a portare ad Imola i migliori piloti del mondo, ottenendo spesso un successo di pubblico superiore a quello delle gare iridate.\nCosta si teneva costantemente informato su quello che succedeva oltreoceano. Scopr\u00ec cos\u00ec le superbike: motociclette derivate dalle moto di serie, ma dotate di un'enorme potenza. Grazie alle informazioni raccolte sulla famosa \u201c200 Miglia di Daytona\u201d, si mise subito al lavoro per crearne la versione europea. In pi\u00f9 ebbe l'idea di organizzare un confronto tra europei ed americani. I piloti americani vivevano in uno \u201csplendido isolamento\u201d e non avevano alcun contatto con il mondo motoristico europeo. Non amando l'aereo, incontr\u00f2 i piloti americani durante una loro tappa europea e riusc\u00ec ad avviare i primi contatti. Costa ebbe il merito convincere i massimi piloti americani ed europei a confrontarsi tra loro. Nacque cos\u00ec la \"200 Miglia di Imola\", manifestazione che riun\u00ec il meglio del motorismo mondiale.\nLa prima edizione si tenne il 23 aprile 1972. Il primo vincitore fu Paul Smart su Ducati. Lo stesso Checco Costa volle per questa importantissima manifestazione un'assistenza medica adeguata e all'avanguardia rispetto a tutte le organizzazioni precedenti nazionali e internazionali. Affid\u00f2 l'impegnativo compito al figlio Claudio Costa, laureato in medicina nel 1967, che nell'occasione esord\u00ec come medico dei piloti. Claudio fu coadiuvato dai dottori Giancarlo Caroli, rianimatore dell'Istituto Rizzoli di Bologna, e Giuseppe Russo.\nLa competizione riscosse subito un grande successo e divenne in pochi anni un appuntamento obbligato per tutti i piloti dell'epoca. Il pubblico partecip\u00f2 in massa: diverse edizioni registrarono oltre 150.000 presenze.\nLa passione inesauribile di Checco Costa lo port\u00f2 a ideare, nel 1978, la \"Coppa delle Nazioni\" a squadre di motociclismo. Il meglio del motociclismo mondiale si batt\u00e9 in una sfida fra le nazioni. La competizione fu ripetuta l'anno seguente.\nChecco Costa mor\u00ec il 30 luglio 1988 in un incidente stradale: fu investito mentre girava in bicicletta.\nCorse organizzate da Checco Costa.\nDal 1949 al 1988, il periodo in cui Checco Costa fu alla guida del Moto Club Imola, si disputarono nel circuito romagnolo 23 Coppe d'oro, 12 edizioni della 200 Miglia, 9 gare del Motomondiale e quasi un centinaio di altre gare motoristiche. Organizzatore delle prime gare di motocross moderno in Italia, nel periodo 1948-1965 Costa organizz\u00f2: 9 prove del Campionato mondiale, 5 del Campionato europeo e altrettante del Campionato nazionale. \nI suoi due figli hanno assorbito la passione per i motori che ha sprigionato. Il primogenito, Carlo, \u00e8 stato per tanti anni lo \"speaker\" ufficiale dell'autodromo; Claudio Costa \u00e8 il notissimo \u201cmedico dei piloti\u201d, ideatore e direttore della clinica mobile.\nNel 2013 l'archivio del Motoclub Santerno, insieme con la documentazione personale di Checco Costa, sono stati donati alla citt\u00e0 di Imola."}
{"id": "4004976", "revid": "2730", "url": "https://it.wikipedia.org/wiki?curid=4004976", "title": "Japan Open Tennis Championships 1982 - Doppio femminile", "text": "Il doppio femminile del torneo di tennis Japan Open Tennis Championships 1982, facente parte del WTA Tour 1982, ha avuto come vincitrici Laura duPont e Barbara Jordan che hanno battuto in finale Naoko Sat\u014d e Brenda Remilton-Ward 6-2, 6-7, 6-1."}
{"id": "4004981", "revid": "1442080", "url": "https://it.wikipedia.org/wiki?curid=4004981", "title": "Porsche Tennis Grand Prix 1982 - Doppio", "text": "Il doppio del torneo di tennis Porsche Tennis Grand Prix 1982, facente parte del WTA Tour 1982, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Candy Reynolds e Anne Smith 6\u20132, 6\u20133."}
{"id": "4004986", "revid": "1442080", "url": "https://it.wikipedia.org/wiki?curid=4004986", "title": "Brighton International 1982 - Doppio", "text": "Il doppio del torneo di tennis Brighton International 1982, facente parte del WTA Tour 1982, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Barbara Potter e Sharon Walsh 2-6, 7-5, 6-4."}
{"id": "4004988", "revid": "144796", "url": "https://it.wikipedia.org/wiki?curid=4004988", "title": "Hans Birch von Dahlerup", "text": ""}
{"id": "4004989", "revid": "599013", "url": "https://it.wikipedia.org/wiki?curid=4004989", "title": "Alberto Vettorelli", "text": "Carriera.\nCresciuto nelle giovanili del Basket Mestre allenato da Stefano Bizzozi e da Giuseppe Barbara, ha debuttato in Serie A1 con la maglia dell'Irge Desio nel 1989 a 19 anni."}
{"id": "4004991", "revid": "281901", "url": "https://it.wikipedia.org/wiki?curid=4004991", "title": "Salvia hispanica", "text": "La chia \u00e8 una pianta floreale della famiglia Lamiaceae, nativa del Guatemala e del Messico centrale e meridionale.\nCome evidenziato dal Codice Mendoza, un manoscritto mesoamericano del XVI secolo, la pianta era coltivata dagli Aztechi in epoca precolombiana; secondo alcuni storici dell'economia, l'importanza della chia in campo agroalimentare era paragonabile all'epoca a quella del mais. Viene ancora coltivata in Messico e Guatemala, per la produzione sia di sfarinati sia di semi interi ad uso alimentare. I semi, ricchi di omega-3, sono paragonabili dal punto di vista nutrizionale a quelli del lino e del sesamo.\nEtimologia.\nLa parola \"chia\" deriva dal nahuatl \"chian\", che significa oleoso. Il nome dell'attuale stato messicano del Chiapas deriva dall'espressione nahuatl \"acqua chia\" o \"fiume chia\".\nLa \"Salvia hispanica\" \u00e8 una delle due piante note come \"chia\", l'altra \u00e8 la \"Salvia columbariae\", pi\u00f9 nota come \"golden chia\".\nDescrizione.\nLa chia \u00e8 una pianta erbacea che pu\u00f2 raggiungere l'altezza di un metro, ha foglie opposte lunghe 4\u20138\u00a0cm e larghe 3\u20135\u00a0cm. I fiori sono viola o bianchi e si presentano come infiorescenze composte (racemo)."}
{"id": "4004992", "revid": "2730", "url": "https://it.wikipedia.org/wiki?curid=4004992", "title": "Hong Kong Open 1982 - Doppio femminile", "text": "Il doppio femminile del torneo di tennis Hong Kong Open 1982, facente parte del WTA Tour 1982, ha avuto come vincitrici Laura duPont e Alycia Moulton che hanno battuto in finale Jennifer Mundel e Yvonne Vermaak 6-2, 4-6, 7-5"}
{"id": "4004993", "revid": "647919", "url": "https://it.wikipedia.org/wiki?curid=4004993", "title": "Idillio Infranto", "text": ""}
{"id": "4004994", "revid": "599013", "url": "https://it.wikipedia.org/wiki?curid=4004994", "title": "Steve Fatupua-Lecaill", "text": ""}
{"id": "4004997", "revid": "1442080", "url": "https://it.wikipedia.org/wiki?curid=4004997", "title": "Central Fidelity Bank International 1982 - Doppio", "text": "Il doppio del torneo di tennis Central Fidelity Bank International 1982, facente parte del WTA Tour 1982, ha avuto come vincitrici Rosie Casals e Candy Reynolds che hanno battuto in finale Joanne Russell e Virginia Ruzici 6-3, 6-4."}
{"id": "4005006", "revid": "1543377", "url": "https://it.wikipedia.org/wiki?curid=4005006", "title": "Gruppo della dussertite", "text": "Il gruppo della dussertite \u00e8 un gruppo di minerali definito dall'IMA facente parte del supergruppo dell'alunite individuati in base alla dominante AsO4."}
{"id": "4005007", "revid": "2730", "url": "https://it.wikipedia.org/wiki?curid=4005007", "title": "Avon Championships of Kansas 1981 - Doppio", "text": "Il doppio del torneo di tennis Avon Championships of Kansas 1981, facente parte del WTA Tour 1981, ha avuto come vincitrici Barbara Potter e Sharon Walsh che hanno battuto in finale Rosie Casals e Wendy Turnbull 6\u20132, 7\u20136."}
{"id": "4005008", "revid": "15756", "url": "https://it.wikipedia.org/wiki?curid=4005008", "title": "Fabula Nova Crystallis Final Fantasy", "text": " \u00e8 una serie di videogiochi pubblicata dalla Square Enix.\nOgni gioco della serie ha storia, mondi e personaggi diversi, ma sono collegati tra di loro da una solida mitologia di fondo, che presenta tuttavia sfumature differenti a seconda del titolo. La serie era inizialmente chiamata \"Fabula Nova Crystallis Final Fantasy XIII\" e doveva essere una trilogia composta da \"Final Fantasy XIII\", \"Final Fantasy Agito XIII\" e \"Final Fantasy Versus XIII\". Il \"XIII\" \u00e8 stato rimosso quando i titoli di \"Agito XIII\" e \"Versus XIII\" sono stati cambiati in \"Final Fantasy Type-0\" e \"Final Fantasy XV\" rispettivamente, per il chiaro motivo che l'originale \"Final Fantasy XIII\" (fatta eccezione per chiari legami alla sua mitologia) non ha alcuna connessione con essi. Nel frattempo il progetto si \u00e8 esteso includendo due seguiti diretti di \"Final Fantasy XIII\", ossia \"Final Fantasy XIII-2\" (pubblicato nel dicembre 2011) e \"\" (pubblicato il 14 febbraio 2014). \"Fabula Nova Crystallis\" riprende la tematica dei cristalli, presente nei primi capitoli della serie, seppur con approcci e definizioni radicalmente differenti (da qui l'uso del termine \"Fabula Nova\"). Il progetto racchiude al suo interno il capitolo dalla pi\u00f9 marcata impronta iper-tecnologica (\"Final Fantasy XIII\") e quello dalle scene pi\u00f9 cruente e volte al mondo bellico (\"Final Fantasy Type-0\"). A seguito del cambio di direzione intrapreso durante lo sviluppo di Final Fantasy Versus XIII, successivamente rinominato Final Fantasy XV, il titolo non viene pi\u00f9 considerato parte della Fabula Nova Crystallis come sottolineato dal nuovo director Hajime Tabata."}
{"id": "4005015", "revid": "2062599", "url": "https://it.wikipedia.org/wiki?curid=4005015", "title": "Corpo di spedizione italiano in Anatolia", "text": "Il Corpo di spedizione italiano in Anatolia (poi nel Mediterraneo Orientale) fu un contingente oltremare del Regio Esercito inviato nella zona sud-occidentale della Turchia asiatica nel 1919, dopo la fine della prima guerra mondiale, fino al 1922. Un analogo contingente fu inviato a Costantinopoli.\nStoria.\nAl termine della prima guerra mondiale e secondo le condizioni diplomatiche espresse dal Patto di Londra e dagli accordi di San Giovanni di Moriana, contingenti interalleati, affiancarono le forze militari greche nell'occupazione della Turchia ottomana.\nIl contingente in Anatolia.\nNella primavera del 1919 formazioni della Regia Marina e del Regio Esercito operarono degli sbarchi in profondit\u00e0 nel territorio anatolico, partendo dall'avamposto di Rodi nel Dodecaneso. Non potendo occupare la citt\u00e0 di Smirne, capoluogo della zona, per via delle difficolt\u00e0 internazionali con gli interessi della Grecia, le mete principali risultarono essere Adalia, Bodrum e Scalanova, principali porti della costa sud-occidentale della penisola turca. Nel primo mese di occupazione il Corpo di Spedizione si aggir\u00f2 sulle 12.000 unit\u00e0.\nLa presenza italiana si caratterizz\u00f2 da principio come un atto di forza contro le stesse Potenze vincitrici della guerra (Gran Bretagna e Francia in primis), che non diedero valore agli accordi bellici con l'Italia, per via della defezione russa e della supposta invalidit\u00e0 dei medesimi accordi, essendosi dissolta una delle controparti. Con i mesi, dopo aspri scontri tra i ministri Sonnino e Salandra con gli omologhi alleati, la situazione divenne pi\u00f9 distesa. Il punto principale e spinoso della questione era che sebbene la Grecia ottenesse pi\u00f9 credito al tavolo negoziale di Parigi, l'Italia attraverso il suo contingente in loco mostrava molto pi\u00f9 tatto e umanit\u00e0 nei confronti della popolazione locale, che invece a rischio di scontri armati si oppose immediatamente alla prepotenza ellenica sul suolo ex ottomano.\nQuesta ondivaga situazione si protrasse sin al luglio del 1919, quando Roma e Atene raggiunsero un accordo spartitorio (accordi Tittoni-Venizelos), nei quali si riconoscevano le rispettive aree d'interesse e occupazione. Il problema principale per\u00f2 rimase la resistenza turca, sempre pi\u00f9 robusta a seguito della rivolta interna capeggiata dal generale nazionalista Mustafa Kemal.\nIl contingente italiano, che si present\u00f2 sempre in modo autorevole rispetto alle popolazioni locali, nonostante la condizione di occupante, inizialmente disponeva anche della 59\u00aa Squadriglia Ansaldo S.V.A. 10 fino alla fine del 1919 ma con i mesi venne notevolmente ridotto a seguito della smobilitazione dell'Esercito e della politica economica portata avanti da Nitti.\nIl contingente a Costantinopoli.\nUn \"Corpo di spedizione italiano nell'Egeo\", fu inviato nel corso dell'Occupazione di Costantinopoli da parte delle truppe alleate, in conformit\u00e0 con l'Armistizio di Mudros, che concluse la partecipazione degli Ottomani nella prima guerra mondiale. Le truppe italiane sbarcarono a Galata il 7 febbraio 1919. S\u00ec trattava di un Battaglione italiano del Regio esercito con 19 ufficiali e 740 soldati sbarc\u00f2 al molo di Galata; il giorno dopo si aggiunsero altri 283 Carabinieri, comandati dal colonnello Balduino Caprini. I carabinieri assunsero compiti di polizia. Il 10 febbraio, la Commissione suddivise per la polizia interessata alla citt\u00e0 in 3 zone: Stambul (la citt\u00e0 vecchia) venne assegnata ai francesi, Pera-Galata agli inglesi e Kadik\u00f6y e Scutari agli italiani.\nL'accorpamento dei contingenti.\nDall'agosto 1919 il contingente prese poi il nome di \"Corpo di Spedizione italiano nel Mediterraneo Orientale\", fondendosi con quello dell'Egeo, con il quale fino ad allora condivideva parte della struttura logistica e operativa nel Dodecaneso.\nDopo oltre tre anni e dopo vari ripiegamenti, dovuti appunto alle forti riduzioni organiche, nel corso del 1922 gli ultimi reparti abbandonarono anche le citt\u00e0 rivierasche, temendo l'avanzata kemalista, che a nord aveva sconfitto il ben pi\u00f9 cospicuo corpo di spedizione ellenico.\nA Costantinopoli rimasero fino all'ottobre 1923, quando furono rilevate dalle truppe della Repubblica turca.\nOrganica del Corpo di spedizione al 1\u00ba settembre 1919.\nQuartiere generale: ufficiali 37, truppa 208, cavalli ufficiali 6, quadrupedi 29\nFanteria: ufficiali 236, truppa 7.842, cavalli ufficiali 11, quadrupedi 757\nBersaglieri ciclisti: ufficiali 19, truppa 478\nBersaglieri: ufficiali 33, truppa 343, quadrupedi 100\nCavalleria: ufficiali 17, truppa 375, cavalli ufficiali 17, quadrupedi 283\nArtiglieria: ufficiali 19, truppa 796, cavalli ufficiali 4, quadrupedi 383\nGenio: ufficiali 30, truppa 1.069, quadrupedi 352\nSanit\u00e0: ufficiali 26, truppa 406, quadrupedi 170\nSussistenza: ufficiali 13, truppa 344, quadrupedi 112\n50\u00b0 autoreparto: ufficiali 6, truppa 326\nCorpo regie guardie di finanza: ufficiali 9, truppa 436\nCarabinieri reali: ufficiali 17, truppa 418, cavalli ufficiali 4, quadrupedi 60\nTotale: ufficiali 462, truppa 13.041\nComposizione del Corpo di spedizione.\nComando del Corpo di spedizione:\nFanteria:\nCavalleria:\nArtiglieria:\nGenio:\nR. Guardia di Finanza:\nServizi\nSanit\u00e0:\nCommissariato:\nArtiglieria:\nGenio:\nVeterinaria:\nPostale:\nTappe:\nReparti dipendenti solo disciplinarmente\nmitragliatrici su 8 armi)\nAliquota per i vari servizi\ne 1 compagnia mitragliatrici."}
{"id": "4005023", "revid": "682087", "url": "https://it.wikipedia.org/wiki?curid=4005023", "title": "Piastrinoferesi", "text": ""}
{"id": "4005025", "revid": "599013", "url": "https://it.wikipedia.org/wiki?curid=4005025", "title": "Dariusz Marciniak", "text": "Carriera.\nHa giocato nella prima divisione polacca ed in quella belga."}
{"id": "4005032", "revid": "1543377", "url": "https://it.wikipedia.org/wiki?curid=4005032", "title": "Gruppo della plumbogummite", "text": "Il gruppo della plumbogummite \u00e8 un gruppo di minerali facente parte del supergruppo dell'alunite definito dall'International Mineralogical Association individuati in base alla dominanza PO4."}
{"id": "4005034", "revid": "76963", "url": "https://it.wikipedia.org/wiki?curid=4005034", "title": "Takako \u014cta", "text": "Fa parte dell'agenzia 81 Produce.\nTakako \u014cta \u00e8 principalmente nota per essere la doppiatrice di Creamy Mami, la cantante immaginaria protagonista del celebre anime \"L'incantevole Creamy\" prodotto dalla Pierrot. Nei panni di Creamy, Takako \u014cta ha avuto la possibilit\u00e0 di interpretare numerosi brani musicali J-pop, fra cui \"Delicate ni sukishite\", sigla dell'anime e brano con cui fu lanciata la carriera discografica della \u014cta con il nomignolo di \"Otako\".\nNel 1994 Takako \u014cta si \u00e8 ritirata dalle scene per sposarsi due anni dopo. Nel 1998 tuttavia la \u014cta ha riavviato la propria carriera musicale, comparendo in una trasmissione televisiva ed esibendosi in una serie di concerti."}
{"id": "4005035", "revid": "287204", "url": "https://it.wikipedia.org/wiki?curid=4005035", "title": "Zairite", "text": ""}
{"id": "4005041", "revid": "767487", "url": "https://it.wikipedia.org/wiki?curid=4005041", "title": "Fernando Gim\u00e9nez", "text": ""}
{"id": "4005044", "revid": "461603", "url": "https://it.wikipedia.org/wiki?curid=4005044", "title": "Ricardo Mazzacotte", "text": ""}
{"id": "4005051", "revid": "287204", "url": "https://it.wikipedia.org/wiki?curid=4005051", "title": "Fernando Gimenez", "text": ""}
{"id": "4005052", "revid": "74947996", "url": "https://it.wikipedia.org/wiki?curid=4005052", "title": "Seggiano (Pioltello)", "text": ""}
{"id": "4005053", "revid": "110157", "url": "https://it.wikipedia.org/wiki?curid=4005053", "title": "Liga Siatk\u00f3wki Kobiet 2011-2012", "text": "La Liga Siatk\u00f3wki Kobiet 2011-2012 si \u00e8 svolta dall'11 ottobre 2011 al 28 aprile 2012: al torneo hanno partecipato 10 squadre di club polacche e la vittoria finale \u00e8 andata per la prima volta all'Atom Trefl Sopot.\nRegolamento.\nLa competizione prevede che tutte le squadre si incontrino due volte in gironi di andata e ritorno, al termine dei quali le prime otto disputano i play-off scudetto. Le squadre eliminate ai quarti di finale prendono parte ai play-off per il quinto posto, che assegnano l'ingresso in Challenge Cup. Le ultime due classificate si affrontano ai play-out, dove la perdente retrocede in \"I Liga\"; la squadra vincitrice passa al turno successivo in cui affronta la vincitrice dei play-off del campionato cadetto, chi perde retrocede o ritorna nella \"I Liga\"."}
{"id": "4005057", "revid": "1543377", "url": "https://it.wikipedia.org/wiki?curid=4005057", "title": "Auron (Final Fantasy)", "text": " \u00e8 un personaggio principale del videogioco \"Final Fantasy X\", prodotto dalla SquareSoft (ora Square Enix).\nBiografia.\nAuron \u00e8 un guardiano trentacinquenne di Bevelle ed ha vissuto per dieci anni nella citt\u00e0 di Zanarkand, dove ha incontrato Tidus per la prima volta. In una sfera di Jecht (registrazioni fatte dal padre di Tidus durante il pellegrinaggio) si accenna alla vita passata di Auron, descrivendolo come un templare decaduto per non aver voluto sposare la figlia del superiore. Auron, almeno caratterialmente, \u00e8 serio e razionale; tuttavia vi sono varie occasioni durante il viaggio con Yuna nelle quali libera i suoi sentimenti, ricordando i tempi passati del suo precedente pellegrinaggio con frasi come \"Legendary guardian? I was just a boy\". Ha una cicatrice sull'occhio destro e fuori dalle battaglie tiene il braccio sinistro appeso come se fosse rotto. Come arma usa una Katana, spada lunga quasi come il suo corpo, che porta appoggiata alla spalla. Sul fianco destro porta una fiasca di sak\u00e8, che usa per le sue Turbo (attacchi speciali) Redenzione e Huragano. Le sue frasi preferite sono: \"Enough\", \"Farewell\", \"No time to waste, let's go\", \"That's how is done\" .\nParla poco col resto del gruppo, ma \u00e8 dotato di buon senso dell'umorismo. Viene chiamato \"Sir Auron\" da Yuna, sebbene, in teoria, lui sia solo un guardiano. Possiede varie tecniche speciali, tra cui una di nome Quasar, che pu\u00f2 spazzare via il nemico dal campo di battaglia facendolo volare, e Huragano, che crea appunto un uragano intorno a lui e che viene poi scagliato contro il nemico, infuocandolo con un lancio del suo sak\u00e8.\nInsieme a Jecht e a Braska, aveva gi\u00e0 partecipato alla distruzione della piaga di Spira, il mostro malvagio di nome Sin, ma perse la vita ucciso da Yunalesca, in seguito al tentativo di vendicare i suoi due amici morti nella battaglia contro Sin. Dopo la sua morte, per\u00f2, in quanto non-trapassato pot\u00e9, viaggiando attraverso Sin, raggiungere la Zanarkand dei sogni per mantenere una promessa fatta a Jecht, il padre di Tidus, per prendersi cura del bambino. Come previsto da Auron, Sin si present\u00f2 dieci anni dopo anche nella Zanarkand dei sogni e rase al suolo la citt\u00e0 durante una partita di Blitzball nella quale stava giocando anche Tidus. La forza di Sin genera quindi un tunnel spazio-temporale che trascina Auron e Tidus mille anni avanti nel tempo (teoria iniziale di Tidus, che poi verr\u00e0 a sapere che in realt\u00e0 \u00e8 stato semplicemente portato fuori dalla Zanarkand dei sogni dagli intercessori). Auron aiuter\u00e0 Tidus e Yuna, la figlia del suo vecchio compagno Braska, ad annientare nuovamente Sin, questa volta definitivamente, e poi scomparir\u00e0 al compimento della sua missione, facendosi trapassare da Yuna.\nAbilit\u00e0.\nAuron \u00e8 uno dei pi\u00f9 potenti guerrieri nel gruppo nel combattimento corpo a corpo, ma non \u00e8 particolarmente agile. Anche se non dispone di alcuna magia e ha un ammontare di MP relativamente basso, Auron possiede molte abilit\u00e0 volte a indebolire l'avversario e a proteggere gli alleati. La sua turbotecnica si chiama Arcano (\"Bushido\" nella versione originale e in \"Kingdom Hearts\"), e si divide in quattro diverse tecniche, tutte di potenza variabile in relazione alla velocit\u00e0 con cui il giocatore preme tutti i tasti che appaiono sullo schermo durante l'animazione. La katana pi\u00f9 potente da lui utilizzata \u00e8 la potentissima Masamune.\nPopolarit\u00e0.\nAuron \u00e8 stato classificato tra i 30 personaggi che hanno segnato il decennio videoludico dal 2001 al 2011 secondo \"Gameinformer\" per le sue gesta memorabili e decisive nel gioco, sia come guardiano di Braska, che della figlia del medesimo invocatore, Yuna. Vi \u00e8 entrato a far parte anche per il suo carattere: saggio, solitario, ma allo stesso tempo forte, deciso e coraggioso. \u00c8 stato definito il miglior personaggio del mondo di \"Final Fantasy\" nei dieci anni a partire dal 2001 al 2011 ed \u00e8 arrivato trentatreesimo nella classifica dei personaggi di videogiochi pi\u00f9 popolari di sempre.\nAltre apparizioni.\nCompare anche in \"Kingdom Hearts II\". In questa storia veste i panni di un'anima dannata condannata all'inferno, probabilmente in relazione al fatto di essere scampato alla morte vivendo due volte; Ade lo richiama dalle segrete dell'oltretomba per fargli combattere Hercules, ma Auron come prevedibile si ribella e aiuta Sora a sconfiggere Cerbero, scagliato da Ade contro di loro. Memorabile e decisamente ironico \u00e8 lo scambio di battute tra Auron e un infuriato Ade, che per la prima volta incontra un'anima determinata a tenergli testa.\nNella seconda visita al mondo di Hercules, invece, Auron \u00e8 controllato da Ade, che tiene in pugno la sua volont\u00e0 per mezzo di una statuetta. Mentre Hercules combatte contro di lui nell'Infernodromo per tenerlo impegnato, Sora riesce a ritrovare la statuetta, scoprendo cos\u00ec tutta la tristezza presente nel cuore dell'eroe, e la riconsegna al proprietario un attimo prima che questi infligga a Hercules il colpo di grazia. Tornato in s\u00e9, Auron si schiera nuovamente con Sora e compagni per sconfiggere definitivamente Ade."}
{"id": "4005060", "revid": "1573940", "url": "https://it.wikipedia.org/wiki?curid=4005060", "title": "Cheiromeles", "text": "Cheiromeles () \u00e8 un genere di pipistrelli della famiglia dei Molossidi. \nDescrizione.\nDimensioni.\nAl genere Cheiromeles appartengono pipistrelli di medie dimensioni con la lunghezza dell'avambraccio tra 73 e 86\u00a0mm e un peso fino a 200 g.\nCaratteristiche craniche e dentarie.\nIl cranio \u00e8 massiccio ed alquanto piano, con una cresta sagittale poco sviluppata sino alla regione occipitale dove diventa improvvisamente prominente. Il rostro \u00e8 lungo pi\u00f9 della met\u00e0 dell'intera lunghezza del cranio. Gli incisivi superiori sono corti e robusti, quelli inferiori sono ben sviluppati e separati tra loro. I canini sono grandi.\nSono caratterizzati dalla seguente formula dentaria:\nAspetto.\nIl corpo \u00e8 robusto e tozzo ed \u00e8 privo di una peluria evidente. Minuscoli peli sono presenti sulla testa, sull'uropatagio e sulle parti inferiori. Un collare di setole nerastre lunghe fino a 10 mm \u00e8 presente intorno alla parte inferiore del collo, in prossimit\u00e0 di una consistente sacca ghiandolare golare, nella quale viene prodotta una secrezione fortemente odorosa, le cui funzioni sono sconosciute. \u00c8 presente in entrambi i sessi, sebbene nelle femmine sia ridotta ad un piccolo orifizio. La pelle \u00e8 ispessita ed elastica. Le labbra sono lisce e le orecchie sono separate. Queste ultime sono strette, triangolari, con un piccolo trago e un antitrago semi-circolare. Lungo i fianchi del corpo sono presenti delle tasche cutanee, formate dall'estensione di una piega della pelle del braccio. Si aprono in avanti e sono profonde circa 25-50 mm. L'animale inserisce dentro di esse le ali ripiegate, utilizzando il piede, la cui morfologia \u00e8 alquanto particolare per un microchirottero. L'alluce \u00e8 opponibile, ha un'unghia appiattita anzich\u00e9 un artiglio ricurvo come le altre dita ed un lungo ciuffo di peli rigidi alla sua base. Le membrane alari sono attaccate sulla schiena vicino alla spina dorsale e sono lunghe e strette. Gli arti inferiori sono corti e robusti. La coda \u00e8 lunga e si estende per pi\u00f9 della met\u00e0 oltre l'uropatagio. Le femmine hanno un paio di mammelle all'interno delle tasche cutanee.\nDistribuzione.\nIl genere \u00e8 diffuso nella Penisola malese, Sumatra, Giava, Borneo, Filippine, Sulawesi e alcune delle Isole Molucche.\nTassonomia.\nIl genere comprende due specie, che si differenziano dal colore della pelle e dalle dimensioni."}
{"id": "4005061", "revid": "599013", "url": "https://it.wikipedia.org/wiki?curid=4005061", "title": "Norbert Nagy", "text": ""}
{"id": "4005064", "revid": "287451", "url": "https://it.wikipedia.org/wiki?curid=4005064", "title": "Giampietro Torri", "text": ""}
{"id": "4005068", "revid": "1442080", "url": "https://it.wikipedia.org/wiki?curid=4005068", "title": "Kypello Kyprou 1989-1990", "text": "La Kypello Kyprou 1989-1990 fu la 48\u00aa edizione della coppa nazionale cipriota. Vide la vittoria finale del Nea Salamis, che vinse il suo primo titolo.\nFormula.\nIl torneo prevedeva 5 differenti turni, tutti su partite di andata e ritorno, tranne la finale che si disput\u00f2 su gara unica il 10 giugno 1990 a Limassol."}
{"id": "4005070", "revid": "633073", "url": "https://it.wikipedia.org/wiki?curid=4005070", "title": "Antitrago", "text": ""}
{"id": "4005081", "revid": "124390120", "url": "https://it.wikipedia.org/wiki?curid=4005081", "title": "James Lankford", "text": "Biografia.\nNato a Dallas, Lankford frequent\u00f2 la University of Texas at Austin e successivamente studi\u00f2 religione. Dopo essersi diplomato in una scuola di teologia, Lankford si trasfer\u00ec a Edmond, in Oklahoma. Qui divenne direttore di un campus giovanile a tema cristiano.\nNel 2010, quando la deputata Mary Fallin annunci\u00f2 la sua volont\u00e0 di abbandonare il Congresso per candidarsi a governatore dell'Oklahoma, Lankford decise di prendere parte alle elezioni per la Camera dei Rappresentanti schierandosi con il Partito Repubblicano e alla fine venne eletto.\nNel 2014 annunci\u00f2 il suo ritiro dalla Camera per candidarsi al Senato, dove riusc\u00ec a farsi eleggere.\nLankford \u00e8 sposato con una logopedista, Cindy, dalla quale ha avuto due figlie."}
{"id": "4005086", "revid": "436907", "url": "https://it.wikipedia.org/wiki?curid=4005086", "title": "Gran Premio (Giuliano Palma)", "text": "Gran Premio \u00e8 il primo album in studio del cantautore italiano Giuliano Palma, pubblicato nel 2002 dalla Sony Music."}
{"id": "4005087", "revid": "729019", "url": "https://it.wikipedia.org/wiki?curid=4005087", "title": "Gran Premio motociclistico di San Marino 1985", "text": "Il Gran Premio motociclistico di San Marino 1985 fu la dodicesima e ultima gara del Motomondiale 1985. Si disput\u00f2 il 1\u00ba settembre 1985 sul Misano World Circuit (inizialmente era stato scelto l'Autodromo Enzo e Dino Ferrari di Imola, poi giudicato troppo pericoloso) e vide le vittorie di Eddie Lawson nella classe 500, di Carlos Lavado nella classe 250, di Fausto Gresini nella classe 125 e di Jorge Mart\u00ednez nella classe 80.\nGresini \u00e8 campione del mondo 125. Franco Uncini, in passato campione del mondo della 500, annuncia il ritiro dalle corse."}
{"id": "4005094", "revid": "641838", "url": "https://it.wikipedia.org/wiki?curid=4005094", "title": "Teenage ream", "text": ""}
{"id": "4005099", "revid": "1628923", "url": "https://it.wikipedia.org/wiki?curid=4005099", "title": "Leonard Eugene Dickson", "text": ""}
{"id": "4005100", "revid": "124123", "url": "https://it.wikipedia.org/wiki?curid=4005100", "title": "Lucrezia Di Siena", "text": "In un contratto stipulato con un notaio di Roma, il 10 ottobre 1564, risulta per la prima volta una tal \"domina Lucretia Senensis\" ingaggiata da una compagnia che si proponeva di far commedie nel periodo di carnevale. \nProbabilmente una \"cortigiana\" di alto livello, un personaggio di elevata cultura in grado di comporre versi e di suonare strumenti, esponente della categoria delle \"meretrici oneste\", ossia delle \"dame di compagnia\" nell'accezione pi\u00f9 nobile del termine le quali, con la crisi delle corti e soprattutto con l'azione moralizzatrice del Concilio di Trento, furono allontanate dal loro ambiente naturale e costrette a trovare nuove forme di sostentamento. Il nascente \"show business\" divenne un ambito congeniale per poter mettere a frutto il talento di donne all'epoca straordinariamente \"emancipate\", destinate a divenire vere e proprie professioniste dello spettacolo. Soltanto alla fine del XVI secolo le donne avrebbero preso posto a pieno titolo nelle compagnie teatrali"}
{"id": "4005102", "revid": "767487", "url": "https://it.wikipedia.org/wiki?curid=4005102", "title": "Osmar L\u00f3pez", "text": ""}
{"id": "4005105", "revid": "287204", "url": "https://it.wikipedia.org/wiki?curid=4005105", "title": "Osmar Lopez", "text": ""}
{"id": "4005107", "revid": "767487", "url": "https://it.wikipedia.org/wiki?curid=4005107", "title": "The Secrets - Segreti", "text": "The Secrets - Segreti (\"Ha-Sodot\") \u00e8 un film del 2007 diretto da Avi Nesher.\nTrama.\nNaomi \u00e8 una giovane ebrea a cui \u00e8 appena morta la madre ed \u00e8 destinata presto ad un matrimonio impostole dal padre. Forse per la perdita appena avuta o probabilmente per il suo innato interesse per le Sacre Scritture, ma anche perch\u00e9 non prova nessun sentimento per il futuro marito (anzi, \u00e8 contenta quando \"non\" lo vede), la giovane chiede al padre di essere mandata a studiare i Testi in una comunit\u00e0 di ragazze e posticipare il matrimonio. Giunta al seminario fa amicizia con le proprie compagne di stanza tranne che con la ribelle Michelle, che sembra totalmente disinteressata allo studio. Ma Naomi viene affiancata proprio a Michelle nel progetto di aiuto ai bisognosi della cittadina. Le due vengono mandate a prendersi cura della signora Anouk, una donna malata di cancro e di cuore che in passato ha tradito il marito e compiuto un omicidio preterintenzionale. Per lei, che presto \u00e8 destinata alla morte, sembra non esserci alcun modo di scampare al severo giudizio divino, finch\u00e9 Naomi e Michelle (divenute ormai intime amiche, al punto di avere tra loro rapporti sessuali) non trovano il modo, grazie alle Scritture, di mondare i suoi peccati. Ma per questo motivo, aver trasgredito alle leggi che non davano scampo ad Anouk (che intanto \u00e8 morta), entrambe vengono espulse dal seminario.\nSui rapporti sessuali tra donne, Naomi convince Michelle che averne non \u00e8 peccato: secondo le Scritture \u00e8 la dispersione del seme ad offendere Dio: quindi \u00e8 peccato il sesso tra due uomini, non tra due donne (cos\u00ec dice Naomi). \nNel frattempo, un giovane clarinettista, Yanki, corteggia apertamente Michelle, fino a chiederle di sposarlo. Lei accetta, facendo infuriare Naomi, che le aveva proposto di andare a vivere insieme.\nIl matrimonio viene celebrato e in quell'occasione le due ragazze si rappacificano e ballano insieme. La storia d'amore tra di loro \u00e8 finita, la loro amicizia no.\nAccoglienza.\nIncassi.\nIl film ha incassato, in america, 122.094 dollari americani.\nCritica.\nMetacritic d\u00e0 al film un voto di 72/100 su un totale di 15 critici. FilmTv.it ha dato al film 3 stelle su 5."}
{"id": "4005111", "revid": "767487", "url": "https://it.wikipedia.org/wiki?curid=4005111", "title": "Alexander Hamilton U.S. Custom House", "text": "La Alexander Hamilton U.S. Custom House (in origine U.S. Custom House, in italiano \"Palazzo della dogana\") \u00e8 un edificio storico di New York, situato in 1 Bowling Green, nel distretto finanziario di Manhattan. Il palazzo, inserito nel National Register of Historic Places \u00e8 ora sede del National Museum of the American Indian. La sua fama \u00e8 inoltre accresciuta dal fatto di essere stato usato come esterno per il Museo delle Arti di Manhattan nel film \"Ghostbusters 2\".\nStoria e descrizione.\nIl palazzo fu progettato da Cass Gilbert, a seguito di un concorso indetto nel 1899 per la realizzazione della dogana del porto di New York, ormai diventato il pi\u00f9 importante della nazione. Il palazzo, concluso nel 1907, fu scelto per la sua monumentalit\u00e0, frutto dello stile di Gilbert, influenzato dalle teorie dell'\u00c9cole des Beaux-Arts francesi, e valse come rampa di lancio per la futura carriera del prima sconosciuto architetto.\nLa monumentale facciata, resa tale anche grazie ad un ordine gigante di colonne, \u00e8 un misto di stili francesi sia dell'epoca che classici; molte sculture allegoriche decorano la facciata, su tutte le statue dei quattro continenti. Il palazzo fu progettato in una strada gi\u00e0 allora molto trafficata e disposto in modo da creare un passaggio obbligato attorno all'edificio, in modo che potesse essere osservato da pi\u00f9 persone possibile."}
{"id": "4005112", "revid": "1372005", "url": "https://it.wikipedia.org/wiki?curid=4005112", "title": "Richard Brauer", "text": ""}
{"id": "4005113", "revid": "110157", "url": "https://it.wikipedia.org/wiki?curid=4005113", "title": "Coppa dei Campioni della CSI 1995", "text": "La III edizione della Coppa dei Campioni della CSI ha visto trionfare per la terza volta dall'inizio della competizione i giocatori dello ."}
{"id": "4005114", "revid": "339392", "url": "https://it.wikipedia.org/wiki?curid=4005114", "title": "T.I.R.", "text": ""}
{"id": "4005116", "revid": "339392", "url": "https://it.wikipedia.org/wiki?curid=4005116", "title": "Firefox for Mobile", "text": ""}
{"id": "4005118", "revid": "322321", "url": "https://it.wikipedia.org/wiki?curid=4005118", "title": "Diocesi di Novi", "text": "La diocesi di Novi (in latino: \"Dioecesis Novensis in Dalmatia\") \u00e8 una sede soppressa e sede titolare della Chiesa cattolica.\nStoria.\nNovi, identificabile con la citt\u00e0 di Castelnuovo nell'odierno Montenegro, \u00e8 un'antica sede vescovile della provincia romana della Dalmazia Superiore.\nDal 1933 Novi \u00e8 annoverata tra le sedi vescovili titolari della Chiesa cattolica; dal 19 marzo 2016 l'arcivescovo, titolo personale, titolare \u00e8 Paul Fitzpatrick Russell, nunzio apostolico."}
{"id": "4005120", "revid": "694511", "url": "https://it.wikipedia.org/wiki?curid=4005120", "title": "Franklin and friends", "text": ""}
{"id": "4005121", "revid": "694511", "url": "https://it.wikipedia.org/wiki?curid=4005121", "title": "Vita allo Zoo", "text": ""}
{"id": "4005123", "revid": "599013", "url": "https://it.wikipedia.org/wiki?curid=4005123", "title": "Bobsam Elejiko", "text": "Carriera.\nHa giocato quattro stagioni nelle Jupiler League con la maglia del Westerlo.\nMorte.\nMor\u00ec per un collasso cardiocircolatorio mentre giocava una partita di calcio contro il Kaart."}
{"id": "4005124", "revid": "196390", "url": "https://it.wikipedia.org/wiki?curid=4005124", "title": "Minamiite", "text": ""}
{"id": "4005129", "revid": "125414449", "url": "https://it.wikipedia.org/wiki?curid=4005129", "title": "You're So Vain", "text": "You're so vain (\"Sei cos\u00ec vanitoso\") \u00e8 una canzone pop-rock, scritta ed incisa da Carly Simon nel 1972 ed inclusa nel terzo album della cantautrice statunitense, intitolato \"No Secrets\". Si tratta di uno dei brani pi\u00f9 rappresentativi e di maggiore successo nella carriera della cantante.\nIl singolo, pubblicato su etichetta Elektra Records e prodotto da Richard Perry, raggiunse il primo posto delle classifiche.\nNumerosi sono i cantanti che hanno eseguito una cover del brano, a cominciare da Liza Minnelli nel 1973 e a finire con la versione rock di Marilyn Manson nel 2012.:\nStoria.\nComposizione.\nInizialmente, la melodia fu scritta dalla Simon per una canzone che si doveva intitolare \"Bless You Ben\". In seguito, la stessa Simon pens\u00f2 di cambiare le parole \"Bless you Ben, you came in, where nobody else left off,\" con \"'You're so vain, you probably think this song is about you\", ovvero \"Sei cos\u00ec vanitoso, probabilmente pensi che questa canzone sia su di te\", pensando ad un uomo con cui aveva avuto una relazione. Non \u00e8 mai tuttavia stato chiarito a chi fosse dedicata la canzone. Si sono fatte varie ipotesi: qualcuno ha pensato che il soggetto fosse Warren Beatty, altri che fosse Mick Jagger, altri che fosse Kris Kristofferson, altri ancora che si trattasse di Cat Stevens, altri ancora che si trattasse di James Taylor, ovvero tutte persone che avevano avuto una relazione con la Simon.\nLa Simon assicur\u00f2 solamente che la canzone non trattasse di quest'ultimo, con il quale si era sposata un mese prima della pubblicazione del brano. Secondo il produttore Richard Perry, invece, sarebbe stata dedicata a vari a uomini, ma in particolar modo a Warren Beatty. Il titolo originale del brano, al momento della registrazione del demo, era \"Ballad of a Vain Man\", poi cambiato in \"You're So Vain\", dalle parole del ritornello.\nIncisione.\nIl brano fu registrato a Londra. All'incisione del brano parteciparono come seconda voce Harry Nilsson e per tutta la durata dei cori, Mick Jagger.\nIl singolo nelle classifiche.\nIl singolo rimase per tre settimane in vetta alla classifica Billboard Hot 100, in Australia per sette settimane ed in Canada e raggiunse la terza posizione nel Regno Unito e la settima posizione nei Paesi Bassi. Il 1\u00ba agosto 1973 fu certificato disco d'oro dalla RIAA. Nel 2004 ha vinto il Grammy Hall of Fame Award.\nTesto.\nIl testo d\u00e0 voce ad una donna, che descrive gli atteggiamenti di un uomo che era stato suo in passato, ma non sembra volergli dare soddisfazione dicendo che questa canzone \u00e8 dedicata proprio a lui, ma come probabilmente sia lui, vanitoso qual \u00e8, a pensare ci\u00f2. Di quest'uomo ne parla come un uomo di successo, ma dando a tale descrizione una connotazione fortemente negativa: comincia, dicendo nella prima strofa come questi, durante una festa, si atteggiasse come se si trovasse su uno yacht e come fosse desiderato da tutte le ragazze presenti. E pensa infine a dove possa trovarsi adesso: probabilmente - dice - assieme alla moglie del suo migliore amico. Il ritornello si caratterizza per la ripetizione delle parole \"don't you\", eseguite dal coro.\nCover.\nTra gli artisti che hanno eseguito una cover di \"You're So Vain\", figurano, tra gli altri (in ordine alfabetico):"}
{"id": "4005130", "revid": "767487", "url": "https://it.wikipedia.org/wiki?curid=4005130", "title": "Minor L\u00f3pez", "text": ""}
{"id": "4005132", "revid": "124123", "url": "https://it.wikipedia.org/wiki?curid=4005132", "title": "Harish-Chandra", "text": ""}
{"id": "4005135", "revid": "287204", "url": "https://it.wikipedia.org/wiki?curid=4005135", "title": "Minor Lopez", "text": ""}
{"id": "4005137", "revid": "7", "url": "https://it.wikipedia.org/wiki?curid=4005137", "title": "Majel Barrett-Roddenberry", "text": ""}
{"id": "4005140", "revid": "984922", "url": "https://it.wikipedia.org/wiki?curid=4005140", "title": "Indagini a quattro zampe", "text": "Indagini a quattro zampe (\"Dog Tracer\") \u00e8 una serie televisiva animata prodotta da Marina Productions e TF1.\nTrama.\nCasey \u00e8 un tassista speciale e Joe \u00e8 un detective geniale, che si dimostrano pi\u00f9 furbi della polizia per la caccia ai malviventi, altro che cacciarsi nei guai."}
{"id": "4005145", "revid": "110157", "url": "https://it.wikipedia.org/wiki?curid=4005145", "title": "Maxwell Rosenlicht", "text": ""}
{"id": "4005146", "revid": "767487", "url": "https://it.wikipedia.org/wiki?curid=4005146", "title": "Workers - Pronti a tutto", "text": "Workers - Pronti a tutto \u00e8 un film del 2012, diretto da Lorenzo Vignolo.\nTrama.\nIl film \u00e8 diviso in tre episodi incentrati sul tema del precariato giovanile, che hanno come trait d'union l'agenzia interinale Workers.\nNel primo episodio (\"Badante\") Giacomo \u00e8 un bamboccione minacciato di sfratto che, non trovando di meglio, accetta di lavorare come badante. Peccato che l'invalido cui presta servizio sia un uomo estremamente sgradevole, accanito giocatore di poker, volgare e attaccabrighe oltre che dedito a droga e alcool: riuscir\u00e0 Giacomo a sopportare le sue continue vessazioni?\nIl secondo episodio (\"Cuore toro\") ha invece per protagonista Italo, addetto alla raccolta del seme in un allevamento di tori da monta, che, pur di conquistare la bella Tania, scambiato da questo per medico, si finge chirurgo. Le cose si complicano quando Ramon, il migliore dei tori dell'allevamento, comincia a mostrare segni di gelosia nei confronti del ragazzo.\nL'ultimo episodio (\"Il trucco\") vede invece Alice, aspirante truccatrice di teatro, finire a truccare cadaveri in un'agenzia di pompe funebri. Scherzo del destino, la ragazza \u00e8 identica alla moglie defunta di un giovane siciliano che la convince ad impersonarla davanti al padre, mafioso e latitante.\nPromozione.\nIl 27 aprile 2012 \u00e8 stato diffuso online il trailer del film.\nDistribuzione.\nIl film \u00e8 uscito in Italia l'11 maggio 2012 distribuito da Luce Cinecitt\u00e0, mentre il 28 settembre 2012 \u00e8 uscito nelle sale di Taiwan.\nColonna sonora.\nLa colonna sonora originale del film \u00e8 stata realizzata dalla band braidese Mambassa, il cd \u00e8 edito dalla Warner Chappell Music."}
{"id": "4005151", "revid": "729019", "url": "https://it.wikipedia.org/wiki?curid=4005151", "title": "Stanley Cup 2007", "text": "La finale della Stanley Cup 2007 \u00e8 stata una serie al meglio delle sette gare che ha determinato il campione della National Hockey League per la stagione 2006-07. Al termine dei playoff, gli Ottawa Senators, campioni della Eastern Conference, si sfidarono contro gli Anaheim Ducks, campioni nella Western Conference. I Ducks nella serie finale di Stanley Cup usufruirono del fattore campo, in virt\u00f9 del maggior numero di punti ottenuti nella stagione regolare, 110 punti contro i 105 dei Senators. La serie inizi\u00f2 il 28 maggio e fin\u00ec il 6 giugno con la conquista da parte dei Ducks della Stanley Cup per 4 a 1.\nQuesta fu la seconda apparizione alle finali di Stanley Cup da parte della franchigia di Anaheim (quando erano ancora noti con il nome di Mighty Ducks), dopo la sconfitta avvenuta nel 2003 contro i New Jersey Devils. Invece per i Senators si tratt\u00f2 della prima finale in assoluto dopo l'ultimo titolo vinto dalla formazione originaria ottanta anni prima e successivamente rifondata come expansion team nel 1992. Anaheim sconfisse Ottawa in cinque gare conquistando il primo trofeo della Stanley Cup nella sua storia, e diventando l'undicesima formazione a vincere la coppa dopo la fine dell'era delle Original Six nel 1967. Per la prima volta della storia il titolo and\u00f2 ad una squadra con sede in California.\nAl termine della serie il difensore canadese Scott Niedermayer fu premiato con il Conn Smythe Trophy, trofeo assegnato al miglior giocatore dei playoff.\nContendenti.\nOttawa Senators.\nGli Ottawa Senators conclusero la stagione regolare nella quarta posizione della Conference, e sconfissero al primo turno i Pittsburgh Penguins per 4-1, mentre al secondo turno ebbero la meglio sui New Jersey Devils con lo stesso punteggio. Nella finale della Eastern Conference si sfidarono contro i Buffalo Sabres, vincitori del Presidents' Trophy, e superarono i rivali di division sempre per 4-1, vincendo il primo titolo di Conference. Ottawa fu guidata in attacco dalla linea formata dal capitano Daniel Alfredsson, Dany Heatley e Jason Spezza, capaci di totalizzare 23 reti nei primi tre turni, difesi in porta da Ray Emery. Altri giocatori dei Senators nei ruoli cardine della squadra furono gli attaccanti Mike Fisher e Dean McAmmond, oltre ai difensori Chris Phillips e Anton Vol\u010denkov.\nAnaheim Ducks.\nGli Anaheim Ducks conclusero la stagione regolare in seconda posizione in Conference e superarono al primo turno i Minnesota Wild con il punteggio di 4-1. Al secondo turno sempre in 5 partite eliminarono i Vancouver Canucks qualificandosi cos\u00ec alla finale della Western Conference contro i Detroit Red Wings, vinta con il punteggio di 4-2. I Ducks totalizzarono il maggior numero di penalit\u00e0 subite nel corso della stagione regolare, e giunsero alla finale con un giocatore squalificato; dall'altra parte potevano tuttavia vantare un'ottima percentuale di penalty killing. In difesa furono guidati dai candidati al Norris Trophy Scott Niedermayer, Chris Pronger e dal portiere Jean-S\u00e9bastien Gigu\u00e8re, mentre in attacco furono decisivi Andy McDonald, Teemu Sel\u00e4nne e Ryan Getzlaf. I Ducks potevano contare inoltre sull'apporto fornito da Rob Niedermayer, Samuel P\u00e5hlsson e Travis Moen."}
{"id": "4005152", "revid": "1310927", "url": "https://it.wikipedia.org/wiki?curid=4005152", "title": "Alejandro Galindo", "text": ""}
{"id": "4005154", "revid": "599013", "url": "https://it.wikipedia.org/wiki?curid=4005154", "title": "Enrico Nieri", "text": "Carriera.\nDopo gli esordi in Serie D con il Pietrasanta, passa al Varese con cui debutta in Serie B nel 1978, giocando dapprima come secondo portiere e diventando titolare nella stagione 1980-1981.\nIn seguito passa alla Triestina con cui vince il campionato di Serie C1 1982-1983 e gioca 7 gare all'inizio del successivo campionato di Serie B, prima di essere ceduto al Prato in Serie C1.\nNegli anni seguenti si alterna tra Serie C1 e Serie C2 con le maglie di Mestre, Messina (con cui vince il campionato di Serie C1 1985-1986), Siracusa, e torna a Messina dove disputa 24 gare nella Serie B 1987-1988.\nTermina la carriera da professionista giocando ancora per qualche anno in Serie C1 con Catania, Salernitana e Catanzaro. Conta complessivamente 55 presenze in Serie B con Varese, Triestina e Messina."}
{"id": "4005155", "revid": "461603", "url": "https://it.wikipedia.org/wiki?curid=4005155", "title": "Alejandro Miguel Galindo", "text": ""}
{"id": "4005156", "revid": "461603", "url": "https://it.wikipedia.org/wiki?curid=4005156", "title": "Miguel Galindo", "text": ""}
{"id": "4005157", "revid": "125614157", "url": "https://it.wikipedia.org/wiki?curid=4005157", "title": "Carlo Caramelli", "text": "Carriera.\nCalciatore.\nDopo gli esordi nel Campionato Interregionale con la Cuoiopelli, si trasferisce al Catanzaro con cui vince il campionato di Serie C1 1986-1987 con 3 reti e disputa le due stagioni successive tra i cadetti, totalizzando 50 presenze.\nNel 1989-1990 vince il Campionato Interregionale con il Viareggio ed in seguito passa alla Ternana, dove al secondo campionato, culminato da alcune marcature importanti, ottiene una promozione in Serie B e l'anno successivo l'immediata retrocessione in C1, per il fallimento societario, della squadra rosso verde, disputando altre 5 gare nella serie cadetta.\nChiude la carriera da professionista nel 1994 con il Ponsacco.\nAllenatore.\nHa allenato la Cuoiopelli fra il 1995 e il 1998.\nIn seguito ha allenato il Fucecchio tra il 1999 e il 2002.\nHa guidato il Viareggio alla vittoria del campionato di Eccellenza Toscana 2005-2006 e della Coppa Italia Dilettanti 2005-2006.\nHa poi allenato il per alcuni mesi all'inizio della Serie C2 2007-2008 prima di essere esonerato nel novembre 2007.\nNella stagione 2011-2012 \u00e8 stato l'allenatore della formazione Berretti del .\nNella stagione 2015-2016 torna ad allenare la Cuoiopelli nel campionato di Eccellenza Toscana, rimanendovi per due stagioni.\nIl 6 febbraio 2018 si lega al Valdinievole-Montecatini in Serie D, rimanendo in carica poco pi\u00f9 di tre settimane: rassegna infatti le dimissioni il 1\u00ba marzo seguente.\nIl 2 luglio seguente torna ufficialmente ad allenare nel professionismo, diventando vice-allenatore del in Serie C, affiancando Antonio Soda; terminata la stagione con una tranquilla salvezza nel girone A, Caramelli lascia il club piemontese, salvo poi tornarvi nel gennaio 2020 (con la medesima mansione) a seguito di un rimpasto dello staff tecnico.\nNel febbraio 2022, sempre come Vice di Antonio Soda, va all' Imperia."}
{"id": "4005158", "revid": "74801", "url": "https://it.wikipedia.org/wiki?curid=4005158", "title": "Walter Feit", "text": "Nato a Vienna da una famiglia ebraica, Walter Feit fu tra i circa bambini giunti come rifugiati in Inghilterra nel 1939 con il Kindertransport. Sopravvisse cos\u00ec all'Olocausto. Nel 1946 si trasfer\u00ec negli Stati Uniti. "}
{"id": "4005159", "revid": "1543377", "url": "https://it.wikipedia.org/wiki?curid=4005159", "title": "Morris Claiborne", "text": "Carriera professionistica.\nDraft NFL 2012.\nClaiborne non fu classificato come una futura prima scelta del primo giro fino alla sua stagione da junior. A met\u00e0 stagione egli attir\u00f2 l'attenzione degli scout NFL scouts e degli analisti, cancellando i dubbi sulla sua produzione da sophomore. Verso la fine della sua stagione da junior, Claiborne fu classificato come il miglior prospetto tra i cornerback nel Draft 2012, venendo unanimemente pronosticato entro le prime 6 chiamate.\nDallas Cowboys.\nIl 26 aprile 2012, i Dallas Cowboys scambiarono la loro 14\u00ba scelta del primo giro ed altre scelte dei giri inferiori coi Tampa Bay Buccaneers per arrivare al sesto posto e scegliere Claiborne. Il 23 luglio, il giocatore firm\u00f2 un contratto quadriennale del valore di 16,26 milioni di dollari, tutti garantiti, compresi 10,6 milioni di dollari di bonus alla firma.\nStagione 2012.\nClayborne fece il suo debutto da professionista il 5 settembre 2012, nella prima gara della nuova stagione con i Dallas Cowboys che si vendicarono dei New York Giants campioni in carica che li avevano esclusi dalla corsa ai playoff l'annata precedente, vincendo 24-17 in trasferta. Nella sua prima gara, Morris mise a segno 4 tackle. Nella sconfitta della seconda settimana contro i Seattle Seahawks, Morris mise a segno due tackle e un passaggio deviato. Nella settimana successiva, i Cowboys persero la seconda gara stagionale contro i Chicago Bears con Claiborne che totalizz\u00f2 4 tackle.\nNella vittoria della settimana 13 sui Philadelphia Eagles, Claiborne segn\u00f2 il suo primo touchdown dopo aver recuperato un fumble e averlo ritornato per 50 yard fino alla \"end zone\". La sua stagione da rookie si concluse con 15 partite giocate (tutte come titolare), 55 tackle, un intercetto e un fumble forzato.\nStagione 2013.\nNella prima gara della stagione, Morris si infortun\u00f2 alla spalla, finendo per perdere il posto come titolare. Il primo intercetto della stagione, Claiborne lo mise a segno nella settimana 5 su Peyton Manning, il primo stagionale subito dal quarterback dei Denver Broncos. La sua stagione termin\u00f2 con soli 26 tackle e un intercetto in 10 presenze, di cui 7 come titolare.\nStagione 2014.\nIl primo intercetto del 2014, Claiborne lo fece registrare nella vittoria in rimonta della settimana 3 contro i St. Louis Rams. La domenica successiva si ruppe un tendine del ginocchio, rimanendo fuori dai campi di gioco per tutto il resto della stagione.\nNew York Jets.\nIl 18 marzo 2017, Claiborne firm\u00f2 un contratto di un anno con i New York Jets.\nKansas City Chiefs.\nL'8 agosto 2019 Claiborne firm\u00f2 un contratto di un anno con i Kansas City Chiefs. Salt\u00f2 le prime quattro partite della stagione per essere stato sospeso dopo la positivit\u00e0 a un test antidoping. Nel resto della stagione regolare disput\u00f2 8 partite con 14 tackle. Il 2 febbraio 2020 fu inattivo nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni."}
{"id": "4005160", "revid": "126257", "url": "https://it.wikipedia.org/wiki?curid=4005160", "title": "Via Aquilia", "text": "La via Aquilia \u00e8 stata una via consolare, fatta costruire dal proconsole romano Manlio Aquilio Gallo, dal quale prese il nome, nell'anno 65 a.C. Tale strada terminava a Reggio Calabria."}
{"id": "4005161", "revid": "767487", "url": "https://it.wikipedia.org/wiki?curid=4005161", "title": "Jacob Spoonley", "text": ""}
{"id": "4005162", "revid": "1005847", "url": "https://it.wikipedia.org/wiki?curid=4005162", "title": "Ecologisti e Reti Civiche - Verdi Europei", "text": ""}
{"id": "4005172", "revid": "767487", "url": "https://it.wikipedia.org/wiki?curid=4005172", "title": "'en", "text": "'en o \u00e8 una lettera di alcuni alfabeti consonantici. Dalla 'en sono nate la \u038f greca e la O latina.\nLe sue contemporanee sono la Ayin fenicia, la \u05e2 ebraica e la \u02bfayn araba.\nLa \"'en\" in altri alfabeti.\nLa \"'en\" nel geroglifico.\nLa 'en nel geroglifico egizio rappresenta il glifo dell'occhio scritto D4 da non confondere col glifo della bocca D21 e neppure con quello dell'occhio di Ra D10"}
{"id": "4005173", "revid": "1603714", "url": "https://it.wikipedia.org/wiki?curid=4005173", "title": "Ceramica protoattica", "text": "La ceramica protoattica \u00e8 una classe di vasi attici la cui produzione \u00e8 compresa tra il 700 e il 610 a.C. circa, tra lo stile geometrico e le figure nere attiche. Se lo stile geometrico si era distinto per un forte senso dell'ordine, le generazioni successive, attive durante il periodo orientalizzante, mostrano la stessa tendenza alla sperimentazione che pervade l'intero mondo greco del VII secolo a.C. e una decisa continuit\u00e0 nella predisposizione attica verso la narrazione e il \"fare grande\". Compaiono, prevalentemente importati da Corinto, gli animali reali e fantastici di origine orientale, ma la generale tendenza sperimentale del VII secolo a.C. viene applicata in Attica a grandi anfore funerarie, ereditate dal periodo geometrico, che sfuggono alla pura decorazione vascolare. Si trovano in modo del tutto nuovo sui vasi protoattici i miti di Ulisse, di Perseo, di Menelao, l'uccisione di Egisto, Chirone e Achille, la lotta di Ercole e Nesso e di Bellerofonte con la Chimera. L'epoca orientalizzante \u00e8 per Atene un periodo di relativa chiusura e provincialit\u00e0, raramente sono state trovate testimonianze protoattiche al di fuori dall'Attica o dell'isola di Egina; la produzione del periodo risponde alle richieste del fabbisogno locale restando lontana da esigenze esterne dovute ad una grande richiesta da parte del mercato, come sarebbe accaduto a Corinto.\nStoria degli studi.\nLa ceramica protoattica \u00e8 stata individuata stilisticamente da J. B\u00f6hlau nel 1887; a partire dalla fine dell'Ottocento altri ritrovamenti a Egina, dove \u00e8 stata trovata la Brocca degli arieti, hanno permesso di proseguire e approfondire gli studi. Non \u00e8 ancora stata chiarita l'occasione del ritrovamento del gruppo di ceramiche indicate come di provenienza eginetica ora conservato ai Musei statali di Berlino, dove \u00e8 giunto nel 1936. La stessa incertezza, per quanto riguarda la provenienza, investe altre opere protoattiche, come la loutrophoros attribuita al Pittore di Analato e acquistata negli stessi anni dal Museo del Louvre. Gli studi sulla ceramica protoattica si basano sul fondamentale lavoro di J. M. Cook (del 1935), in seguito aggiornato anche ad opera di altri studiosi, con nuovi ritrovamenti ad Atene, nel Ceramico e nell'Agora, e nella necropoli di Eleusi che ha restituito la celebre Anfora di Polifemo.\nOrigini e sviluppo.\nLe ceramiche protocorinzie vengono esportate in tutta la Grecia ed arrivano ad Atene dove si sviluppa uno stile dall'influenza orientale meno marcata. Maggiore importanza rispetto all'influsso orientalizzante pu\u00f2 aver avuto sulla formazione dello stile protoattico il ritrovamento delle antichit\u00e0 micenee come testimoniato da forme e motivi decorativi gi\u00e0 presenti sui vasi attici tardo geometrici.\nNell'ultimo quarto dell'VIII secolo a.C. le figure sui vasi attici geometrici progressivamente si arrotondano, si fanno pi\u00f9 grandi e corpose, assumono posizioni stabili e movimenti pi\u00f9 audaci, proporzioni pi\u00f9 corrette. La tendenza al cambiamento nei vasi attici tardo geometrici \u00e8 osservabile ad esempio sul calderone frammentario al Museo archeologico di Atene. Gli elementi curvilinei nell'ornamentazione sono un segno della fase evolutiva insieme ad un tratto pi\u00f9 energico e meno controllato, visibile nella marcia delle donne e nella figura audace del cavallo che si impenna durante l'allevamento. In un vaso conservato a Oxford (Ashmolean Museum), sotto la tradizionale processione di carri, si trova l'orientalizzante fregio continuo con animali che si rincorrono. Rispetto alle precedenti anfore geometriche si riscontra un contrasto maggiore, un minore impiego di ornamentazione di riempimento e la scena principale \u00e8 pi\u00f9 grande in proporzione al vaso. L'auriga \u00e8 accolto all'interno della biga e non pi\u00f9 precariamente posato sopra di essa; nelle figure dei cavalli si notano i primi esempi di sovrapposizione.\nLe forme vascolari pi\u00f9 diffuse sono l'hydria, l'anfora, il cratere e soprattutto le forme adatte ai prevalenti scopi funerari come l'anfora a collo distinto in versione monumentale e la sottile loutrophoros, ma anche calderoni e grandi ciotole con coperchio. Dal 650 a.C. si incontra il cratere a skyphos, fornito di coperchio e alto piede, caratteristica quest'ultima presente anche in tazze o piatti e da ricondurre al rito funerario caratterizzato dall'esposizione delle offerte.\nProtoattico antico (700-675 a.C. circa).\nLe figure durante il primo periodo protoattico si fanno pi\u00f9 grandi e maggiormente strutturate, la composizione abbandona la precedente simmetria e diventa pi\u00f9 libera. Gli ornamenti caratteristici sono le foglie puntinate, le palmette e le coppie di spirali in forma di cuore. Gli uncini, gi\u00e0 presenti nel tardo geometrico, si fanno pi\u00f9 grandi e vengono usati come nella ceramica protocorinzia si usano i triangoli a raggiera. I soggetti preferiti sono le processioni, le parate di carri e cavalli, gli animali reali e fantastici in fila o affrontati. Le tecniche utilizzate sono la silhouette e il disegno a contorno, ottenuti con una pittura leggera, quasi color pastello.\nUn esempio del primo protoattico \u00e8 l'anfora attribuita al Pittore di Analato (Parigi, Louvre CA2985), dove tra motivi geometrici e novit\u00e0 orientalizzanti viene introdotta la tecnica a incisione sulla criniera dei cavalli. Il Pittore di Mesogeia \u00e8 un contemporaneo minore del Pittore di Analato con il quale condivide la preferenza per il pennello fine e per gli ornamenti a rete, ma il Pittore di Mesogeia nel confronto risulta pi\u00f9 rigido.\nMedio protoattico (675-650 a.C. circa).\nIl passaggio dal primo al medio protoattico \u00e8 caratterizzato da due tendenze opposte e contemporanee: uno stile minuto e delicato, realizzato con tecnica a contorno, e uno stile esuberante che fa uso di abbondante vernice bianca e talvolta rossa. Gli esponenti di quest'ultimo mostrano un tratto corsivo che viene loro dall'essersi liberati dalla disciplina geometrica. Questa modalit\u00e0 \u00e8 stata definita \"stile bianco e nero\", per una preponderante alternanza di questi due colori. Un esempio di questo stile \u00e8 la celebre \"Anfora di Eleusi\" del Pittore di Polifemo, poco pi\u00f9 piccola del Vaso del Dipylon (Atene 804), le cui raffigurazioni sul corpo sono le pi\u00f9 grandi decorazioni vascolari giunte sino a noi e rappresentano il mito di Perseo: il corpo senza testa di Medusa, le Gorgoni che inseguono Perseo e una rigida e sottile Atena, forse uno xoanon, a simbolizzare il favore divino. Sul collo si trova la scena dell'accecamento di Polifemo, convenzionalmente usata per indicare l'anonimo autore. Dello stesso periodo o immediatamente successiva \u00e8 l'attivit\u00e0 del Pittore della Brocca degli arieti. Se il Pittore di Polifemo si distingue per una straordinaria immaginazione grafica, il pi\u00f9 pacato Pittore della Brocca degli arieti acquisisce negli ultimi anni una inconfondibile capacit\u00e0 nella rappresentazione dei volti. La tecnica adottata da questi artisti non \u00e8 prettamente ceramografica, il Pittore di Polifemo, in particolare, usa l'intero vaso come campo figurato, una modalit\u00e0 pi\u00f9 adatta alla pittura murale.\nEsempi di ceramica protoattica in stile bianco e nero sono stati trovati ad Egina, rari ritrovamenti sono stati effettuati anche in Beozia, a Megara, Perachora e presso l'Heraion di Argo.\nProgredisce la struttura corporea delle figure, ma si accompagna a dettagli interni dotati di valenza decorativa. L'incisione viene usata in modo subordinato rispetto al vivace impiego del colore e del disegno a contorno. La scarsa ornamentazione di riempimento viene adattata al gusto attico con una crescita incontrollata degli elementi fitomorfi e l'alternanza in bianco e nero degli elementi ornamentali pi\u00f9 comuni. L'hydria diviene meno popolare e si diffonde maggiormente il cratere.\nProtoattico recente (650-610 a.C. circa).\nCon il Pittore di Polifemo e il Pittore della Brocca degli arieti si chiude il periodo migliore della ceramica protoattica. Il periodo definito \"protoattico recente\" si sovrappone in parte alle \"prime figure nere\" e la trattazione del primo o delle seconde dipende dalla posizione assunta dall'osservatore. \u00c8 il periodo che va dal Pittore di Kynosarges al Pittore di Nesso, quest'ultimo escluso essendo egli ormai in possesso di una tecnica consolidata e di uno stile costante che indicano l'avvento delle figure nere attiche e la chiusura della sperimentazione protoattica. Durante il protoattico recente il disegno si fa generalmente pi\u00f9 controllato e l'ornamento di riempimento pi\u00f9 invadente, un maggiore senso dell'ordine sembra essere un primo sintomo della ricezione dello stile preciso protocorinzio che sar\u00e0 tipico delle prime figure nere attiche. L'uso diffuso del colore rosso, che diventa da questo momento una componente regolare del regime decorativo, e una incisione particolarmente precisa e netta sono altri elementi presi dal protocorinzio recente. Di derivazione cicladica \u00e8 invece l'uso della protome equina o muliebre nel pannello figurato sul collo del vaso, gi\u00e0 presenti nel periodo medio, ma che presentano una nuova specializzazione nell'impiego delle tecniche: i cavalli sono solitamente eseguiti a figure nere, le donne a linea di contorno."}
{"id": "4005174", "revid": "733832", "url": "https://it.wikipedia.org/wiki?curid=4005174", "title": "\u05e2", "text": ""}
{"id": "4005182", "revid": "729019", "url": "https://it.wikipedia.org/wiki?curid=4005182", "title": "Fort l'\u00c9cluse", "text": "Fort l'\u00c9cluse, anche chiamato Fort de l'\u00c9cluse o Fort de la Cluse, \u00e8 una fortificazione militare situata vicino al paese di Collonges, nel dipartimento dell'Ain nella Francia orientale. Domina dall'alto la valle del Rodano, in una strettoia che costituisce un accesso naturale alla Francia dalla Svizzera, tra il massiccio del Giura e i monti del Vuache.\nIl forte venne costruito per volere del duca di Savoia e completato da S\u00e9bastien Le Prestre de Vauban durante il regno di Luigi XIV. Fu distrutto dagli austriaci nel 1815 e, in seguito, ricostruito, rinforzato e ingrandito dai francesi."}
{"id": "4005183", "revid": "110157", "url": "https://it.wikipedia.org/wiki?curid=4005183", "title": "Stra\u0161ice (Plze\u0148)", "text": "Stra\u0161ice \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005184", "revid": "125879883", "url": "https://it.wikipedia.org/wiki?curid=4005184", "title": "Lisandro Magall\u00e1n", "text": "Caratteristiche tecniche.\n\u00c8 stato definito il \"nuovo Samuel\" da Guillermo Barros Schelotto, ex idolo degli \"Xeneizes\".\nCarriera.\nClub.\nLisandro Magall\u00e1n inizia la sua carriera nel 2010, esattamente l'8 agosto, quando debutta in prima squadra in occasione del match di campionato con il San Lorenzo. Il 18 aprile 2011 rimedia la sua prima ammonizione in carriera, durante la partita con il River Plate. A causa di una doppia ammonizione, il 22 aprile 2012 ottiene un'espulsione, la prima in carriera, durante il match con il Guillermo Brown.\nIl 28 luglio 2012 il Boca Juniors acquista, dal Gimnasia La Plata, l'80% del cartellino del calciatore in questione per 1,4 milioni di dollari.\nIl 3 settembre 2020 l'Ajax lo cede in prestito con diritto di riscatto al Crotone. L'esordio nel campionato italiano avviene il 20 settembre successivo, nella partita in casa del Genoa, persa per 4-1. Il 24 aprile 2021 trova il suo primo gol italiano, nella vittoria per 4-3 sul campo del Parma. Sette giorni dopo una sua sfortunata e decisiva deviazione nella partita casalinga contro l'Inter del 1\u00ba maggio 2021 consegna di fatto lo Scudetto ai nerazzurri.\nRientrato all\u2019Ajax dopo la retrocessione dei calabresi, il 7 agosto gioca gli ultimi minuti della Supercoppa dei Paesi Bassi 2021 persa contro il . Il 31 agosto seguente viene ceduto in prestito all'.\nNazionale.\nNel 2013 partecipa con la Nazionale Under-20 di calcio dell'Argentina al Campionato sudamericano di calcio Under-20 2013 in Argentina, dove \u00e8 capitato della formazione che non supera la prima fase.\nViene convocato per le Olimpiadi 2016 in Brasile."}
{"id": "4005186", "revid": "486946", "url": "https://it.wikipedia.org/wiki?curid=4005186", "title": "\u038f", "text": ""}
{"id": "4005193", "revid": "212348", "url": "https://it.wikipedia.org/wiki?curid=4005193", "title": "With a Little Help from My Friends (brano musicale)", "text": ""}
{"id": "4005195", "revid": "287204", "url": "https://it.wikipedia.org/wiki?curid=4005195", "title": "Svojkovice (Plze\u0148)", "text": "Svojkovice \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005197", "revid": "110157", "url": "https://it.wikipedia.org/wiki?curid=4005197", "title": "Coppa dei Campioni della CSI 1996", "text": "La IV edizione della Coppa dei Campioni della CSI ha visto trionfare per la prima volta gli ucraini del ."}
{"id": "4005204", "revid": "110157", "url": "https://it.wikipedia.org/wiki?curid=4005204", "title": "\u0160t\u00edtov", "text": "\u0160t\u00edtov \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005205", "revid": "287204", "url": "https://it.wikipedia.org/wiki?curid=4005205", "title": "Stitov", "text": ""}
{"id": "4005207", "revid": "124808", "url": "https://it.wikipedia.org/wiki?curid=4005207", "title": "Pinout", "text": ""}
{"id": "4005208", "revid": "1342115", "url": "https://it.wikipedia.org/wiki?curid=4005208", "title": "Cara", "text": ""}
{"id": "4005209", "revid": "122542350", "url": "https://it.wikipedia.org/wiki?curid=4005209", "title": "Alexandra Delli Colli", "text": "Si tratta di una fra le attrice italiane pi\u00f9 importanti per il genere cannibal movie e per i gialli all'italiana, avendo recitato in due pellicole cult quali \"Zombi Holocaust\" e \"Lo squartatore di New York.\"\nBiografia.\nHa esordito nel 1975 sul grande schermo con il lungometraggio \"Un letto in societ\u00e0\" con lo pseudonimo di Alexandra Gorski. Altre sue interpretazioni si inseriscono nel filone dei film commedie all'italiana oppure dei film erotici. La ricordiamo nelle pellicole \"L'inceneritore\" del 1982 e \"Il fascino sottile del peccato\" del 1987. \nNe \"Lo squartatore di New York\" di Lucio Fulci, bench\u00e9 il film venne classificato come thriller, Alexandra ha recitato molte scene particolarmente erotiche ma che non sfiorarono mai l'hard. Il suo ultimo film, del 1989 \u00e8 \"Fratelli d'Italia\". Oltre che in Italia, Alexandra, avendo parenti francesi, ha lavorato in Francia."}
{"id": "4005211", "revid": "110157", "url": "https://it.wikipedia.org/wiki?curid=4005211", "title": "Windows Journal", "text": "Windows Journal era un'applicazione sviluppata e distribuita da Microsoft Corporation, ottimizzata per i tablet con i sistemi operativi Windows e Windows Phone, che consente di creare ed organizzare appunti (di testo e grafici) sfruttando il touch screen, salvandoli come file JNT. \u00c8 disponibile a partire da Windows XP Tablet PC Edition, e a partire da Windows Vista, nelle versioni Home Premium e superiori, \u00e8 stata inclusa anche nelle versioni Desktop dei sistemi operativi di casa Microsoft. Microsoft ha distribuito anche un formato di file apposito per questo tipo di software, il Journal Note Text (JNT), visionabile tramite il software proprietario \"Microsoft Journal Viewer\".\nCon la versione 1607 di Windows 10 del 2 agosto 2016 (nota come Anniversary Update) il programma \u00e8 stato automaticamente disinstallato, a causa dei problemi di sicurezza che affliggevano il formato JNT. Il supporto Microsoft mette ancora a disposizione il programma in versione depotenziata per poter aprire i documenti come misura temporanea. In suo luogo Microsoft consiglia l'uso di Microsoft OneNote."}
{"id": "4005212", "revid": "767487", "url": "https://it.wikipedia.org/wiki?curid=4005212", "title": "He Leads, Others Follow", "text": "He Leads, Others Follow \u00e8 un cortometraggio muto del 1919 diretto da Vincent Bryan e Hal Roach. Il film, di genere comico, fu interpretato da Harold Lloyd, Snub Pollard, Bebe Daniels, Sammy Brooks."}
{"id": "4005213", "revid": "287204", "url": "https://it.wikipedia.org/wiki?curid=4005213", "title": "T\u011bn\u011b", "text": "T\u011bn\u011b \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005214", "revid": "287204", "url": "https://it.wikipedia.org/wiki?curid=4005214", "title": "Silvio Rispoli", "text": "Caratteristiche tecniche.\nGiocava come terzino.\nCarriera.\nInizia la carriera nel Foggia, in Serie C.\nDopo aver giocato tre stagioni in Serie C e una in Serie B con la Scafatese, nella stagione 1947-1948 gioca 15 partite in Serie A con la Salernitana. La stagione successiva vede invece la squadra militare in seconda serie, categoria in cui Rispoli gioca 4 incontri.\nDal 1949 al 1954 gioca cinque campionati di terza serie con la Sanremese."}
{"id": "4005224", "revid": "287204", "url": "https://it.wikipedia.org/wiki?curid=4005224", "title": "Tere\u0161ov", "text": "Tere\u0161ov \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005225", "revid": "287204", "url": "https://it.wikipedia.org/wiki?curid=4005225", "title": "Teresov", "text": ""}
{"id": "4005231", "revid": "124123", "url": "https://it.wikipedia.org/wiki?curid=4005231", "title": "Constantin R\u0103dulescu-Motru", "text": "Alunno di Titu Liviu Maiorescu, fu per 40 anni docente di filosofia all'universit\u00e0 di Bucarest. Fu inoltre fondatore degli \"Analele de psihologie\" e degli \"Studi filozofice\".\nDiresse dal 1938 al 1941 l'Accademia romena."}
{"id": "4005232", "revid": "636425", "url": "https://it.wikipedia.org/wiki?curid=4005232", "title": "Questa domenica", "text": ""}
{"id": "4005234", "revid": "287204", "url": "https://it.wikipedia.org/wiki?curid=4005234", "title": "T\u011b\u0161kov", "text": "T\u011b\u0161kov \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005235", "revid": "287204", "url": "https://it.wikipedia.org/wiki?curid=4005235", "title": "Teskov", "text": ""}
{"id": "4005236", "revid": "28592", "url": "https://it.wikipedia.org/wiki?curid=4005236", "title": "Regni greco-battriani", "text": ""}
{"id": "4005239", "revid": "709406", "url": "https://it.wikipedia.org/wiki?curid=4005239", "title": "Legame ammidico", "text": ""}
{"id": "4005247", "revid": "1272592", "url": "https://it.wikipedia.org/wiki?curid=4005247", "title": "Simion Mehedin\u021bi", "text": "Membro dell'Accademia rumena e ministro dell'Educazione (1918), fu uno dei pi\u00f9 attivi esponenti del movimento letterario Junimea ed editore della rivista \"Convorbiri literari\".\nDal punto di vista scientifico svilupp\u00f2 le relazioni tra idrosfera, biosfera, litosfera e atmosfera."}
{"id": "4005249", "revid": "110157", "url": "https://it.wikipedia.org/wiki?curid=4005249", "title": "Trokavec", "text": "Trokavec \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005250", "revid": "636425", "url": "https://it.wikipedia.org/wiki?curid=4005250", "title": "Questo Capodanno", "text": ""}
{"id": "4005253", "revid": "1543377", "url": "https://it.wikipedia.org/wiki?curid=4005253", "title": "Christopher Cazenove", "text": "Biografia.\nAttivo dal 1970 in teatro, cinema e televisione, \u00e8 ricordato per la sua interpretazione negli anni ottanta del ruolo di Ben Carrington nella serie televisiva \"Dynasty\" (che gli valse una candidatura al Soap Opera Digest Award per il miglior attore non protagonista in una soap opera) e per il ruolo drammatico del paraplegico Donald Rose nel film \"La cruna dell'ago\" (1981), girato a fianco di Donald Sutherland.\nStudi\u00f2 alla Dragon School, all'Eton College e recitazione alla Bristol Old Vic Theatre School.\nSul palcoscenico e sullo schermo imperson\u00f2 spesso la figura dell'aristocratico britannico e nei primi anni settanta fece il suo debutto in televisione nella serie televisiva \"The Regiment\". Un altro suo ruolo di rilievo fu quello di Charles Haslemere nella serie britannica \"La duchessa di Duke Street\".\nInterpret\u00f2 il ruolo di Athos - alias Olivier Athos de Bragelonne de la F\u00e8re - nel film \"La Femme Musketeer\" (2004).\nIn teatro apparve fra il 2005 e il 2008 nel ruolo di Henry Higgins nel musical \"My Fair Lady\".\nVita personale.\nCazenove fu sposato dal 1973 con l'attrice Angharad Rees, nota per il ruolo di Demelza nello sceneggiato \"Poldark\" (1975). Dall'unione, conclusasi con il divorzio nel 1994, nacquero due figli, Linford James (20 luglio 1974 \u2014 10 settembre 1999), morto in un incidente automobilistico nell'Essex e Rhys William (nato nel 1976). Dal 2003 fino alla morte ebbe come compagna di vita Isabel Davis.\nNel febbraio 2010 Cazenove ebbe un collasso mentre si trovava nella sua casa londinese. Trasportato d'urgenza al St Thomas' Hospital del sobborgo londinese di Lambeth, gli fu diagnosticata una crisi di batteriemia. Cazenove mor\u00ec circondato dai suoi cari il 7 aprile 2010 al St Thomas's Hospital per le conseguenze della malattia. Il suo decesso \u00e8 avvenne sei giorni dopo quello di John Forsythe, che interpretava il ruolo di suo fratello maggiore, Blake Carrington, in \"Dynasty\"."}
{"id": "4005256", "revid": "1573940", "url": "https://it.wikipedia.org/wiki?curid=4005256", "title": "Rupan Sansei - Cagliostro no shiro (videogioco 1987)", "text": " \u00e8 un videogioco d'azione giapponese basato su Lupin III di Monkey Punch, prodotto da Toho nel 1987 per MSX.\n\u00c8 basato sull'omonimo film cinematografico del ladro gentiluomo \"Il castello di Cagliostro\".\nModalit\u00e0 di gioco.\nIl gioco ha 8 livelli. Per completare ogni livello bisogna trovare i due anelli del film e l'uscita del castello. Nel percorso si possono anche prendere vari oggetti, come torce e pallottole, da usare durante lo stesso livello. Nella parte superiore dello schermo vi sono le informazioni su livelli, punteggi, vite rimaste e oggetti trovati. Quando si trova un bollitore con l'acqua calda, la vita si allunga."}
{"id": "4005258", "revid": "287204", "url": "https://it.wikipedia.org/wiki?curid=4005258", "title": "T\u00fd\u010dek", "text": "T\u00fd\u010dek \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005260", "revid": "287204", "url": "https://it.wikipedia.org/wiki?curid=4005260", "title": "Tycek", "text": ""}
{"id": "4005267", "revid": "63756", "url": "https://it.wikipedia.org/wiki?curid=4005267", "title": "Ro\u015f", "text": ""}
{"id": "4005269", "revid": "107932162", "url": "https://it.wikipedia.org/wiki?curid=4005269", "title": "Costache Negruzzi", "text": "Direttore con Vasile Alecsandri del Teatro Nazionale di Ia\u0219i, acquist\u00f2 fama nel 1857 con la raccolta \"I peccati di giovent\u00f9\", contenente anche poemi storici e romanzi d'amore.\nLo ricordiamo inoltre per l'epistolare \"Nero su Bianco\", composto da 30 lettere immaginarie."}
{"id": "4005276", "revid": "110157", "url": "https://it.wikipedia.org/wiki?curid=4005276", "title": "\u00dajezd u Svat\u00e9ho K\u0159\u00ed\u017ee", "text": "\u00dajezd u Svat\u00e9ho K\u0159\u00ed\u017ee \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005277", "revid": "287204", "url": "https://it.wikipedia.org/wiki?curid=4005277", "title": "Ujezd u Svateho Krize", "text": ""}
{"id": "4005281", "revid": "150308", "url": "https://it.wikipedia.org/wiki?curid=4005281", "title": "Iacob Negruzzi", "text": "Biografia.\nFiglio di Costache Negruzzi, fu docente universitario di economia, parlamentare e presidente dell'Accademia rumena (1893-1894).\nTra le sue opere \u00e8 da citare la raccolta omnia \"Scrieri complete\" (1894-1897) contenente poemi e poesie."}
{"id": "4005288", "revid": "287204", "url": "https://it.wikipedia.org/wiki?curid=4005288", "title": "Vejvanov", "text": "Vejvanov \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005291", "revid": "287204", "url": "https://it.wikipedia.org/wiki?curid=4005291", "title": "Vesela", "text": ""}
{"id": "4005292", "revid": "729019", "url": "https://it.wikipedia.org/wiki?curid=4005292", "title": "Umberto Bertozzi", "text": "Biografia.\nMembro di una agiata e borghese famiglia residente a Colorno, Umberto Bertozzi era figlio dell'imprenditore Abele Bertozzi (1867-1936), che fu tra i pionieri dell'industria conserviera e casearia di Parma; e di Gemma Bilzi (1873-1940). Settimo di dodici fratelli, nel 1911 all'et\u00e0 di 6 anni, lascer\u00e0 Colorno per trasferirsi con la famiglia a Parma dove il padre Abele svilupper\u00e0 la propria impresa. Furono poi i fratelli Carlo e Amilcare a portare avanti l'azienda di famiglia e fondare poi nel 1932 l'azienda Althea SpA.\nLaureato in Scienze Chimiche a Roma, si arruol\u00f2 nella Marina Nazionale Repubblicana col grado di tenente nei reparti chimici, dopo l'armistizio dell'8 settembre 1943, dopo un incontro casuale durante una gita nell'estate del 1943 a La Spezia con Junio Valerio Borghese, amico dello stesso Bertozzi fin dai tempi dell'Universit\u00e0, che gli propose una Tenenza.\nVenne impiegato come aiutante maggiore e ufficiale di disciplina a La Spezia, a capo dell\u2019\"Ufficio \"I\"\" (Ufficio investigativo) presso il Comando Generale della X\u00aa Flottiglia MAS agli ordini dello stesso Borghese.\nLa guerra civile in Italia (1943-1945).\nIl primo coinvolgimento della X\u00aa MAS nella guerra civile avvenne il 12 marzo 1944 quando dal treno sulla linea ferroviaria Parma-La Spezia, fermato dai partigiani nella stazione di Valmozzola, furono prelevati quattordici militari della Repubblica Sociale Italiana, tutti disarmati, che furono fucilati. Cinque giorni dopo per rappresaglia sette partigiani, catturati in un precedente rastrellamento, furono fucilati nei pressi della stazione da elementi del Bn. Lupo della X\u00aa MAS.\nEd \u00e8 proprio nella lotta contro i partigiani che i mar\u00f2 agli ordini di Bertozzi, comandante dell\u2019\"Ufficio \"I\"\" della X\u00aa MAS, reparto con un organico di 20-30 uomini con compiti investigativi e di raccolta informazioni specificamente indirizzato alla lotta anti-partigiana, si dimostrarono particolarmente spietati e autori di dure rappresaglie nei luoghi dove, a seconda delle vicende belliche, vennero impiegati i reparti di terra della X\u00aa Mas.\nIl 9 giugno 1944 i partigiani occuparono il paese di Forno contro l'espresso volere del CLN di Massa. Il 13 giugno i tedeschi, supportati da piccoli reparti della X\u00aa MAS rioccuparono il paese. Bertozzi e i suoi uomini si distinsero per crudelt\u00e0 e accanimento: unitamente a reparti della \"135\u00aa Festung Brigade\" tedesca, presero parte all'uccisione di 68 persone avvenuta il 13 giugno, nota come strage di Forno. Bertozzi in particolare, secondo alcune testimonianze, si adoper\u00f2 alla selezione di chi tra i catturati doveva essere giustiziato o deportato in campo di concentramento. 51 civili furono avviati nei campi di concentramento in Germania, 10 morirono bruciati nella locale caserma dei carabinieri, 8 rimasero uccisi durante l'operazione di assalto al paese, 54 i fucilati tra i quali il Maresciallo ordinario dei Carabinieri della locale stazione, Ciro Siciliano, Medaglia d'oro al merito civile, accusato dallo stesso Bertozzi di collaborazionismo con le bande partigiane per aver consegnato ai partigiani la caserma dei carabinieri e avervi fraternizzato.\nA esacerbare la situazione fu l'uccisione in un agguato partigiano del comandante del battaglione \"Barbarigo\" Umberto Bardelli caduto a Ozegna l'8 luglio 1944. La morte di Bardelli convinse Borghese che la speranza di mantenere i propri uomini al di fuori della guerra civile era tramontata.\nA seguito delle crescenti attivit\u00e0 di guerriglia partigiana dei ripetuti attacchi subiti, dal mese di luglio 1944, Bertozzi assunse il comando della neocostituita \"Compagnia \"O\"\" (Compagnia operativa) avente un organico di 120 uomini; autocarrata, estremamente mobile, strutturata su tre plotoni fucilieri ed un plotone comando, destinata in un primo tempo ad operare esclusivamente nell'entroterra spezzino. Poich\u00e9 il Bertozzi continuava a comandara anche l\u2019\"Ufficio \"I\"\", l'ufficiale in questo modo aveva il controllo di una parte molto significativa dell'apparato repressivo della Flottiglia.\nDall'autunno del 1944, la \"Compagnia \"O\"\" di Bertozzi, fu massicciamente coinvolta nella guerra civile contro i partigiani italiani, dispiegando tutta la propria forza; in seguito ad uccisioni di soldati della RSI o di attentati partigiani si resero autori di numerosi rastrellamenti, arresti, esecuzioni e torture nei territori di La Spezia, Apuania, in Lunigiana, l'appennino parmense, le zone di Ivrea e di Cuorgn\u00e8 in Piemonte, le zone di Spilimbergo, a Maniago, a Gorizia in Venezia Giulia, a Conegliano Veneto e, infine, nella zona di Thiene nel vicentino, interrogando i prigionieri, strappando unghie ed incidendo la X della Decima, sui petti e schiene di donne e uomini catturati.\nLa compagnia \"O\", maltollerata dallo stesso Borghese, fu da lui stesso sciolta nel mese di dicembre 1944 e i suoi membri incorporati nel \"Distaccamento Milano\" in cui rimasero fino alla resa avvenuta il 26 aprile 1945.\nNel dicembre 1944 il comando della X\u00aa MAS venne trasferito da La Spezia a Milano, e con esso anche l'Ufficio \"I\". Nella seconda met\u00e0 di marzo 1945 lo stesso comandante Borghese fu costretto a intervenire disciplinariamente, perch\u00e9 troppe erano le denunce che piovevano sul suo tavolo (e su quello del comandante della Divisione Decima generale di Brigata Giuseppe Corrado) circa le malefatte compiute da Bertozzi. Alcune di queste denunce erano firmate da amministratori fascisti e dagli stessi colleghi di Bertozzi.\nBertozzi fu quindi arrestato alla fine di marzo 1945 su ordine dell'autorit\u00e0 giudiziaria militare repubblicana, dopo le denunce di Alietto Randi e dal sottotenente della X\u00aa Lorenzo Scardovi, addetto al servizio amministrativo dell'ufficio I.\nRandi era stato arrestato a Maniago da elementi della X\u00aa Mas comandati da Bertozzi: quando Randi fece presente di aver prestato servizio in Albania alle dipendenze del fratello di Bertozzi, il Tenente Lino Bertozzi, Bertozzi, risent\u00ecto del fatto che Randi non accettasse di arruolarsi nella X\u00aa, lo fece torturare da un sergente mantovano, dandogli del traditore. Non essendoci prove della sua appartenenza al movimento partigiano, Randi non fu giustiziato. Il Ten.Scardovi, venuto a conoscenza dei fatti e di altri abusi nei metodi repressivi usati dal Bertozzi, nell'inverno 1944-45 si rec\u00f2 con altri ufficiali presso il generale di brigata Giuseppe Corrado, nuovo comandante della X Mas, e denunci\u00f2 Bertozzi.\nNella relazione redatta dal generale Giuseppe Corrado che porter\u00e0 l'arresto di Bertozzi, si apprende che questi venne denunciato dallo Stato Maggiore della X\u00aa MAS al Tribunale militare per \u00abatti di violenza e di sadismo nonch\u00e9 di vergognose accuse di natura morale\u00bb. Inoltre il reparto da lui comandato, l\u2019\"Ufficio I\", veniva descritto nella relazione come un \u00abreparto autonomo con tutti i caratteri di una banda irregolare\u00bb.\nAgli atti risulta anche che il comandante Junio Valerio Borghese tent\u00f2 di sottrarre alle indagini il Bertozzi, e affidarlo ad incarichi politici, ma la manovra fu stroncata per ordine del Ministero della Marina, in seguito a espresso comando partito da Benito Mussolini.\nIl dopoguerra.\nNel primo dopoguerra Bertozzi venne processato dalla Corte d\u2019Assise \u2013 Sezione Speciale di Vicenza assieme ai suoi collaboratori Franco Banchieri e Ranunzio Benedetti, e ritenuto colpevole di oltre cento \u00abomicidi volontari\u00bb, fra cui il concorso nella strage di Forno di Massa e di numerose sevizie particolarmente efferate perpetrate tra il 1944-1945 con episodi di violenza (rastrellamenti, stragi, torture), venendo condannato con sentenza del 4 giugno 1947 alla pena di morte con fucilazione alla schiena per collaborazionismo e omicidio volontario continuato aggravato per crudelt\u00e0 per tutti i capi d\u2019imputazione (11 episodi di omicidio di quali Forno ne rappresentava uno), oltre ad una condanna all'ergastolo assorbita dalla pena capitale.. La condanna verr\u00e0 poi commutata in ergastolo dalla Corte di Cassazione in data 09/04/1948, pena ridotta sempre dalla Cassazione a 30 anni in data 21/07/1950 e successivamente a 19 anni, in applicazione di condoni nel frattempo intervenuti. In data 25/01/1952 la Cassazione decise la revisione del processo con rinvio alla Corte d\u2019Assise d\u2019Appello di Venezia e la scarcerazione del condannato in attesa del nuovo processo. Al nuovo processo Bertozzi, presente all\u2019udienza, chiese l\u2019applicazione del beneficio dell\u2019amnistia impropria, che gli fu accordata. Con sentenza del 25/02/1963 la corte di Venezia dichiar\u00f2 estinti i reati ai sensi dell'amnistia Togliatti, e cessata l\u2019esecuzione della sentenza del 1947.\nDurante il processo, il teste Gino Signori, medico di Mareno di Piave che fu arrestato nel suo ambulatorio il 19 novembre 1944 da uomini della \"Compagnia \"O\"\" perch\u00e9 accusato di appartenente al movimento partigiano, e successivamente liberato per l'intercessione di un amico di vecchia data gi\u00e0 maggiore delle Brigate Nere, rifer\u00ec che gi\u00e0 dal settembre del 1944, tutte le formazioni partigiane avevano avuto l'ordine di uccidere Bertozzi, perch\u00e9 condannato a morte da tutti i tribunali partigiani.\nFerruccio Buonaprole, un ex ufficiale del Battaglione Freccia della Decima dichiar\u00f2 non aver mai capito come mai i partigiani che lo prelevarono dal carcere a Liberazione avvenuta non lo avessero fucilato nei giorni della \"resa dei conti\".\nNel 1964 si spos\u00f2 a Milano con Antonietta Luisa Cattaneo e pochi mesi dopo, il 18 ottobre, mor\u00ec a Ponte dell'Olio a 59 anni di cancro al cervello.\nCollegamenti esterni.\nhttps://web.archive.org/web/20140222043128/http://www.comune.massa.ms.it/system/files/orazionePezzinoForno.pdf"}
{"id": "4005293", "revid": "1402222", "url": "https://it.wikipedia.org/wiki?curid=4005293", "title": "Matei Millo", "text": "Duttile interprete di Vasile Alecsandri, fu direttore di teatro a Ia\u0219i e Bucarest. \nCome commediografo acquist\u00f2 fama con \"Baba H\u00e2rca\" (1857)."}
{"id": "4005299", "revid": "287204", "url": "https://it.wikipedia.org/wiki?curid=4005299", "title": "Vesel\u00e1 (Plze\u0148)", "text": "Vesel\u00e1 \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005300", "revid": "72396", "url": "https://it.wikipedia.org/wiki?curid=4005300", "title": "Velocipes guerichi", "text": "Il velocipede (Velocipes guerichi) \u00e8 un presunto dinosauro carnivoro, vissuto nel Triassico superiore (Norico, circa 210 milioni di anni fa). I suoi resti fossili sono stati ritrovati in Polonia.\nClassificazione.\nTutto ci\u00f2 che si conosce di questo animale \u00e8 un osso della zampa, probabilmente una fibula, in pessimo stato di conservazione. Il fossile proviene dalla zona di G\u00f3rny \u015al\u0105sk, in Polonia, nella formazione Lissauer Breccia. Descritto per la prima volta da Friedrich von Huene nel 1932, questo resto \u00e8 stato attribuito a un piccolo dinosauro carnivoro, sulla base della forma allungata dell'osso. Ricerche pi\u00f9 recenti (Rauhut e Hungerbuhler, 1998) hanno indicato che questo fossile \u00e8 troppo danneggiato e incompleto per poter essere attribuito con certezza anche soltanto a un dinosauro."}
{"id": "4005301", "revid": "22356", "url": "https://it.wikipedia.org/wiki?curid=4005301", "title": "Velocipes", "text": ""}
{"id": "4005302", "revid": "1543377", "url": "https://it.wikipedia.org/wiki?curid=4005302", "title": "Argomento del terzo uomo", "text": "L'argomento del terzo uomo (\u03c4\u03c1\u03af\u03c4\u03bf\u03c2 \u1f04\u03bd\u03d1\u03c1\u03c9\u03c0\u03bf\u03c2) \u00e8 un ragionamento critico fondato sul principio del regressus in infinitum, formulato da Aristotele e rivolto a contestare un particolare aspetto della dottrina platonica delle idee, mettendo in discussione la trascendenza di queste ultime rispetto agli enti sensibili.\nL'argomento.\nProposto per la prima volta dallo stesso Platone nel \"Parmenide\", l'argomento fu poi ripreso da Aristotele per opporsi alla teoria del maestro e contestarne la concezione trascendente delle idee.\nL'esempio portato da Aristotele nel suo rilievo critico \u00e8 quello di un uomo, da cui il nome dell'argomento. Egli obiett\u00f2 che, secondo la teoria platonica, tutti gli uomini del mondo sensibile sono tali perch\u00e9 partecipano dell'Idea di Uomo, perfetta in s\u00e9, ma separata rispetto a quei singoli uomini. Nonostante una tale separazione, tuttavia, vi deve pur essere un legame, o elemento in comune, in base al quale quegli uomini particolari siano effettivamente partecipi del loro Ideale corrispondente, altrimenti non vi parteciperebbero affatto. Proprio l'idea del \u00abterzo uomo\u00bb rappresenta dunque tutto ci\u00f2 che vi \u00e8 in comune tra gli uomini sensibili e l'Uomo ideale. Ma a questo punto, anche il terzo uomo si troverebbe separato dall'Idea, e vi sarebbe bisogno di un ulteriore elemento che ne rappresenti gli aspetti in comune, poi un altro ancora, e cos\u00ec via all'infinito. Si parla pertanto in questo caso di \"regresso all'infinito\".\nAristotele conclude che una tale moltiplicazione degli enti rivela l'inefficacia della teoria che postuli una separazione tra gli individui corporei e le loro Idee corrispondenti. Ogni realt\u00e0 deve piuttosto avere in se stessa, e non in cielo, le ragioni del proprio costituirsi (immanenza). Nel caso dell'esempio, \u00abuomo\u00bb \u00e8 un predicato comune a pi\u00f9 enti, a cui viene erroneamente conferita un'esistenza autonoma da ci\u00f2 di cui si predica, come se il predicato fosse esso stesso un uomo.\nIl contesto filosofico.\nPlatone tuttavia era gi\u00e0 consapevole di una tale obiezione, mostrando di conoscerla non solo nel \"Parmenide\", ma anche in \"Repubblica\" e nel \"Timeo\". Essa quindi non inficerebbe la dottrina delle idee quale egli la professava, ma solo l'erronea tendenza a separare le idee dagli enti sensibili, concependole come fossero degli enti sensibili anch'esse. Platone avrebbe utilizzato per primo l'argomento presente nell'aristotelico \u00abterzo uomo\u00bb per evitare che la sua dottrina venisse fraintesa. Il rapporto tra idee e mondo fenomenico \u00e8 stato d'altronde da lui illustrato secondo ottiche diverse, non solo come \"metessi\" (partecipazione) e \"mimesi\" (imitazione), ma anche come \"diairesi\" (principio della divisione), e processione dall'Uno e la Diade.\nAristotele avrebbe per\u00f2 utilizzato l'argomento del \u00abterzo uomo\u00bb proprio per contestare alla radice la dottrina delle idee, da lui interpretate, a differenza del suo maestro Platone, in senso statico e come semplice duplicazione del piano fisico.\nAlcune questioni sollevate da Aristotele contro la trascendenza platonica delle idee saranno comunque fatte proprie dai successivi filosofi neoplatonici, i quali, pur criticandole, le integrarono con una visione anche immanente dell'intellegibile, che ad esempio in Plotino viene veicolato dall'ipostasi dell'Anima negli organismi viventi, diventando la loro ragione formante e operante dall'interno."}
{"id": "4005303", "revid": "767487", "url": "https://it.wikipedia.org/wiki?curid=4005303", "title": "Thomasine Gyllembourg", "text": "Biografia.\nNata Buntzen, fu moglie di Peter Andreas Heiberg, ne divorzi\u00f2 mantenendo invece il figlio Johan Ludvig Heiberg; fu autrice versatile e le sue opere presentano sani principi morali."}
{"id": "4005304", "revid": "287204", "url": "https://it.wikipedia.org/wiki?curid=4005304", "title": "Visky", "text": ""}
{"id": "4005305", "revid": "478133", "url": "https://it.wikipedia.org/wiki?curid=4005305", "title": "Flogal", "text": ""}
{"id": "4005307", "revid": "665277", "url": "https://it.wikipedia.org/wiki?curid=4005307", "title": "MIB\u00b3", "text": ""}
{"id": "4005309", "revid": "110157", "url": "https://it.wikipedia.org/wiki?curid=4005309", "title": "V\u00edsky (Plze\u0148)", "text": "V\u00edsky \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005310", "revid": "119530676", "url": "https://it.wikipedia.org/wiki?curid=4005310", "title": "Peter Andreas Heiberg", "text": "Originario della Norvegia, sostenne la rivoluzione francese con scherzosi romanzi come \"Le avventure di una banconota\" (1787) e \"Sangue blu\" (1792), una pesante critica alla nobilt\u00e0 e alla monarchia.\nSeparatosi dalla moglie Thomasine Gyllembourg, si trasfer\u00ec a Parigi, dove prese parte attiva alla Restaurazione."}
{"id": "4005312", "revid": "22475", "url": "https://it.wikipedia.org/wiki?curid=4005312", "title": "Nycteris hispida", "text": "Il nitteride ispido (Nycteris hispida ) \u00e8 un pipistrello della famiglia dei Nitteridi diffuso nell'Africa subsahariana.\nDescrizione.\nDimensioni.\nPipistrello di piccole dimensioni, con la lunghezza totale tra 81 e 97\u00a0mm, la lunghezza della coda tra 34 e 47\u00a0mm, la lunghezza delle orecchie tra 19 e 24\u00a0mm e un peso fino a 10\u00a0g.\nAspetto.\nIl colore della pelliccia varia dal marrone chiaro al bruno-grigiastro scuro, mentre le parti ventrali sono pi\u00f9 chiare. Le membrane alari sono marroni chiare. Le orecchie sono leggermente pi\u00f9 lunghe della testa, ovali e con la punta arrotondata. Sono ricoperte di piccoli rilievi ghiandolari da ognuno dei quali fuoriesce un piccolo pelo. Il trago \u00e8 piccolo a forma di mezzaluna, curvato verso l'interno, ricoperto di lunghi peli e con la punta arrotondata. Le fogliette lungo i margini del solco facciale sono ricoperte di peli. La pelliccia della schiena si estende densamente fino all'avambraccio e sulla membrana alare tra il gomito ed il polso. L'uropatagio \u00e8 ricoperto finemente di peli nel terzo anteriore. Le ali sono corte e larghe. Gli incisivi superiori sono trifidi. Il cariotipo \u00e8 2n=42 FN=78.\nEcolocazione.\nEmette ultrasuoni a bassa intensit\u00e0 sotto forma di impulsi di breve durata, a banda larga e frequenza modulata con picchi a 81 kHz.\nBiologia.\nComportamento.\n\u00c8 una specie gregaria, forma colonie fino a 20 individui. Si rifugia nelle cavit\u00e0 degli alberi, nella densa boscaglia, in grotte, termitai e ambienti simili.\nAlimentazione.\nSi nutre di lepidotteri e coleotteri.\nRiproduzione.\nIn Zambia sono stati osservati esemplari giovani a dicembre.\nDistribuzione e habitat.\nQuesta specie \u00e8 diffusa nell'Africa subsahariana con eccezione del Corno d'Africa e parte dell'Africa meridionale.\nVive in diversi tipi di habitat, dalla foresta umida tropicale alle savane umide e secche e boschi di papiro.\nTassonomia.\nSono state riconosciute 2 sottospecie:\nUna popolazione isolata \u00e8 presente nella Mauritania sud-occidentale.\nStato di conservazione.\nLa IUCN Red List, considerato il vasto areale e la popolazione numerosa, classifica \"N.hispida\" come specie a rischio minimo (LC)."}
{"id": "4005316", "revid": "767487", "url": "https://it.wikipedia.org/wiki?curid=4005316", "title": "The Rajah (film 1919)", "text": "The Rajah \u00e8 un cortometraggio muto del 1919 diretto da Hal Roach. Di genere comico, ha come interpreti Harold Lloyd, Snub Pollard e Bebe Daniels."}
{"id": "4005318", "revid": "110157", "url": "https://it.wikipedia.org/wiki?curid=4005318", "title": "Volduchy", "text": "Volduchy \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005320", "revid": "767487", "url": "https://it.wikipedia.org/wiki?curid=4005320", "title": "Johan Ludvig Heiberg (poeta)", "text": "Biografia.\nFiglio di Thomasine Gyllembourg e Peter Andreas Heiberg, fu prolifico autore di vaudevilles, di drammi romantici e direttore del Teatro di Copenaghen dal 1849 al 1856, oltrech\u00e9 saggista di letteratura classica europea e profondo sostenitore del movimento artistico denominato Biedermeier. \nNon ader\u00ec alle correnti drammaturgiche moderne, capitanate da quelle ibseniane e di Bjornson.\nMarito di una rinomata attrice e drammaturga, Johanne Luise, insegn\u00f2 a lungo a Kiel e poi a Berlino, dove strinse rapporti con Hegel."}
{"id": "4005324", "revid": "33751", "url": "https://it.wikipedia.org/wiki?curid=4005324", "title": "Storia del Real Madrid Club de F\u00fatbol", "text": "Di seguito viene trattata nel dettaglio la storia del Real Madrid Club de F\u00fatbol.\nI primi anni.\nNel 1897 un gruppo di giovani della Instituci\u00f3n Libre de Ense\u00f1anza fond\u00f2 la prima squadra di calcio di Madrid, il Football-Sky, che inizi\u00f2 ad allenarsi nel quartiere di Vallecas. Nel 1902 Juli\u00e1n Palacios e i fratelli Joan (primo presidente del club) e Carles Padra\u00f3s ufficializzarono la nascita del club e decisero la divisa ufficiale: camicia e pantaloni bianchi e calze e cappello neri. Sempre nel 1902 gioc\u00f2 il suo primo \"cl\u00e1sico\" contro il Barcellona in occasione della Coppa dell'Incoronazione, perdendo 3-1.\nNel 1902-1903 ebbe luogo il primo Campeonato Regional Centro, in pratica il Campionato delle squadre provenienti dalla Castiglia.\nIl Madrid prese parte a questa prima edizione e si classific\u00f2 secondo alle spalle del Moderno FC in un girone da 4 squadre. Il torneo proseguir\u00e0 sino al 1940 salvo per l'interruzione del 1937-39. I capitolini riusciranno ad imporsi pi\u00f9 di chiunque altro in questo torneo, con un albo d'oro che vanta ben 23 affermazioni. Nel 1904 il club ha partecipato alla fondazione della FIFA.Il primo trofeo in assoluto per i blancos risale al 1905, quando conquistarono la loro prima Coppa del Re grazie alle vittorie per 3-0 sul San Sebasti\u00e1n e per 1-0 sull'Athletic Bilbao. Dal 1905 al 1908 il Real vincer\u00e0 ben 4 Coppe del Re consecutive. Nel 1912 fu realizzato il Campo de O'Donnell, in cui la squadra del Real Madrid disput\u00f2 le proprie partite casalinghe fino al 1923. La capacit\u00e0 dello stadio era di 5000 spettatori. Nel 1910 Arthur Johnson, gi\u00e0 giocatore in precedenza del Madrid, divenne il primo allenatore nella storia del club, carica che ricopr\u00ec fino al 1920.\nAnni dieci e venti: un periodo ricco di trofei.\nIl decennio che va dal 1912 al 1922 sar\u00e0 per il Madrid ricco di vittorie, tra cui la Coppa del Re e il Campionato regionale nel 1913, in un torneo a 4 squadre, battendo in finale i rivali dell'Atl\u00e9tico per 3-2; disputa 5 finali consecutive di Campionato Regionale vincendone ben quattro, di cui 3 in finale con l'Atl\u00e9tico. Nel 1920 il re di Spagna Alfonso XIII diede al Madrid il titolo di \"Real\". Nel 1924, fu inaugurato il nuovo Stadio Chamart\u00edn, con una capienza di 15'000 posti a sedere. Nello stesso anno divenne presidente Luis Urquijo.Due anni dopo il club fece il suo primo acquisto di un giocatore in cambio di denaro: dall'Arenas, arriv\u00f2 Jos\u00e9 Mar\u00eda Pe\u00f1a per 18'000 pesetas. Poi, dal 1925-26 al 1935-36 (anno in cui fu interrotto per via della Guerra civile spagnola) disput\u00f2 altre 11 finali consecutive del Campionato Regionale vincendone 10 (il torneo fu ripreso solo per un anno nel 1939-40, ma il Real fu sconfitto in finale dall'Atl\u00e9tico).\nAnni trenta: le prime vittorie in Liga e la guerra civile spagnola.\nNel 1929-30 il Real fece il suo debutto in Liga, l'anno seguente viene tolto alla societ\u00e0 il titolo di Real e la corona sullo stemma viene sostituita dalla frangia di porpora (coincidendo con i colori repubblicani). Nel 1931-32 il Madrid lott\u00f2 per la conquista della sua prima liga. Il principale avversario dei blancos fu l'Athletic di Bilbao, dopo varie e difficili partite il Madrid vinse il suo primo titolo nazionale con 3 punti di vantaggio sul Bilbao. Il successo fu ripetuto l'anno dopo.\nTra il 1934 e il 1936 il Madrid centra tre secondi posti consecutivi, ma ottiene due Coppe della Repubblica sconfiggendo il Valencia nel 1934 e il Barcellona nel 1936, in entrambe le occasioni per 2-1. Nel 1936 scoppia la Guerra Civile e il calcio spagnolo si ferma per 3 anni.\nAnni quaranta: il calcio spagnolo riprende dopo la guerra civile.\nLa Guerra civile spagnola si concluse nel 1939, dopo di che le attivit\u00e0 sportive in Spagna ricominciarono negli ultimi mesi dell'anno. Nel campionato 1939-40 il Madrid giunse quarto a 4 punti dalla capolista Atl\u00e9tico, pur avendo la soddisfazione di battere i rivali cittadini per 2-1 e il Barcellona con lo stesso risultato.\nL'arrivo di Santiago Bernab\u00e9u (1943).\nIl 15 settembre 1943 Santiago Bernab\u00e9u venne eletto presidente del Real Madrid, carica che ricoprir\u00e0 per i successivi trentacinque anni, fino alla sua morte. Bernab\u00e9u ristruttur\u00f2 il club a tutti i livelli, dando a ogni sezione e livello del club un team tecnico indipendente. Egli si impegn\u00f2 inoltre nella costruzione del nuovo stadio a Chamart\u00edn, terminato nel 1947 e ribattezzato in suo onore il 4 gennaio 1955, all'epoca il pi\u00f9 grande impianto calcistico d'Europa; nel far questo chiese e ricevette l'aiuto degli oltre 40.000 soci del club, che pagarono di tasca propria la realizzazione della struttura. Infine, intraprese l'ambiziosa strategia di acquistare giocatori di classe mondiale provenienti dall'estero.\nAnni cinquanta: i \"Vichinghi\" delle cinque Coppe dei Campioni consecutive.\nTra il 1947 e il 1953 la squadra non mette a segno nessuna vittoria, anzi nella stagione 1947-48 il club arriva addirittura alle soglie della retrocessione, classificandosi 11\u00ba ed evitando lo spettro della Segunda Divisi\u00f3n per soli 2 punti; ancora oggi, infatti, quello del 1948 rimane il peggior piazzamento di sempre in campionato nella storia dei blancos. Da quel momento in poi il presidente Bernab\u00e9u si impegn\u00f2 seriamente nel costruire una grande squadra utilizzando i fondi a disposizione per acquistare i pi\u00f9 grandi campioni dell'epoca, tra cui Alfredo Di St\u00e9fano, Ferenc Pusk\u00e1s, Raymond Kopa e il difensore Santamaria; questa politica port\u00f2 i suoi frutti: nel 1953-54, a 21 anni dall'ultima volta, il Madrid conquista il suo terzo campionato spagnolo classificandosi primo con 4 punti di vantaggio sul Barcellona, mentre Di St\u00e9fano conquista il Pichichi realizzando 27 reti. Nel frattempo la squadra torn\u00f2 a chiamarsi Real Madrid.\nI blancos ripeterono il successo in liga l'anno dopo, terminando ancora davanti al Barcellona (questa volta a +5) e dimostrandosi la miglior difesa con 31 reti subite. Il successo si ripet\u00e9 ancora nel 1957 e nel 1958.\nNel 1955, sviluppando l'idea proposta dal giornalista de \"L'\u00c9quipe\" Gabriel Hanot e nell'intento di ripensare la formula della Coppa Latina (torneo riservato a squadre di Francia, Spagna, Portogallo e Italia), Bernab\u00e9u incontr\u00f2 all'Hotel Ambassador di Parigi Bedrignan e Sebes e cre\u00f2 la \"Coppa dei Campioni\", oggi nota come \"UEFA Champions League\".\nPrima della sua abolizione, la Coppa Latina fu vinta dal Real Madrid per 2 volte: nel 1955 e nel 1957.\nIn Coppa dei Campioni il Real inizi\u00f2 un ciclo di vittorie sensazionale: la coppa fu vinta per ben 5 volte consecutive.\nLa prima vittoria in Coppa dei Campioni coincise con la prima edizione del torneo, disputatasi nel 1955-56. Il Real corre rischi in semifinale dove se la vede con il Milan: a Madrid termina 4-2 per i padroni di casa, che poi difendono il vantaggio a San Siro uscendo sconfitti per 2-1.\nArriva cos\u00ec il giorno della finale, il 13 giugno del 1956. Al Parco dei Principi di Parigi il Real si trova di fronte lo Stade Reims, con una miracolasa rimonta sul 2-0 per gli avversari, il Real vince 4-3.\nNel 1956-57, dopo aver eliminato Rapid Vienna, Nizza e Manchester United, i madridisti si presentarono nuovamente in finale, questa volta contro la Fiorentina che l'anno prima era diventata Campione d'Italia.\nIl 30 maggio, al Bernab\u00e9u, il Madrid sconfisse i viola per 2-0 ottenendo il secondo successo consecutivo. Storico allenatore in questi anni d'oro del Real Madrid era Jos\u00e9 Villalonga, che in seguito allen\u00f2 anche la nazionale spagnola campione d'Europa nel 1964.\nLa terza Coppa dei Campioni arriv\u00f2 all'Heysel di Bruxelles, il 28 maggio 1958 in finale con il Milan allenato da Giuseppe Viani. In precedenza il Real, ora guidato dall'argentino Luis Carniglia, aveva eliminato Anversa, Siviglia e Budapest. La partita fu vinta 3-2 grazie a Di St\u00e9fano, Gento e Rial.\nNel 1958-59 arriv\u00f2 la quarta affermazione di nuovo in finale contro i francesi del Reims, battuti questa volta 2-0.\nAll'inizio della stagione 1959-60 sulla panchina del Real non c'\u00e8 pi\u00f9 Carniglia, sostituito brevemente da Fleitas Solich poi, definitivamente, da Miguel Mu\u00f1oz. In questa stagione il Real raggiunse l'apice del suo ciclo europeo: ormai paragonati a dei \"Vichinghi\" per la loro egemonia incontrastata sul calcio europeo, i madrileni conquistando la loro quinta Coppa dei Campioni consecutiva, eliminando anche i rivali del Barcellona in semifinale con un doppio 3-1, e vincendo la finale per 7-3 contro l'Eintracht Francoforte all'Hampden Park. In virt\u00f9 delle cinque vittorie consecutive nel torneo, al Real Madrid fu conferito il trofeo originale e fu dato il diritto di vestire la coccarda d'onore dell'UEFA. A conclusione di questo ciclo, in settembre i blancos si aggiudicheranno la loro prima Coppa Intercontinentale in una doppia finale contro il Pe\u00f1arol.\nAnni sessanta: il predominio nazionale, la sesta Coppa e la generazione degli \"Y\u00e9-y\u00e9\".\nDopo due anni di digiuno a livello nazionale, nel 1960-1961 il Real Madrid torn\u00f2 ad aggiudicarsi la Liga, dominata e vinta con 12 punti di vantaggio rispetto ai rivali dell'Atl\u00e9tico Madrid. Si segnalarono, in questa annata, due vittorie in entrambe le sfide di campionato contro il Barcellona: quella di andata fu vinta in Catalogna per 5-3, mentre al ritorno il Madrid si impose con un 3-2. Anche l'Atl\u00e9tico fu sconfitto nella gara di ritorno con il risultato di 3-1. Pusk\u00e1s vinse il titolo di Pichichi con 28 reti messe a segno. Sul fronte europeo, fece clamore la prima eliminazione del Real Madrid dalla Coppa dei Campioni, per mano dei rivali del Barcellona agli ottavi di finale.\nNel 1961-62 il Madrid fu ancora protagonista della scena nazionale e continentale. In campionato domin\u00f2 il girone d'andata realizzando una serie impressionante di vittorie, a fronte di due sole sconfitte. Nel girone di ritorno il Real ebbe una fase pi\u00f9 irregolare, pareggiando e perdendo qualche partita di troppo, ma il vantaggio accumulato in precedenza permise di conquistare il titolo con 3 punti di vantaggio rispetto al Bar\u00e7a.\nAnche in Coppa del Re la squadra della capitale riusc\u00ec ad ottenere la vittoria: raggiunse la finale eliminando tra le altre il Barcellona ai quarti di finale (sconfitta 1-0 e vittoria 3-1) e il Saragozza in semifinale (vittorie per 2-1 e 4-1). Nell'ultimo atto vinse 2-1 il Siviglia grazie a una doppietta di Pusk\u00e1s.\nAnche in Coppa dei Campioni i merengues riuscirono a conquistare la finale, eliminando il Vasas Budapest, quindi il B1913, la Juventus e in semifinale lo Standard Liegi. La prospettiva di una clamorosa tripletta si infranse per\u00f2 contro il Benfica guidato da Eusebio, che vinse una finale spettacolare per 5-3.\nNella stagione 1962-1963 il Madrid rivinse il campionato, mai in discussione, per la terza volta consecutiva: fin dalle prime giornate i blancos imposero una ferrea egemonia conquistando ben 23 vittorie in 30 partite e ottenendo una storica vittoria per 5-1 in casa del Barcellona (che fu sconfitto anche a Madrid per 2-0). In Coppa dei Campioni sub\u00ec una precoce eliminazione al primo turno per mano dell'Anderlecht.\nIl 1963-64 fu un altro anno in cui la squadra della capitale si dimostr\u00f2 una delle pi\u00f9 forti a livello internazionale. Il campionato fu caratterizzato da un lungo e appassionante testa a testa con il Barcellona. La sfida decisiva si svolse al Camp Nou alla 27\u00aa giornata: i capitolini riuscirono a espugnare il campo avversario con un 2-1. Nelle restanti 3 giornate un pareggio e due vittorie furono sufficienti per proclamare il Real Madrid campione di Spagna con 4 punti di vantaggio sul Barcellona. In Coppa dei Campioni raggiunse la finale dopo due anni eliminando squadre importanti come i Rangers di Glasgow e il Milan. Tuttavia, la finale fu persa il 27 maggio contro l'Inter, vittoriosa per 3-1.\nEra la fine di un ciclo: dopo quella finale molti dei campioni che avevano aiutato il Madrid a conquistare cinque coppe consecutive appesero al chiodo gli scarpini e il presidente Bernab\u00e9u continu\u00f2 l'opera di ringiovanimento della squadra iniziata gi\u00e0 qualche anno prima con l'acquisto di alcuni giovani come Amancio Amaro, Isidro S\u00e1nchez, Ignacio Zoco e Felo. Questa nuova generazione di campioni prese il nome di \"Y\u00e9-y\u00e9\".\nIl 1964-65 propose un lungo duello tra le due squadre della capitale, Real e Atl\u00e9tico. Alla 25\u00aa giornata l'Atl\u00e9tico, in quel momento secondo, vinse lo scontro diretto per 1-0 guadagnando il primo posto, ma due settimane dopo i blancos poterono approfittare di una caduta dei cugini sul campo dell'Elche (1-0), riprendendosi il primo posto. La giornata decisiva fu la penultima: il Madrid sconfisse l'Athletic di Bilbao per 1-0 mentre i colchoneros furono sconfitti dal Valencia per 3-1. Per il Madrid si trattava dell'undicesima affermazione in Liga, la quinta consecutiva. In Coppa dei Campioni furono eliminati ai quarti dal Benfica.\nAnche nel 1965-66 il Real ebbe un lungo confronto con l'Atl\u00e9tico, ma questa volta il titolo and\u00f2 ai cugini che superarono il Madrid alla penultima di campionato benificiando della sconfitta del Real sul campo del Barcellona e vincendo una settimana dopo con un solo punto di vantaggio. Nonostante la mancata conquista del sesto titolo consecutivo il Real torn\u00f2 a vincere in Coppa dei Campioni, dove elimin\u00f2 tra le altre l'Anderlecht, l'Inter e in finale il Partizan Belgrado per 2-1. Si noti come solo Francisco Gento gioc\u00f2 in tutte e sei le edizioni vinte dal Real Madrid.\nNel 1966-67 i merengues uscirono sconfitti dal doppio scontro Intercontinentale con il Pe\u00f1arol, venendo sconfitti due volte per 2-0. Anche in Coppa dei Campioni il Madrid usc\u00ec sconfitto (ai quarti contro l'Inter). Il campionato per\u00f2 fu vinto per la dodicesima volta con 5 punti di vantaggio sul Barcellona, restando in testa dalla decima giornata fino all'ultima.\nAnche nel 1967-1968 il Real vinse il campionato: dopo un girone d'andata trascorso fra il secondo e il terzo posto, alla sedicesima prese il comando grazie ad una vittoria per 1-0 sul Siviglia e rest\u00f2 in vetta fino al termine resistendo alla parziale rimonta del Barcellona che chiuse il campionato secondo con 3 punti di distacco. In Coppa dei Campioni raggiunse la semifinale dove fu eliminato dagli inglesi del Manchester United, che avrebbero poi conquistato il trofeo. In Coppa del Re il Madrid riusc\u00ec a raggiungere la finale dove sfid\u00f2 il Barcellona al Bernab\u00e9u. La gara fu vinta dai catalani (1-0), ma caratterizzata da uno scarso arbitraggio, con la mancata assegnazione di due calci di rigore al Real Madrid, cosa che fece infuriare i tifosi della squadra capitolina. L'arbitro, un certo Antonio Rigo, \u00e8 stato duramente contestato per aver arbitrato altre sfide del Barcellona in Coppa del Re (in particolare contro Atl\u00e9tico Madrid e Athletic Bilbao) commettendo errori di cui benefici\u00f2 la formazione blaugrana. I tifosi madridisti, per protesta, a fine gara lanciarono sul campo delle bottiglie, perci\u00f2 la gara pass\u00f2 alla storia come \"partido de las botellas\" (\"partita delle bottiglie\")..\nNel 1968-69 si imposero in liga per la terza volta consecutiva, con un dominio assoluto fin dalla seconda giornata, conquistando ben 9 punti di vantaggio sui secondi classificati del Las Palmas. Il record di 9 vittorie nelle prime 9 giornate stabilito in questa stagione dai blancos resta ancora imbattuto.\nL'anno successivo il club ebbe un cattivo andamento in campionato classificandosi sesto, ma si aggiudic\u00f2 l'undicesima Coppa del Re nella sua storia battendo il Valencia per 3-1.\nAnni settanta: il predominio nazionale.\nGli anni settanta furono un altro periodo vittorioso per il Real Madrid, che si conferm\u00f2 la squadra pi\u00f9 forte in ambito nazionale.\nI giocatori pi\u00f9 importanti di questo decennio furono Jos\u00e9 Antonio Camacho, Paul Breitner, Vicente Del Bosque, Santillana, G\u00fcnter Netzer e Aguilar.\nNel 1970-71 il Real Madrid disput\u00f2 la Coppa delle Coppe compiendo un percorso molto positivo che lo port\u00f2 in finale, dove fu per\u00f2 sconfitto dal Chelsea per 2-1.\nL'anno seguente rivinse il titolo nazionale, mai in discussione, con i \"Merengues\" in grado di issarsi alla vetta solitaria della classifica dopo 3 giornate e non lasciarla pi\u00f9. Il club inoltre fece registrare il record per maggior numero di vittorie (19) e minor numero di sconfitte (6).\nNel 1972-73 i capitolini non seppero ripetersi piazzandosi al quarto posto con cinque punti di svantaggio rispetto all'Atl\u00e9tico vincitore. Dopo cinque anni tornano in semifinale di Coppa Campioni dopo aver eliminato la Dinamo Kiev, ma subiscono una lezione di calcio dai campioni in carica dell'Ajax, perdendo sia in nei Paesi Bassi che a Madrid (2-1 e 1-0)\nNella stagione 1973-74 il Madrid si rese protagonista di un campionato disastroso arrivando ottavo con 16 punti di distacco rispetto ai campioni nazionali del Bar\u00e7a e subendo un clamoroso 0-5 nel confronto con i catalani. In compenso, vinse la Coppa del Re sconfiggendo in finale i blaugrana con un 4-0. Al termine della stagione si dimise Miguel Mu\u00f1oz, allenatore del Madrid dal 1960 al 1974 e vincitore di diversi trofei tra cui due Coppe dei Campioni. Al suo posto subentr\u00f2 Miljan Miljani\u0107.\nDopo due anni a secco, nel 1974-1975 il Real battagli\u00f2 nuovamente per la Liga: superata la bagarre iniziale, con una vittoria sull'Espa\u00f1ol alla sesta giornata (5-0), i blancos raggiunsero la prima posizione, e la mantennero stabilmente fino alla fine del campionato, terminando con 12 punti di distacco rispetto alla seconda classificata. Il bilancio nelle sfide contro Atl\u00e9tico e Barcellona fu positivo: due vittorie, entrambe per 1-0 nel girone di andata, e due pareggi. Inoltre fu vinta la tredicesima Coppa del Re grazie al successo finale sull'Atl\u00e9tico (al Vicente Calder\u00f3n) ai calci di rigore.\nIl 1975-1976 fu un altro anno vittorioso per i madridisti: raggiunto il primo posto alla quarta giornata grazie ad un 2-0 in casa del Real Betis, rimasero in testa a lungo prima di incappare in una serie negativa nel periodo dicembre/gennaio (3 sconfitte in 5 partite), perdendo cos\u00ec la leadership del campionato. Essa fu per\u00f2 riconquistata alla 23\u00aa giornata con un 1-0 ai danni del Sociedad, e da allora il Madrid rimase in testa conquistando il suo 17\u00ba titolo nazionale. In questa edizione della Coppa dei Campioni il Real si rende protagonista di una rimonta sensazionale sul Derby County negli ottavi di finale: sconfitta in trasferta per 4-1, la squadra vince la gara di ritorno per 5-1 ai tempi supplementari. Eliminato il Borussia M\u00f6nchengladbach, i merengues sono nuovamente eliminati in semifinale dai futuri campioni del Bayern Monaco (1-1 e 0-2).\nL'anno seguente i blancos non furono in grado di ripetere le gesta degli anni precedenti: una partenza poco convincente li escluse fin dall'inizio dalla lotta per il titolo. Nessuno scontro diretto fu vinto in quella stagione, n\u00e9 contro l'Atl\u00e9tico, n\u00e9 contro il Bar\u00e7a. Alla fine il Real totalizz\u00f2 solamente 34 punti e si piazz\u00f2 al nono posto della classifica. Al termine di questa fallimentare stagione si concluse anche il ciclo dell'allenatore Miljani\u0107, che fu sostituito dallo spagnolo Luis Molowny.\nIl Real Madrid torn\u00f2 protagonista gi\u00e0 l'anno successivo: nonostante la sconfitta al primo turno contro il Salamanca (2-1), inanell\u00f2 una serie di vittorie che lo port\u00f2 al primo posto fin dalla terza giornata. I bianchi della capitale seppero tenere a debita distanza le inseguitrici, e fecero la voce grossa anche contro i rivali pi\u00f9 pericolosi: l'Atl\u00e8tico fu sconfitto all'andata per 4-2 e al ritorno 3-1, mentre il Barcellona sub\u00ec un 2-3 al Camp Nou e un 4-0 a Madrid. Alla fine il Real termin\u00f2 con 6 punti di vantaggio sul Barcellona diretto inseguitore, conquistando cos\u00ec il loro diciottesimo successo nazionale.\nQuell'anno si spense Bernab\u00e9u, dopo aver vinto, nei 35 anni di gestione del club, una Coppa Intercontinentale, sei Coppe dei Campioni, sedici campionati spagnoli e sei Coppe del Re.\nAl suo posto subentr\u00f2 Luis de Carlos.\nSotto la nuova gestione, il Madrid vinse ancora la Liga: aperto il campionato con una vittoria contro il Valencia (2-1), alla quarta giornata sconfisse gli eterni rivali del Barcellona per 3-1. Alla sesta giornata, con una vittoria 2-1 sull'Athletic di Bilbao, si iss\u00f2 alla cima della classifica, e vi rimase per diverse giornate. Ma l'andamento non fu regolare e alla 21\u00aa giornata uno 0-2 subito al Camp Nou fece scivolare il Madrid al secondo posto. Da allora i blancos diedero luogo a 11 risultati utili consecutivi che permisero loro di riprendere il primo posto alla 27\u00aa giornata, grazie ad una vittoria per 1-0 in casa del Gij\u00f3n, diretto concorrente per il titolo. Il titolo fu assegnato all'ultima giornata, quando il Real (in quel momento a +2) sconfisse il Santander per 5-1, mentre il Gij\u00f3n cadde sul campo dell'H\u00e9rcules (0-1).\nDopo questa ennesima vittoria, si dimise Molowny, che fu rimpiazzato da Vujadin Bo\u0161kov.\nAnni ottanta: la \"Quinta del Buitre\".\nNel 1979-1980, il Real mise in bacheca la Liga, conquistando il primato in classifica con un punto di vantaggio rispetto alla Real Sociedad, giunta seconda. In questa stagione i madrileni riuscirono a vincere entrambi gli scontri diretti con il Barcellona, per 2-0 e 3-2. Il club realizz\u00f2 il double con la Coppa del Re, vinta in finale con gli \"amici\" del Castilla per 6-1. Il match clou della competizione \u00e8 la semifinale con i cugini dell'Atl\u00e9tico, sconfitti ai calci di rigore dopo due pareggi tra andata e ritorno (0-0 e 1-1). La finale fu definita in Spagna \"il trionfo del madridismo\".\nIl 1980-1981 fu dolceamaro per i madrileni: riuscirono a raggiungere la finale di Coppa dei Campioni (dopo aver eliminato l'Inter in semifinale con una vittoria per 2-0 e una sconfitta per 0-1) ma furono sconfitti dal Liverpool per 1-0 grazie ad un gol di Kennedy. Il campionato fu perso all'ultima giornata a beneficio del Sociedad, che aveva gli stessi punti in classifica ma era in vantaggio sugli scontri diretti.\nNel 1981-82, il Madrid si aggiudic\u00f2 la sua quindicesima Coppa del Re, sconfiggendo in finale il Gijon (2-1) dopo aver eliminato avversari ostici quali l'Atl\u00e9tico e il Sociedad.\nCiononostante, in campionato fu solo terzo posto. Visti i numerosi insuccessi nel corso della sua gestione, al termine del campionato l'allenatore Bo\u0161kov fu sostituito dal rientrante Molowny, il quale per\u00f2 fu a sua volta esonerato dopo solo 4 gare e sostituito dalla vecchia bandiera Alfredo di St\u00e9fano.\nLa stagione successiva si apr\u00ec con la prima partecipazione del Real Madrid alla Supercoppa di Spagna, che per\u00f2 fu vinta dalla Real Sociedad. In seguito il Real raggiunse ancora la finale di Coppa del Re ma fu sconfitto dal Barcellona per 2-1. In campionato and\u00f2 vicinissimo alla vittoria accontentandosi di un secondo posto a -1 dai cugini dell'Atl\u00e9tico. La squadra capitolina fu anche protagonista di un percorso degno di nota in Coppa delle coppe, dove raggiunse la finale eliminando tra le altre squadre anche l'Inter. All'ultimo atto, per\u00f2, cadde davanti agli scozzesi dell'Aberdeen, vincitori per 2-1 ai tempi supplementari.\nIn quegli anni nacque il mito della \"Quinta del Buitre\". L'epiteto (\"Leva dell'Avvoltoio\") derivava dal soprannome dato al membro pi\u00f9 carismatico della squadra, Emilio Butrague\u00f1o. Gli altri quattro componenti erano Manolo Sanch\u00eds, Mart\u00edn Vazqu\u00e9z, M\u00edchel e Miguel Pardeza.\nManuel Sanch\u00eds e Mart\u00edn V\u00e1zquez furono i primi a giocare con la prima squadra del Real Madrid: il loro debutto risale ad una partita contro il Murcia giocata il 4 dicembre 1983. L'allenatore Alfredo Di St\u00e9fano schier\u00f2 i due giovani tra i titolari dall'inizio. Entrambi giocarono sorprendentemente bene e Sanch\u00eds riusc\u00ec anche a segnare il gol della vittoria. Pochi mesi dopo, il 5 febbraio 1984, Emilio Butrague\u00f1o debutt\u00f2 in squadra in una partita sul campo del Cadice. \"El Buitre\" (\"L'Avvoltoio\") fu una rivelazione e segn\u00f2 una doppietta gi\u00e0 nella sua prima apparizione. Pardeza fu aggregato alla prima squadra in quella stagione e M\u00edchel all'inizio di quella seguente. Altri grandi campioni di questo periodo furono Gordillo, Hugo Sanchez e Jorge Valdano.\nAl termine della stagione 1983-1984 fu esonerato anche Di St\u00e9fano, sostituito da Amancio Amaro. Quest'ultimo tuttavia seppe incidere solo in parte sulla stagione del Real Madrid, che vinse la Coppa Uefa ma in campionato si classific\u00f2 solo al quinto posto e accumul\u00f2 un distacco di 17 punti dal Barcellona campione. Il percorso fu subito in salita per i madrileni impegnati contro l'Anderlecht agli ottavi di finale: l'andata fu persa in Belgio per 3-0, ma al ritorno, spinta dal proprio pubblico, la squadra realizz\u00f2 una storica rimonta vincendo per 6-1 e avanzando al turno successivo; eliminato il Tottenham, assistiamo in semifinale a un'altra epica rimonta, questa volta ai danni dell'Inter: sconfitti al Meazza per 2-0, in casa i blancos si impongono per 3-0 grazie a una doppietta di Santillana, vera bestia nera dell'Inter in quegli anni. Fu in questa occasione che a fine partita il giocatore Juanito disse nel suo italo-spagnolo al suo marcatore Graziano Bini la frase \"Noventa minuti en el Bernab\u00e9u sono molto longo\" (Novanta minuti al Bernab\u00e9u sono molto lunghi). Infine fu sconfitto il Videoton in finale, vincendo 3-0 l'andata e perdendo 1-0 al ritorno.\nPer la stagione seguente si decise di puntare ancora su Luis Molowny. I risultati non tardarono ad arrivare: il Real Madrid domin\u00f2 e vinse la Liga 1985-86 dopo 6 anni di digiuno, e riusc\u00ec anche a sconfiggere il Barcellona (3-1), l'8 marzo del 1986. Inoltre, fu vinta la seconda Coppa UEFA consecutiva. Ancora una volta, la squadra della capitale spagnola dovr\u00e0 compiere imprese eroiche prima di poter raggiungere il suo secondo successo europeo consecutivo. Nell'andata degli ottavi di finale, un Real Madrid in formazione super rimaneggiata affronta il Borussia M\u00f6nchengladbach di Jupp Heynckes e viene sconfitto con un sonoro 5-1. Due settimane dopo a Chamartin per\u00f2 finisce 4-0 con doppiette di Valdano e Santillana. Dal 1986 fino al 1990 la Liga vide il monopolio del Real, capace di conquistare per ben cinque volte consecutive il titolo di Campione di Spagna.\nIn semifinale il Real ritrova l'Inter, per il quarto confronto europeo in 6 anni (sempre in semifinale, anche se in competizioni diverse). A San Siro i nerazzurri di Mario Corso vincono 3-1, ma al Bernab\u00e9u ripetono la debacle dell'anno prima. Dopo 120 minuti \u00e8 5-1 per i merengues con due rigori di Hugo Sanchez, due reti di Santillana e il gol di Gordillo che chiude i conti. Poi in finale furono sconfitti i tedeschi del Colonia, vincendo l'andata 5-1 e perdendo il ritorno per 2-0. Ci\u00f2 nonostante al termine della stagione Molowny fu esonerato. Al suo posto fu ingaggiato l'olandese Leo Beenhakker, il quale rimase sulla panchina blanca fino al termine della stagione 1988-89. Con lui il Real Madrid vinse altri tre campionati consecutivi. In questo periodo si ricorda l'entusiasmante vittoria per 3-2 sul Barcellona nel 1988-89.\nIn campo internazionale, i blancos continuarono a dimostrarsi una delle squadre pi\u00f9 forti dell'epoca raggiungendo la semifinale di Coppa dei Campioni nel 1986-87. Purtroppo il sogno si infranse contro i tedeschi del Bayern Monaco, finalisti perdenti contro il Porto. Il Real, comunque, riusc\u00ec ad eliminare la Juventus e la Stella Rossa di Belgrado, all'epoca tra le squadre pi\u00f9 temibili della competizione. L'anno successivo furono nuovamente eliminati in semifinale, questa volta dagli olandesi del , che ebbe la maglio sugli spagnoli con due pareggi. Nel 1989 fu raggiunta la terza semifinale consecutiva. Stavolta Butrague\u00f1o e compagni dovevano vedersela con il Milan di Sacchi, che annoverava il formidabile trio olandese composto dal centrocampista Rijkaard e dagli attaccanti Gullit e van Basten. Che la sfida contro i rossoneri assumesse i connotati di una \"mission impossible\" per i blancos lo si cap\u00ec gi\u00e0 nel match di andata. La sfida di andata al Bernab\u00e9u, disputata il 5 aprile, termin\u00f2 1-1, risultato che stava stretto al Milan per via delle numerose occasioni da gol create e non capitalizzate e per via di un gol regolare annullato a Gullit. Al gol di Hugo Sanchez, che capitalizz\u00f2 l'unica occasione concessa ai blancos, replic\u00f2 van Basten nel secondo tempo. Il match di ritorno a San Siro, che si disput\u00f2 il 19 aprile 1989 fu un autentico calvario sportivo per il Real, umiliato per 5-0. I \"carnefici\" furono Ancelotti, Rijkaard, Gullit, van Basten e Donadoni.\nNello stesso anno, il club vinse la sua prima Supercoppa di Spagna e conquist\u00f2 anche la Coppa del Re (oltre al titolo nazionale).\nNonostante il filotto impressionante di vittorie, al termine del campionato 1988-89 Beenhakker fu sostituito da John Toshack.\nLa nuova stagione si apr\u00ec con la vittoria della Supercoppa di Spagna (vinta automaticamente avendo conquistato sia la Liga che la Coppa del Re). Poi vinse ancora la Liga, per la quinta volta consecutiva e con 11 punti di distacco rispetto al Valencia secondo. Eppure anche al termine di questo campionato l'allenatore fu sostituito: al suo posto fu ingaggiato nuovamente Di St\u00e9fano. La prospettiva di una tripletta nazionale si infranse contro il Barcellona di Cruijff che vinse la finale di Coppa del Re per 2-0 con reti di Amor e Salinas.\nAnni novanta: le sconfitte con il Tenerife, le \"manitas\" e la Champions League.\nAnni di delusioni (1990-1995).\nLa stagione 1990-91 cominci\u00f2 bene per i merengues, vincitori della Supercoppa Spagnola contro il Barcellona. Il Madrid, per\u00f2, fall\u00ec tutti gli altri obiettivi: eliminato ai quarti di finale di Coppa Campioni dallo Spartak Mosca, fall\u00ec anche in Coppa del Re, dove usc\u00ec agli ottavi per mano dell'Atl\u00e9tico, mentre in campionato si classific\u00f2 terzo a 11 punti dal Barcellona. L'unica soddisfazione insieme alla Supercoppa fu la vittoria del Pichichi da parte di Butrague\u00f1o con 19 reti. A marzo Di St\u00e9fano fu sostituito da Radomir Anti\u0107.\nIl 1991-92 fu particolarmente amaro per il madridismo: pur rimanendo a lungo in testa alla classifica, la squadra capitolina cedette all'ultima giornata lo scettro della Liga al Barcellona a causa di un'inopinata sconfitta contro il : in vantaggio di 2-0, i blancos furono rimontati a causa di gravi errori difensivi, venendo infine sconfitti per 3-2. In Coppa del Re riusc\u00ec a raggiungere la finale, dove per\u00f2 fu sconfitto dai rivali dell'Atl\u00e9tico per 2-0. In Coppa Uefa, nella cui competizione godeva dei favori del pronostico, il club ebbe un cammino molto agevole che lo condusse in semifinale, ma fu inaspettatamente eliminato dal Torino. Dopo aver battuto i granata per 2-1 al Bernab\u00e9u, nel match di ritorno al Delle Alpi i blancos furono sconfitti per 2-0. Fece molto discutere l'esonero di Antic a gennaio quando la squadra si trovava al primo posto con 7 punti di vantaggio sul Barcellona. Il serbo fu sostituito da Beenhakker, il quale tuttavia dur\u00f2 poco: in estate fu esonerato e sostituito dallo spagnolo Benito Floro.\nLa stagione \u00e8 inoltre ricordata per la tragica scomparsa di Juanito, uno dei simboli del madridismo negli anni '80: mor\u00ec il 2 aprile 1992 in un incidente stradale a Calzada de Oropesa, mentre tornava a M\u00e9rida dal Bernab\u00e9u dove aveva assistito al match di Coppa Uefa contro il Torino. Da allora i tifosi del lo ricordano in ogni partita giocata nel proprio stadio, inneggiando il suo nome allo scoccare del settimo minuto del primo tempo, come il numero abituale della sua maglia.\nNel 1992-93 il Real Madrid perse nuovamente il campionato all'ultima giornata, ancora per una sconfitta contro il Tenerife. La stagione, comunque, fu meno amara della precedente: i blancos raggiunsero la finale di Coppa del Re eliminando tra le altre il Barcellona in semifinale grazie ad una vittoria per 2-1 e un pareggio 1-1. In finale fu sconfitto il Real Saragozza con le reti di Butrague\u00f1o e Lasa, vincendo il trofeo per la 17\u00aa volta. In Coppa UEFA il cammino prosegu\u00ec fino ai quarti di finale. Ad eliminare il Madrid fu l'ambizioso club francese Paris Saint-Germain. Dopo la sconfitta di Madrid, nel match di ritorno disputato al Parco dei Principi i transalpini, guidati dalla stella liberiana George Weah, riuscirono a ribaltare l'1-3 dell'andata con un 4-1 siglato all'ultimo secondo di recupero dal difensore di origine caledoniana Kombouar\u00e9. Inutile per i capitolini spagnoli il gol del centravanti cileno Zamorano.\nLa stagione successiva si apr\u00ec con una nuova vittoria in Supercoppa contro il Bar\u00e7a (con un 3-1 e un 1-1), ma fu soltanto un fuoco di paglia, perch\u00e9 l'annata dei blancos prosegu\u00ec male: ancora una volta il Madrid non riusc\u00ec a mettere in bacheca i trofei pi\u00f9 importanti. In campionato si piazz\u00f2 soltanto al quarto posto ed accus\u00f2 un distacco di 11 lunghezze dalla coppia Barcellona-Deportivo La Coru\u00f1a. L'emblema del fallimento madridista fu il clamoroso 0-5 rimediato nel \"cl\u00e1sico\" l'8 gennaio 1994 in casa del Barcellona di Johan Cruijff. Sia in Coppa del Re che in Coppa delle Coppe fu eliminato ai quarti di finale. Nel trofeo nazionale arriv\u00f2 un'inopinata eliminazione per mano del Tenerife, mentre in ambito europeo, ancora una volta fu il Paris Saint-Germain a sbarrare la strada alle merengues. Il Real non riusc\u00ec a ribaltare lo 0-1 rimediato al Bernab\u00e9u. Il match di ritorno fin\u00ec 1-1 e consent\u00ec ai parigini di approdare alle semifinali. Al termine della stagione anche Floro fu esonerato. Al suo posto venne ingaggiato Valdano, vecchia bandiera del Madrid.\nChiusa un'altra stagione tragica, il 1994-1995 fu per il Real Madrid di tutt'altro sapore: eliminato in Coppa UEFA per mano del modesto club danese Odense e in Coppa di Spagna, diede il meglio di s\u00e9 in campionato ed interruppe il dominio del Barcellona, detentore per il quarto anno consecutivo del titolo di Campione di Spagna. La Liga inizia subito con due vittorie: la prima, esterna, sul Siviglia per 4-1, la seconda in casa contro il Logro\u00f1\u00e9s. Dopo un pareggio con l'Albacete, nelle successive sei gare il cammino \u00e8 rallentato da due sconfitte la prima contro il Gij\u00f3n, la seconda in casa del Saragozza per 3-2. Dopo queste iniziali difficolt\u00e0, i blancos riescono a ingranare la marcia vincendo partite importanti come il 4-2 rifilato all'Atl\u00e9tico e il 2-1 ottenuto in casa del Valencia. Dalla tredicesima giornata (pareggio 1-1 contro la Real Sociedad), il Madrid guadagna stabilmente la vetta, ottenendo la certezza matematica il 3 giugno del 1995 con il 2-1 ottenuto contro il Deportivo, diretto inseguitore. La stagione \u00e8 ricordata con piacere dai tifosi del Real per la manita inflitta agli storici rivali del Barcellona il 7 gennaio 1995 al Bernab\u00e9u (tripletta di Zamorano e gol di Luis Enrique e Amavisca), un anno dopo quella rimediata al Camp Nou. Inoltre, l'attaccante Zamorano conquist\u00f2 il Pichichi mettendo a segno 28 gol.\nIl 1995-96 fu un anno di transizione per i campioni di Spagna, che non seppero confermare la leadership rimanendo fuori dalla lotta per il titolo, quest'anno appannaggio di Barcellona e Atl\u00e9tico, il tutto nonostante la vittoria nel derby del 18 novembre. La squadra della capitale, nel frattempo passata in mano ad Arsenio Iglesias, si ritrova a lottare per un posto in Europa con il sorprendente Tenerife del capocannoniere Juan Antonio Pizzi, rimanendo escluso dalle competizioni europee per la seconda volta nella propria storia e dopo diciannove anni. \nLa supercoppa fu persa dai madrileni in modo umiliante con una sconfitta per 3-0 all'andata e una al ritorno per 2-1.\nAnche in Coppa i merengues non ebbero successo uscendo agli ottavi per mano dell'Espanyol subendo una sconfitta per 4-1 nella gara di andata e vincendo solo 2-1 al ritorno.\nLa Champions League vide i blancos eliminati ai quarti di finale dalla Juventus nonostante la prestazione generosa all'andata con vittoria per 1-0 con rete del giovane Ra\u00fal (subisce una sconfitta a Torino per 2-0).\nL'era Sanz e le due Champions League (1995-2000).\nIl 26 novembre 1995 la societ\u00e0 \u00e8 rilevata dall'imprenditore Lorenzo Sanz, dopo le dimissioni di Ram\u00f3n Mendoza, costretto a lasciare a causa dei problemi economici e sportivi del club della capitale.\nNell'estate del 1996 Sanz ingaggi\u00f2 come allenatore Fabio Capello, reduce da un quinquennio di successi con il Milan. Furono ceduti due uomini chiave della Liga vinta due anni prima: Ivan Zamorano e Michael Laudrup, mentre tra gli acquisti pi\u00f9 importanti figurarono Predrag Mijatovi\u0107, Davor \u0160uker, Christian Panucci, Clarence Seedorf, il portiere Illgner e Roberto Carlos. Fu inoltre integrato in prima squadra il giovane Guti. Fu proprio il tecnico italiano a spingere subito per l'acquisto del brasiliano Roberto Carlos. Venuto a sapere della sua messa sul mercato, Capello contatt\u00f2 immediatamente Sanz e fece chiudere la trattativa con l' nel giro di poche ore. Guidato da un fenomenale Ra\u00fal, il nuovo Real riusc\u00ec a dominare e vincere la Liga concludendo con 92 punti, con 2 di vantaggio sul Barcellona. Alla fine della stagione Capello fu richiamato da Silvio Berlusconi a risollevare un Milan in difficolt\u00e0.\nLa nuova stagione vide in panchina l'arrivo del tedesco Jupp Heynckes. Si aggiunsero alla squadra altri tasselli fondamentali come i centrocampisti Redondo e Karembeu, prelevato dalla Sampdoria, e l'attaccante Morientes. Si ritira lo storico portiere Buyo, giunto all'et\u00e0 di 39 anni.\nLa stagione inizi\u00f2 con la vittoria della Supercoppa di Spagna (sconfitta per 2-1 e vittoria per 4-1 sul Bar\u00e7a).\nIn campionato il Real Madrid ebbe troppi alti e bassi. Raggiunse la vetta alla tredicesima giornata, ma vi rimase solo per due settimane: il pareggio alla quindicesima contro il Real Oviedo (1-1) determin\u00f2 la retrocessione al secondo posto, dove il Madrid rimase per molte settimane, prima che una serie negativa nelle ultime giornate facesse scivolare gli uomini di Heynckes al quarto posto. I madridisti furono sconfitti in entrambe le sfide dirette con il Barcellona (2-3 e 3-0).\nLe cose andarono meglio in Champions League, dove il Real, superate le due fasi a gironi, elimin\u00f2 ai quarti di finale il (1-1 e 3-0) e successivamente in semifinale un'altra squadra tedesca, il (2-0 e 0-0). In finale il Real Madrid sconfisse la Juventus per 1-0 all'Amsterdam Arena grazie alla rete decisiva segnata nel secondo tempo da Predrag Mijatovi\u0107 e vinse cos\u00ec la sua settima Coppa dei Campioni/Champions League. Tuttavia la vittoria del trofeo pi\u00f9 prestigioso non valse ad Heynckes la riconferma, a causa del quarto posto in campionato; al suo posto arriv\u00f2 l'olandese Guus Hiddink.\nLa stagione 1998-1999 inizi\u00f2 con la sconfitta del Real nella Supercoppa europea contro il (0-1). Il 3 dicembre 1998 arriv\u00f2 la seconda Coppa Intercontinentale, vinta battendo il Vasco da Gama per 2-1. In campionato la squadra giunse seconda in classifica alle spalle del Barcellona. Non arriv\u00f2 nemmeno la riconferma in Champions, dove i madridisti furono eliminati gi\u00e0 ai quarti dalla . Al termine della stagione Hiddink fu sostituito da Vicente Del Bosque.\nNel 1999-2000 la squadra vinse la sua ottava Champions League in una finale tutta spagnola contro il Valencia (3-0). La finale fu raggiunta superando le due fasi a gironi, quindi il Manchester United ai quarti di finale e poi il Bayern in semifinale. I gol contro il Valencia furono messi a segno da Fernando Morientes, Steve McManaman e Ra\u00fal. In campionato fu solo quinto posto, ma i merengues ebbero comunque la soddisfazione di battere il Barcellona per 3-0 nello scontro diretto del 26 febbraio.\nAnni duemila.\nLa prima era P\u00e9rez e i \"Gal\u00e1cticos\" (2000-2006).\nNell'estate del 2000 si candid\u00f2 alla presidenza del club Florentino P\u00e9rez, che batt\u00e9 il presidente uscente Lorenzo Sanz. A giocare un ruolo decisivo per la vittoria di P\u00e9rez fu la promessa, fatta in campagna elettorale, di portare al Real Madrid l'idolo dei tifosi del , il portoghese Lu\u00eds Figo, il quale fu acquistato poco tempo dopo la sua elezione.\nCon il copioso investimento compiuto per assicurarsi Figo, successivo alla vendita del centro di allenamento (la Ciudad Deportiva), P\u00e9rez inaugur\u00f2 una strategia societaria improntata all'acquisto dei pi\u00f9 grandi campioni del calcio internazionale, dalla grande eco mediatica. Fu l'inizio della cosiddetti epoca dei \"Gal\u00e1cticos\".\nNell'estate 2000 furono ingaggiati anche il centrocampista francese Claude Mak\u00e9l\u00e9l\u00e9, il brasiliano Fl\u00e1vio Concei\u00e7\u00e3o e l'argentino Santiago Solari. Tra le cessioni spicc\u00f2 quella del talentuoso centrocampista argentino Redondo, acquistato dal per 25 miliardi di lire.\nLa nuova stagione non inizi\u00f2 bene per il Madrid, sconfitto in Supercoppa europea dal dopo i tempi supplementari (1-2).\nIl campionato part\u00ec il 9 settembre e il Real batt\u00e9 il Valencia per 2-1. Poi un pareggio per 3-3 contro il Malaga e la sconfitta subita nel \"Cl\u00e1sico\" (2-0) sembrarono compromettere il buon inizio delle \"merengues\", che per\u00f2 ricominciarono a vincere, guadagnando stabilmente la testa della classifica e non lasciandola pi\u00f9 fino alla fine del torneo: il club madrileno si laure\u00f2 campione di Spagna per la ventottesima volta. La certezza del titolo arriv\u00f2 il 26 maggio, a due giornate dal termine, quando fu battuto l'Alav\u00e9s per 5-0. In UEFA Champions League la squadra super\u00f2 la fase a gironi ed elimin\u00f2 il Galatasaray ai quarti di finale, ma fu eliminata dal Bayern Monaco, poi campione d'Europa, in semifinale. In Coppa del Re sub\u00ec una clamorosa eliminazione contro il (2-1).\nLa Coppa Intercontinentale 2000 fu persa dai \"blancos\" a beneficio degli argentini del : a Tokyo non bast\u00f2 un gran gol di Roberto Carlos a rimontare il doppio svantaggio, maturato nei primi cinque minuti di gioco a causa di una doppietta di Mart\u00edn Palermo. Nello stesso mese di dicembre del 2000 il Real Madrid ricevette dalla FIFA il premio di migliore club del XX secolo. La votazione, condotta tra i lettori del magazine bimestrale della FIFA, vide il club della capitale spagnola ottenere una schiacciante maggioranza di voti (42,35 %).\nPer la stagione successiva fu acquistato il fuoriclasse Zin\u00e9dine Zidane dalla Juventus, prelevato per ben 150 miliardi di lire, mentre il giovane Iker Casillas, cresciuto nel vivaio della squadra, divenne il portiere titolare al posto di Bodo Illgner.\nIl Real Madrid inizi\u00f2 la stagione 2001-2002 con la vittoria, la sesta per il club nel torneo, della Supercoppa di Spagna, ottenuta superando il (1-1 e 3-0 con tripletta di Ra\u00fal). In campionato, per\u00f2, ebbe un avvio lento che lo escluse dalla lotta per il titolo: alla fine si piazz\u00f2 terzo, potendosi comunque consolare con la vittoria nel \"Cl\u00e1sico\" del 4 novembre 2001 (2-0). In Coppa del Re raggiunse la finale, ma perse contro il Deportivo la Coru\u00f1a (1-2).\nFu, tuttavia, in UEFA Champions League che arriv\u00f2 la grande soddisfazione stagionale: per il club fu la nona vittoria nel torneo, la terza negli ultimi cinque anni. Dopo aver superato le due fasi a gironi, i madrileni batterono i campioni in carica del Bayern Monaco ai quarti di finale (1-2 e 2-0), prendendosi la rivincita rispetto ad un anno prima. Poi eliminarono in semifinale gli arcirivali del Barcellona, con una vittoria per 2-0 e un 1-1.\nIn finale, il 15 maggio a Glasgow, incontrarono il sorprendente . Dopo 8 minuti Ra\u00fal segn\u00f2 la rete del vantaggio, ma al 13\u00ba minuto la situazione fu riportata in parit\u00e0 da L\u00facio. A decidere la gara fu una prodezza di Zidane, che colp\u00ec la palla al volo dalla distanza, insaccandola. La gara fin\u00ec 2-1 e il Real Madrid si aggiudic\u00f2 ancora la UEFA Champions League.\nNell'estate del 2002 la squadra fu rinforzata con gli acquisti del fuoriclasse brasiliano Ronaldo, nuovamente Pallone d'Oro di l\u00ec a qualche mese, e di un giocatore promettente, ma poi poco utilizzato, Esteban Cambiasso. Venne inoltre promosso in prima squadra dalla cantera l'attaccante Javier Portillo.\nLa stagione 2002-2003 cominci\u00f2 con la vittoria della Supercoppa europea ai danni del (3-1), ma nelle prime dieci giornate di campionato il Real fatic\u00f2 a ingranare la marcia, pareggiando pi\u00f9 volte e subendo anche una sconfitta. L'inversione di tendenza avvenne alla quindicesima giornata, con la vittoria per 4-1 sul Valencia. Da quel momento in poi il Real inanell\u00f2 una serie di risultati utili consecutivi che gli consentirono di mantenere stabilmente il secondo posto in classifica.\nAlla ventiquattresima giornata il Real Madrid super\u00f2 l'Alav\u00e9s per 5-1, mentre la Real Sociedad, in quel momento in testa alla classifica, perse per 3-0 in casa del Valladolid: si comp, dunque, il sorpasso dei madrileni. La vetta della classifica fu mantenuta dagli uomini di Del Bosque per otto giornate: alla trentatreesima, pareggiando contro il (0-0), i \"blancos\" retrocessero al terzo posto della graduatoria. Alla trentaquattresima giornata le \"merengues\" risalirono al secondo posto grazie alla sconfitta del Deportivo, mantenendo in vita le speranze di sorpasso, che si concretizz\u00f2 alla penultima giornata, con il Madrid vittorioso sui concittadini dell'Atl\u00e9tico in una trasferta insidiosa (4-0) e il Sociedad battuto in casa del Celta Vigo (3-2).\nAll'ultima giornata, sconfitto l'Athletic Bilbao per 3-1, il Real Madrid si aggiudic\u00f2 il titolo nazionale per la ventinovesima volta. \nIl 3 dicembre 2002 il club madrileno aveva vinto la Coppa intercontinentale, sconfiggendo i paraguaiani dell'Olimpia con un 2-0 firmato da Ronaldo e Guti. In Champions i bianchi madrileni, dententori del trofeo, raggiunsero la semifinale, dove furono eliminati dalla Juventus (vittoria casalinga per 2-1 e sconfitta in trasferta per 3-1), poi battuta in finale dal Milan.\nNell'estate del 2003 all'organico gi\u00e0 straordinario del Real Madrid si aggiunse l'inglese David Beckham.\nI media adottarono l'espressione \"Gal\u00e1cticos\" (\"galattici\") per porre l'accento sulla risonanza mediatica del parco-giocatori del Real Madrid.\nSi parl\u00f2 anche di \"Zidanes y Pavones\" per descrivere la strategia di unire giocatori affermati come Zidane a giovani calciatori formatisi nel settore giovanile del club, tra cui Francisco Pav\u00f3n. Fuori dal campo la strategia dei \"Zidanes y Pavones\" ebbe uno straordinario successo dal punto di vista finanziario. Il club si adoper\u00f2, infatti, per sfruttare il suo enorme potenziale sul mercato mondiale, specialmente in Asia.\nDi l\u00ec a poco, tuttavia, una serie di scelte tecniche discutibili e i problemi dovuti alla convivenza di tanti campioni aprirono un periodo di crisi e di insuccessi, iniziato con il controverso esonero dell'allenatore Vicente Del Bosque, avvenuto meno di ventiquattr'ore dopo che il tecnico aveva condotto la squadra alla vittoria nella Liga, nel maggio 2003. La panchina del Real Madrid fu affidata a sorpresa a Carlos Queiroz.\nA P\u00e9rez fu rimproverata anche la cessione di Mak\u00e9l\u00e9l\u00e9, centrocampista di contenimento fondamentale per gli equilibri tattici della squadra, al quale non fu rinnovato il contratto scaduto nel 2003.\nLa stagione 20003-2004 sembr\u00f2 iniziare bene, con la vittoria della Supercoppa di Spagna contro il (1-2 e 3-0), ma sarebbe rimasto quello l'ultimo trofeo vinto dal Real Madrid fino al 2007. Dopo Natale del 2003, infatti, inizi\u00f2 una serie di risultati negativi, che fino a febbraio non compromisero il primo posto nella Liga, ma in seguito si rivelarono fatali. La crisi culmin\u00f2 in cinque sconfitte di fila nelle ultime cinque partite di campionato, rovesci che fecero retrocedere il Real Madrid al quarto posto e causarono l'esonero di Queiroz, che non pot\u00e9 quindi sottrarsi alla sorte infausta che in quel periodo colpiva gli allenatori del Real Madrid. All'esito non gradito del campionato si aggiunse l'imprevista eliminazione ai quarti di finale della UEFA Champions League per mano del Monaco, poi finalista perdente della manifestazione. La compagine madrilena manc\u00f2 anche la conquista della Coppa del Re, nella cui finale la squadra di Queiroz fu battuta dal . Ciononostante, nell'estate del 2004 P\u00e9rez fu rieletto presidente con il 94,2% dei voti.\nNegli anni a venire P\u00e9rez acquist\u00f2 un numero consistente di giocatori d'attacco, assecondando la politica dei \"Gal\u00e1cticos\". Malgrado l'arrivo di giocatori di alto livello come Walter Samuel, Sergio Ramos e Michael Owen, il Real Madrid non riusc\u00ec a vincere alcun trofeo importante dal 2004 al 2006, soffrendo la concorrenza del Barcellona di Frankie Rijkaard, vincitore di vari titoli in patria e della UEFA Champions League 2005-2006.\nPer l'annata 2004-2005 fu nominato allenatore Jos\u00e9 Antonio Camacho, che di l\u00ec a poco si sarebbe dimesso. Gli subentr\u00f2 Mariano Garc\u00eda Rem\u00f3n, esonerato dopo la pausa invernale, quando la squadra stazionava al quinto posto. Vanderlei Luxemburgo, il suo sostituto, non riusc\u00ec a guidare i madrileni oltre gli ottavi di finale della UEFA Champions League (prevalse la Juventus) e della Coppa del Re, ma in campionato il Madrid si batt\u00e9 con ardore, fino a ottenere il secondo posto, a 4 punti di distacco dal Barcellona campione. L'unica soddisfazione del campionato dei \"blancos\" fu la vittoria per 4-2 nel \"Cl\u00e1sico\" casalingo dell'aprile 2005.\nAnche il 2005-2006 fu avaro di soddisfazioni. Trascorsi alcuni mesi segnati da prestazioni negative, Luxemburgo fu sollevato dall'incarico e il suo sostituto fu individuato in Juan Ram\u00f3n L\u00f3pez Caro, allenatore del Real Madrid Castilla, il quale rimase sorprendentemente in carica per il resto della stagione. Nella Liga dominata dal Barcellona, il Real Madrid, pur giungendo alla fine secondo, non rappresent\u00f2 mai una minaccia per la vittoria del titolo da parte dei rivali catalani, che al Bernab\u00e9u si imposero sui madrileni con il risultato di 3-0 il 19 novembre 2005. Estromessi dalla Coppa del Re, dove furono superati per 6-1 dal Real Saragozza nella gara di andata delle semifinali (al ritorno andarono vicini alla rimonta, ma il 4-0 non bast\u00f2), i bianchi della capitale uscirono di scena dalla UEFA Champions League ancora una volta agli ottavi di finale, sconfitti dall', poi finalista perdente del torneo.\nIl 27 febbraio 2006 Florentino P\u00e9rez si dimise e fu rimpiazzato provvisoriamente da Fernando Mart\u00edn.\nL'era Calder\u00f3n (2006-2009).\nIl 2 luglio 2006 fu eletto presidente Ram\u00f3n Calder\u00f3n, che ingaggi\u00f2 Fabio Capello come allenatore, l'ex campione del Real Madrid Predrag Mijatovi\u0107 come direttore sportivo e Franco Baldini come direttore generale.\nCapello caldeggi\u00f2 l'acquisto di Fabio Cannavaro ed Emerson, entrambi, come l'allenatore, arrivati al Real dalla in seguito allo scandalo nel calcio italiano che vide coinvolta la societ\u00e0 bianconera. In totale il club spagnolo spese 21 milioni di euro, anche per ingaggiare Ruud van Nistelrooy, Mahamadou Diarra e Jos\u00e9 Antonio Reyes. Nel corso della sessione invernale del calciomercato internazionale, dal dicembre 2006 al gennaio 2007, la dirigenza del club madrileno si assicur\u00f2 alcuni giovani sudamericani di talento come Marcelo, Gonzalo Higua\u00edn e Fernando Gago, arrivi cui fecero da contraltare le partenze di due dei \"Gal\u00e1cticos\", David Beckham, accasatosi ai Los Angeles Galaxy da luglio 2007, e Ronaldo, ceduto al Milan nel gennaio 2007.\nIn UEFA Champions League i \"blancos\" di Madrid furono eliminati agli ottavi di finale dal . Dopo aver trascorso gran parte della stagione al secondo o al terzo posto del campionato spagnolo 2006-2007, negli ultimi mesi recuperarono molti punti sul ; il sorpasso ai danni del Bar\u00e7a si concretizz\u00f2 alla trentaquattresima giornata, quando i blaugrana pareggiarono in casa contro il Betis, mentre il Real batt\u00e9 in rimonta l'Espanyol per 4-3. Il momento clou del campionato fu la penultima giornata, quando il Barcellona and\u00f2 vicinissimo al controsorpasso con ancora una giornata da disputare: all'89\u00ba minuto di gioco il Madrid perdeva 2-1 in casa del Saragozza, mentre il Barcellona era in vantaggio con il medesimo risultato sui cugini dell'Espanyol. Nel giro di mezzo minuto sia il Real Madrid, sia l'Espanyol pareggiarono \u2013 i primi con Van Nistelrooy, i secondi con Tamudo \u2013, ribaltando cos\u00ec la situazione e riportando il Madrid al primo posto (a pari punti con il Bar\u00e7a, ma in vantaggio negli scontri diretti). L'ultima giornata videa vittoria dei madrileni per 3-1 contro il Maiorca e cos\u00ec il Real si laure\u00f2 campione di Spagna per la trentesima volta.\nIl successo non imped\u00ec l'esonero di Fabio Capello, allontanato dalla dirigenza pochi giorni dopo i festeggiamenti per la vittoria del campionato. La sua cacciata fu motivata dal cattivo gioco espresso dalla squadra durante buona parte della stagione, non degno del pi\u00f9 grande club del mondo, a detta del presidente e dell'area tecnica. Il direttore sportivo Mijatovi\u0107 diede atto a Capello di aver \"lavorato sotto una pressione enorme\" e \"ottenuto un risultato importante come la vittoria della Liga\", ma aggiunse: \"Abbiamo bisogno di giocare un calcio diverso rispetto a quello dell'ultima stagione, abbiamo bisogno di qualcosa di pi\u00f9 perch\u00e9 i nostri tifosi possano tornare a divertirsi\".\nAl posto dell'allenatore friulano fu assunto Bernd Schuster, autore di una grande stagione col piccolo Getafe, portato alla finale di Coppa del Re e di conseguenza in Coppa UEFA. Sul fronte del calciomercato la campagna-acquisti del club fu ancora una volta faraonica (120 milioni di euro di esborso): al Bernab\u00e9u giunsero il portoghese Pepe e gli olandesi Arjen Robben, Royston Drenthe e Wesley Sneijder.\nIn UEFA Champions League la squadra madrilena fu eliminata per il quarto anno consecutivo agli ottavi di finale, questa volta dalla Roma. Nel campionato 2007-2008, invece, occup\u00f2 costantemente la testa della classifica per tutta la stagione, confermandosi campione di Spagna (per la prima volta in diciotto anni) con tre giornate di anticipo grazie anche ad un attacco molto produttivo, capace di segnare in 35 partite su 36. L'8 maggio, alla terzultima giornata, i \"blancos\" gi\u00e0 campioni batterono per 4-1 il Barcellona al Bernab\u00e9u.\nLa stagione 2008-2009 si apr\u00ec con la conquista della Supercoppa di Spagna nella doppia sfida contro il Valencia. L'avvio di stagione fu segnato da alcune sconfitte in campionato, che non consentirono al club di tenere il passo del Barcellona. Il 9 dicembre 2008 Bernd Schuster fu esonerato e sostituito dallo spagnolo Juande Ramos.\nIl 16 gennaio 2009 Calder\u00f3n si dimise dalla carica di presidente della societ\u00e0 madridista per via delle presunte illegalit\u00e0 avvenute nella sua rielezione nel dicembre precedente. Gli subentr\u00f2 temporaneamente Vicente Boluda, in attesa dello svolgimento di nuove elezioni nell'estate 2009. Intanto la squadra, stabilmente al secondo posto della Liga alle spalle Barcellona, nella fase di calciomercato di gennaio fu rinforzata con l'acquisto del centravanti Klaas-Jan Huntelaar, chiamato a sostituire il connazionale van Nistelrooy, seriamente infortunatosi, e del centrocampista Lassana Diarra. In Champions League la corsa dei madrileni si ferm\u00f2 nuovamente agli ottavi di finale, contro il , mentre in campionato i bianchi mantennero il secondo posto dietro il Barcellona. Alla fine di maggio si dimise anche il direttore sportivo Mijatovi\u0107.\nAnni duemiladieci.\n2009-2010: il ritorno di P\u00e9rez e i fallimenti di Pellegrini.\nUnico candidato alla presidenza, Florentino P\u00e9rez \u00e8 stato eletto nuovamente al vertice del Real Madrid il 1\u00ba giugno 2009. Dopo l'insediamento ha attuato nuovamente quella politica dei \"Galacticos\" che aveva caratterizzato la sua prima era al Real Madrid.\nIl magnate madrileno inaugura la sua seconda era con autentici botti di calciomercato. I primi, costosissimi acquisti, sono i Palloni d'Oro in carica delle edizioni 2007 e 2008: il trequartista brasiliano Kak\u00e1, punta di diamante del e l'attaccante portoghese Cristiano Ronaldo, stella del Manchester United. Nelle casse dei due club di appartenenza saranno versati rispettivamente 67,2 milioni di euro e 80 milioni di sterline (93 milioni di euro). Per il fuoriclasse portoghese il club madrileno ha fissato una clausola rescissoria di 1 miliardo e 125.000 euro, una somma che non ha eguali nella storia del calcio. La faraonica campagna acquisti del Real Madrid di P\u00e9rez prosegue con l'ingaggio del bomber francese Karim Benzema dal Lione per 35 milioni, degli spagnoli Ra\u00fal Albiol dal Valencia, \u00c1lvaro Arbeloa, Xabi Alonso dal per 25 milioni di euro e Esteban Granero dal Getafe. La somma totale della campagna acquisti del 2009 ammonta a circa 252 milioni di euro, record stagionale nel calciomercato mondiale. Per quanto riguarda le cessioni, si sono registrate le uscite degli olandesi Klaas-Jan Huntelaar, Wesley Sneijder e Arjen Robben, oltre che di \u00c1lvaro Negredo, M\u00edchel Salgado, Jordi Codina, Daniel Parejo, Julien Faubert, Javier Saviola, Fabio Cannavaro, Miguel Torres, Gabriel Heinze e Javi Garc\u00eda. L'ingente mole di acquisti \u00e8 resa possibile da un budget societario pari a 415 milioni di euro, record mondiale. Il bilancio societario risulta, pertanto, in attivo, grazie agli introiti derivanti dal contratto con Mediapro (120 milioni), dalle entrate dello stadio (140 milioni), dal marketing (pi\u00f9 di 150 milioni) e dalle amichevoli.\nNonostante i copiosi investimenti, effettuati per contrastare lo strapotere del Barcellona e per cercare di conquistare la decima coppa dei campioni nella finale in programma al Bernabeu, il Real Madrid non \u00e8 riuscito a conquistare alcun trofeo. In ambito europeo ha disatteso ancora una volta le aspettative, cadendo per il sesto anno consecutivo agli ottavi di finale della Champions League, questa volta contro i francesi del Lione. Ironia della sorte, due epurati dello stesso Real (gli olandesi Sneijder e Robben) sono stati i trascinatori rispettivamente di Inter e Bayern Monaco nel percorso che li ha condotti in finale di Champions, vinta dall'Inter con il punteggio di 2-0. In Coppa del Re i \"galacticos\" sono incappati in una clamorosa eliminazione ai sedicesimi di finale contro l'Alcorc\u00f3n, squadra di terza divisione, capace di vincere per 4-0 in casa nella gara di andata. In campionato la squadra di Manuel Pellegrini \u00e8 giunta seconda a 3 punti dal , anche se ha lottato per il titolo sino all'ultima giornata in un campionato dominato dalle due grandi. Non sono bastati ai madrileni i 96 punti conquistati, pi\u00f9 di qualsiasi altra squadra laureatasi campione di Spagna nel passato, al termine di un torneo dominato dalle due grandi, con la terza, il Valencia, a quasi trenta punti dalla vetta. Alla fine della stagione Pellegrini viene sollevato dal suo incarico e il 28 maggio 2010 al suo posto \u00e8 ingaggiato il portoghese Jos\u00e9 Mourinho.\n2010-2013: L'era di Jos\u00e9 Mourinho.\nNella sessione estiva del calciomercato, la societ\u00e0 madrilena, mette a segno alcuni colpi: \u00c1ngel Di Mar\u00eda, Sergio Canales, Pedro Le\u00f3n, Sami Khedira, Ricardo Carvalho e Mesut \u00d6zil, per un totale di 77,5 milioni di euro. Lasciano Madrid, invece, le due storiche bandiere dei blancos Guti e Ra\u00fal, insieme anche al tedesco Christoph Metzelder e all'olandese Royston Drenthe, ceduto in prestito per una stagione all'H\u00e9rcules. A gennaio arriva in prestito dal Manchester City, Emmanuel Adebayor.\nIn campionato la squadra di Mourinho ha un'ottima partenza ma subisce il dominio del Barcellona che il 29 novembre 2010 si impone nello scontro diretto con un rotondo 5-0. Il 2 aprile 2011 perde in casa contro il Gij\u00f3n per 0 a 1 dicendo cos\u00ec definitivamente addio alla Liga.\nIn Coppa del Re, invece, il Real compir\u00e0 un percorso molto positivo: nei sedicesimi di finale elimina il Real Murcia pareggiando 0-0 l'andata e vincendo 5-1 al ritorno; agli ottavi incrocia il Levante e passa il turno vincendo l'andata 8-0 e perdendo il ritorno per 2-0; nei quarti incontra i rivali cittadini dell'Atl\u00e9tico, che vengono battuti per 3-1 all'andata e 1-0 al ritorno; in semifinale elimina il Siviglia per 2-0 e 1-0. La finale si svolge al Mestalla di Valencia il 20 aprile 2011 contro il Barcellona: grazie a una rete di Cristiano Ronaldo nei tempi supplementari il Real vince 1-0 e si aggiudica il trofeo per la 18\u00aa volta nella sua storia.\nIn Champions League, dopo 7 anni, il Real riesce a superare la barriera degli ottavi di finale di Champions, eliminando il Lione, proprio la bestia nera delle \"Merengues\" (1-1 in Francia, 3-0 al Bernab\u00e9u). Nei quarti di finale, il Real Madrid affronta il Tottenham: vince 4-0 la gara d'andata, al Bernab\u00e9u e si ripete a White Hart Lane, sette giorni dopo, per 1-0. Il sorteggio ha voluto che il Real Madrid affronti in semifinale i rivali del Barcellona, in lotta con i \"blancos\" sia in campionato che in Coppa del Re. Nell'andata delle semifinali, il Real viene sconfitto in casa dai rivali catalani con una doppietta di Lionel Messi e al ritorno pareggia 1-1 permettendo al Barcellona di agguantare la finale di Wembley.\nNella sessione estiva di calciomercato 2011, il Real Madrid si rinforza con gli acquisti di Rapha\u00ebl Varane dal Lens per 10 milioni, di Nuri \u015eahin dal Borussia Dortmund anch'egli per 10 milioni, di F\u00e1bio Coentr\u00e3o dal Benfica per 30 milioni, del giovane Callej\u00f3n dall'Espanyol per 4,4 milioni di euro, e infine l'acquisto dello svincolato Hamit Alt\u0131ntop. Il Real, con una spesa complessiva di 54,4 milioni di euro, spende 23 milioni in meno rispetto all'estate precedente, continuando dunque la politica avviata da Mourinho di gestire i fondi del club con pi\u00f9 moderazione. Partono invece Dudek (svincolato), Garay (ceduto al Benfica), Drenthe (all'Everton) e Adebayor (fine prestito).\nLa stagione 2011-2012 si apre con le due gare valide per la Supercoppa di Spagna contro i rivali del Barcellona: la sfida di andata al Bernab\u00e9u termina per 2-2 con le reti, per il Real Madrid, di \u00d6zil e Xabi Alonso; al ritorno si impone il Barcellona per 3-2 grazie anche a una doppietta di Messi, nonostante il Real Madrid sia ben organizzato e voglioso di portare a casa la vittoria. In Coppa del Re (dopo aver eliminato il Malaga agli ottavi di finale) il Real Madrid incrocia nuovamente il Barcellona per l'ennesimo scontro diretto degli ultimi anni. All'andata non basta il gol del vantaggio firmato da C. Ronaldo, con il Barcellona che riesce a rimontare grazie alle reti di Puyol e Abidal. Nel ritorno i merengues riescono a rimontare uno svantaggio di 2-0 in pochi minuti grazie a Ronaldo e Benzema, ma alla fine saranno ancora i blaugrana a festeggiare. In Champions League i merengues affrontano un cammino molto positivo: affiancati nel girone da Lione, Ajax e Dinamo Zagabria, vincono tutte le partite classificandosi al primo posto con dieci punti di vantaggio sui secondi classificati. Agli ottavi di finale il Real viene sorteggiato contro il CSKA di Mosca: pareggiata 1-1 la sfida di andata, al Bernab\u00e9u i blancos dilagano per 4-1. Per i quarti di finale il Real viene sorteggiato contro l'APOEL, considerato da molti la squadra pi\u00f9 abbordabile. Il Real riuscir\u00e0 infatti ad imporsi sia all'andata che al ritorno (3-0 e 5-2). In semifinale di Champions League il Real Madrid viene eliminato dai tedeschi del Bayern Monaco: sconfitto 2-1 all'Allianz Arena, vince con il medesimo risultato 2-1 al Bernab\u00e9u ribaltando il risultato dell'andata; la sfida si prolunga cos\u00ec fino ai tiri di rigore, dove sono i tedeschi a prevalere per 3-1. Per il secondo anno di fila, il Real esce in semifinale.\nLa Liga comincia molto bene per gli uomini di Mourinho, che nonostante la sconfitta in casa nel primo scontro diretto (1-3) si dimostrano capaci di tenere a lungo il passo del Barcellona, prima che i blaugrana incappino in una serie di risultati negativi (come il 3-2 subito in casa del Osasuna) che li portano a 10 punti di distacco dalla vetta della classifica. Nel periodo primaverile tre pareggi del Real Madrid permettono ai rivali del Barcellona di rifarsi sotto portandosi a meno 4. A due settimane dal \"cl\u00e1sico\", il Real conquista una vittoria importantissima nel derby con l'Atl\u00e9tico per 4-1 grazie ad un Cristiano Ronaldo ispirato che realizza una tripletta. Le due squadre arrivano cos\u00ec allo scontro diretto con quattro punti di differenza. Il 21 aprile al Camp Nou, contro tutti i pronostici e le statistiche, il Real Madrid ottiene una vittoria per 2-1 grazie ai gol di Khedira e C. Ronaldo, portandosi cos\u00ec a +7 dai rivali con ancora 3 giornate da disputare. Il Real Madrid si laurea matematicamente Campione di Spagna il 2 maggio 2012 al San Mam\u00e9s di Bilbao, sconfiggendo l'Athletic Club per 3-0 grazie ai gol di Higua\u00edn, Ozil e Ronaldo (che sullo 0-0 aveva fallito un calcio di rigore). All'ultima giornata i capitolini sconfiggono il Maiorca al Bernab\u00e9u per 4-1 realizzando il nuovo record di punti nel campionato spagnolo (100 punti, eguagliato l'anno dopo dal Barcellona). Inoltre, gli 11 di Mourinho realizzando 121 gol fanno registrare il record di gol segnati in Liga, superando quello stabilito in precedenza dallo stesso Real Madrid nel 1989-90 con 108 reti.\nIn estate, dopo una lunga trattativa estiva con il club inglese del Tottenham, la dirigenza madrilena riesce nell'acquisto del fantasista croato Luka Modri\u0107, affare che, tra la cifra pagata al momento della firma dei contratti e i vari bonus legati a presenze e prestazioni, si aggira attorno ai 42 milioni di euro. Tra i partenti, i centrocampisti turchi Nuri \u015eahin e Hamit Alt\u0131ntop lasciano la squadra rispettivamente per il Liverpool in prestito fino alla fine della stagione e per il Galatasaray a 3 milioni e mezzo di euro, stessa cifra ottenuta per la cessione di Fernando Gago al Valencia; gli spagnoli Esteban Granero e Sergio Canales passano a titolo definitivo al QPR e al Valencia per 8 milioni l'uno. Infine, le ultime mosse di mercato del Real Madrid effettuate proprio al 31 agosto sono l'acquisto in prestito con diritto di riscatto del centrale ghanese Michael Essien dal Chelsea e la cessione a titolo definitivo del francese Lassana Diarra ai russi dell'An\u017ei.\nIl primo evento della stagione \u00e8 la Supercoppa di Spagna, disputata tra andata e ritorno il 23 e il 29 agosto 2012. Persa la gara di andata per 3-2, il Madrid sfodera una superba prestazione al ritorno, creando molte occasioni e portandosi sul 2-0 grazie a Higua\u00edn e Ronaldo. Sul finire del primo tempo il Barcellona accorcia le distanze su punizione con Leo Messi, e nella ripresa sfiora due volte il pareggio prima con Pedro e poi con Montoya ma il Madrid si difende bene sfiorando anche il terzo gol prima con Khedira, poi con Higua\u00edn (che colpisce il palo) e nei minuti finali con Modri\u0107. Grazie alla regola del gol fuori casa i capitolini si aggiudicano la loro nona Supercoppa. Il 30 agosto 2012 il sorteggio di Champions League inserisce il Real in un girone di ferro con Manchester City, Ajax e . La prima sfida, contro il Manchester City, viene vinta per 3-2 grazie a due reti realizzate negli ultimi minuti da Benzema e Ronaldo. Contro l'Ajax, arriva un'altra vittoria, nei Paesi Bassi, per 4-1, mentre nella terza sfida i merengues vengono fermati dai tedeschi del Borussia per 2-1. La prima di ritorno, al Bernab\u00e9u, offre al Madrid l'opportunit\u00e0 di vendicare la sconfitta, ma nonostante le diverse occasioni, si chiude sul 2-2. Alla penultima il pareggio 1-1 contro il Manchester City determina matematicamente il secondo posto dei merengues, che poi battono in casa l'Ajax con un altro 4-1. Il 20 dicembre il sorteggio per gli ottavi di finale. pone di fronte al Real Madrid gli inglesi del Manchester United. La sfida di andata al Bernab\u00e9u \u00e8 molto combattuta, e si conclude sul punteggio di 1-1. Il ritorno di Manchester, giocato il 5 marzo, vede il Real Madrid passare in svantaggio nei primi minuti della ripresa a causa di un'autorete di Ramos, ma con un uno-due di Modri\u0107 e Ronaldo le \"Merengues\" riescono a imporsi 1-2 ad Old Trafford e passano il turno. Ai quarti di finale i capitolini devono affrontare il Galatasaray. L'andata al Bernab\u00e9u si chiude con un eloquente successo per 3-0, mentre in Turchia il discorso \u00e8 pi\u00f9 complicato, con i padroni di casa che sfiorano la rimonta; alla fine il match si chiude sul 3-2 e il Real Madrid riesce a raggiungere la semifinale. Il sorteggio mette i \"Galacticos\" di Mourinho di fronte al Borussia Dortmund. La sfida in Germania si chiude con la netta sconfitta per 1-4, e non basta al ritorno una prestazione generosa per ribaltare il risultato dell'andata: finisce 2-0 con reti di Benzema e Ramos, ma il Real Madrid viene eliminato per il terzo anno consecutivo dalla Champions in semifinale. In campionato il Madrid non trova la conferma rispetto alla stagione precedente a causa di una brutta partenza. Durante la stagione il divario rispetto al Bar\u00e7a raggiunger\u00e0 un picco di 16 punti, e i merengues verranno anche superati dall'Atl\u00e9tico, riuscendo poi a recuperare la seconda posizione. Quest'ultima viene messa al sicuro con una vittoria per 2-1 nel derby di aprile. Il Barcellona ipoteca il campionato a tre giornate dalla fine proprio grazie all'ennesimo passo falso del Real Madrid che pareggia (1-1) in casa dell'Espanyol; unica soddisfazione del torneo, la vittoria del \"cl\u00e1sico\" per 2-1 a inizio marzo, con le reti di Benzema e Ramos. A fine stagione il Real raggiunge l'atto conclusivo della Coppa del Re, ma nella finale del 17 maggio 2013, un derby contro l'Atl\u00e9tico Madrid, esce sconfitta dal campo per 1-2 ai supplementari.\nLa stagione \u00e8 contrassegnata dalle polemiche tra l'allenatore Mourinho ed alcuni dei giocatori titolari, in particolare Iker Casillas. Criticato per l'eccessivo difensivismo dopo tre sconfitte con il Barcellona nei primi mesi della stagione 2011-2012, Mourinho aveva dato il via a una lunga polemica che aveva interessato anche i rapporti di amicizia tra i nazionali del Real e quelli del Barcellona. Nel dicembre del 2012, il tecnico portoghese mette fuori squadra Casillas per scelta \"tecnica\", un evento che non accadeva al portiere dal 2002. Sostituisce Casillas con il giovane Antonio Ad\u00e1n e richiede poi l'acquisto di Diego L\u00f3pez, che diventa il nuovo titolare fino a fine stagione. L'emarginazione del portiere campione del mondo crea una spaccatura sia nella squadra che nella tifoseria, ed il problema non \u00e8 stato risolto neanche con il trasferimento al Chelsea di Mourinho e l'arrivo di Carlo Ancelotti sulla panchina del Real all'inizio della stagione 2013-2014.\n2013-2015: L'era Ancelotti e la decima Coppa dei Campioni.\nCresce sempre pi\u00f9 il clima di sfiducia e tensione nei confronti di Jos\u00e9 Mourinho, che viene esonerato. Nel corso dell'estate 2013 viene reclutato Carlo Ancelotti, vincitore della Champions League da allenatore nel 2003 e nel 2007, nella speranza che possa portare a Madrid la D\u00e9cima, dopo 12 anni di attesa. Il tecnico emiliano promette di vincere offrendo \"un gioco offensivo e spettacolare\".\nSul fronte mercato, la societ\u00e0 cede Ozil all'Arsenal e Kak\u00e0 al Milan, e decide di puntare sui giovani: il canterano Carvajal, un terzino, viene promosso in prima squadra, mentre per la fase centrocampo-attacco si punta su Illarramendi e Isco, provenienti rispettivamente dalla Real Sociedad e dal M\u00e1laga. Negli ultimi giorni di mercato, inoltre, uno scatenato Perez mette a segno il nuovo acquisto pi\u00f9 costoso di sempre: per 100 milioni arriva dal Tottenham l'esterno gallese Gareth Bale. Vengono inoltre ceduti, per fare cassa, Albiol, Callej\u00f3n e Higua\u00edn al Napoli.\nDurante la prima parte di stagione la squadra incontra non poche difficolt\u00e0 in fase difensiva soprattutto nelle gare in trasferta, procedendo a rilento con Atl\u00e9tico e Bar\u00e7a che si portano davanti raggiungendo un vantaggio massimo di 6 punti. Il derby di Madrid, in programma il 28 settembre, termina con un'inattesa sconfitta dei padroni di casa del Real che cedono all'Atl\u00e9tico Madrid, guidato da Diego Simeone, grazie ad una rete realizzata in apertura da Diego Costa. Il primo \"cl\u00e1sico\" del campionato vede i due club pi\u00f9 rappresentativi della Spagna affrontarsi al Camp Nou di Barcellona. Il Real, terzo in classifica, insegue i \"Blaugrana\", che guidano la graduatoria. Il primo tempo vede una sola squadra in campo, Il Barcellona, che passa in vantaggio grazie ad una rete di Neymar. Con la squadra di Ancelotti tutta in avanti per cercare il pareggio, in contropiede, Alexis S\u00e1nchez trafigge per la seconda volta Diego L\u00f3pez, grazie ad un preciso pallonetto. Nel finale arriva la prima rete da professionista di Jes\u00e9. La sconfitta rimediata, causata da un gioco considerato \"senza idee\", ha scaturito diverse polemiche e critiche nei confronti della squadra e dell'allenatore. Nel corso della stagione Ancelotti trover\u00e0 la quadratura del cerchio modellando la squadra su un 4-3-3 con Di Maria adattato a mediano sulla linea con Alonso e Modric e un esplosivo tridente d'attacco formato da Bale, Benzema e Ronaldo (ribattezzato \"BBC\" in Spagna). Grazie alla difesa alta, al pressing e al contributo di Alonso e Modric, uomini chiave sia in fase di copertura che in fase di impostazione, la squadra migliora sensibilmente le proprie prestazioni e recupera fino a portarsi in vetta con gli stessi punti dei rivali Atl\u00e9tico Madrid e Barcellona. Complice anche la lunga squalifica di Ronaldo nel mese di febbraio, si afferma il giovane Jes\u00e9 Rodr\u00edguez che nel periodo di assenza del portoghese d\u00e0 il suo contributo con quattro gol tra campionato e Coppa del Re. Alla 25\u00aa giornata, la sconfitta dell'Atl\u00e9tico a Pamplona e quella del Bar\u00e7a in casa della Real Sociedad permettono ai blancos di portarsi in vetta alla classifica spagnola dopo 651 giorni di attesa. Nel mese di marzo i bianchi di Spagna non sfruttano gli scontri diretti, pareggiando nel derby di ritorno e perdendo in casa col Barcellona (3-4). Alla trentesima giornata la sconfitta sul campo del Siviglia (1-2) fa scendere i bianchi al terzo posto della classifica a 3 punti dall'Atl\u00e9tico e a 2 dal Barcellona. Al termine del campionato il Real si piazza al terzo posto con 4 punti di svantaggio rispetto all'Atl\u00e9tico, e appaiato con il Barcellona (ma in svantaggio sugli scontri diretti).\nIn Coppa del Re, viene raggiunta la finale eliminando in un'accesa semifinale l'Atl\u00e9tico Madrid, sconfitto due volte (3-0 e 2-0); la finale del 19 aprile 2014 al Mestalla di Valencia vede i madrileni contrapposti al Barcellona. Il Real, privo di Cristiano Ronaldo, chiude la prima frazione in vantaggio grazie a Di Maria. Nella ripresa il Bar\u00e7a trova il pareggio con Bartra, ma nel finale Bale fissa il risultato sul 2-1: \u00e8 il diciannovesimo trionfo per i madrileni nella competizione.\nIl sorteggio dei gironi di UEFA Champions League svoltosi a Monaco il 29 agosto abbina il Real Madrid nel gruppo B con Juventus, Galatasaray e Copenaghen. Il Real Madrid mette insieme 5 vittorie e 1 pareggio passando il turno al primo posto con 16 punti. I capitolini stabiliscono un nuovo record divenendo la prima squadra capace di andare a segno per ben 30 partite consecutive di Champions, mentre Cristiano Ronaldo stabilisce il primato di gol segnati nella fase a gironi della manifestazione, ben nove. Eliminato lo Schalke (9-2 complessivo), il sorteggio dei quarti mette a confronto i madrileni con il , gi\u00e0 affrontato in semifinale l'anno precedente: all'andata il Real vince 3-0 grazie a Bale, Isco e Ronaldo; la sfida di ritorno in Germania vede un successo dei padroni di casa 2-0 con doppietta di Reus (e un rigore sbagliato dai madrileni), ma il Real passa ugualmente il turno grazie all'ampio scarto maturato nella sfida d'andata. Il sorteggio di semifinale pone il Real Madrid di fronte ai campioni in carica del Bayern Monaco: la squadra di Ancelotti vince l'andata 1-0 con rete di Benzema e dilaga al ritorno in Germania per 4-0; nell'occasione, Cristiano Ronaldo raggiunge i 16 gol in una singola edizione della Champions League, nuovo record di sempre.. Il 24 maggio seguente, per la prima volta l'atto finale della competizione vede di fronte due squadre della stessa citt\u00e0: nella finalissima di Lisbona, il Real supera per 4-1 ai supplementari i rivali dell'Atl\u00e9tico, vincendo la sua decima Coppa dei Campioni/Champions League; i \"Blancos\" sono i primi a raggiungere tale storico traguardo.\nI \"blancos\" concludono le prime due operazioni di calciomercato gi\u00e0 prima dell'apertura ufficiale della sessione estiva: il 10 aprile il centrocampista turco Nuri \u015eahin passa a titolo definitivo al dopo una stagione di prestito nel club tedesco, mentre il 28 giugno l'esterno russo Denis \u010cery\u0161ev \u00e8 ceduto a titolo temporaneo al Villarreal dopo l'annata al . Il 17 luglio vengono acquistati il centrocampista neo-campione del mondo con la Nazionale tedesca Toni Kroos dal per una cifra prossima ai 30 milioni di euro (bonus compresi) e firma un contratto di sei anni dal valore complessivo di 70 milioni di euro. Il 19 luglio il e la si assicurano, rispettivamente, le prestazioni sportive di Casemiro in prestito oneroso da 1,5 milioni di euro con diritto di riscatto (ed eventuale controriscatto da parte del Real Madrid) e di \u00c1lvaro Morata per 20 milioni di euro (con diritto di riacquisto, sempre da parte degli spagnoli, al termine delle stagioni 2015-2016 e 2016-2017 per una cifra massima di 30 milioni di euro). Il 22 luglio viene tesserato il fantasista colombiano James Rodr\u00edguez con un contratto fino al 2020, per una cifra che si aggira sugli 80 milioni di euro, che di fatto sostituisce nella rosa l'argentino \u00c1ngel Di Mar\u00eda, ceduto al Manchester United per 75 milioni di euro. A fine mercato, il regista Xabi Alonso lascia il Real e si accasa al Bayern Monaco. Nelle casse del club entrano 10 milioni di euro.\nAl debutto ufficiale della stagione 2014-2015, il 12 agosto al Cardiff City Stadium, il Real Madrid batte 2-0 il Siviglia nel derby spagnolo valevole per la Supercoppa UEFA grazie a una doppietta di Cristiano Ronaldo, aggiudicandosi la seconda Supercoppa europea della sua storia.\nIl 20 dicembre arriva la quarta affermazione a livello mondiale. Battendo per 2-0 gli argentini del San Lorenzo nella finale, le merengues diventano il quinto club europeo ad aggiudicarsi il Mondiale per club. Il Real sembra poter affermare la propria egemonia anche in patria. Il 25 ottobre, alla nona giornata \u00e8 in programma il classico al Bernab\u00e9u. Le \"merengues\" battono i rivali catalani per 3-1 grazie ai gol del solito Cristiano Ronaldo, di Pepe e di Benzema, che rispondono al vantaggio iniziale del Barcellona firmato da Neymar. La vittoria nello scontro diretto galvanizza i madrileni, che, approfittando del rovescio dei \"blaugrana\" al Camp Nou contro il Celta Vigo, alla decima giornata si issano al comando della classifica. Tuttavia alcuni passi falsi nel girone di ritorno, tra cui la disfatta nel Derbi madrile\u00f1o al Calder\u00f3n per 0-4 e la sconfitta al Camp Nou per 2-1, costeranno cari al Real Madrid, che si vedr\u00e0 scavalcate dai catalani al fotofinish. Non basterammp i 48 gol realizzati da Cristiano Ronaldo in stagione.\nIl cammino in UEFA Champions League si ferma in semifinale. Dopo aver superato la fase a gironi al primo posto, il Real affronta di nuovo lo Schalke 04 agli ottavi di finale e lo elimina nuovamente, anche se stavolta con non pochi patemi. Dopo lo 0-2 in Germania, i blancos vengono battuti al Bernab\u00e9u per 3-4, ma si qualificano per i quarti dove affrontano i dirimpettai dell'Atl\u00e9tico. Dopo lo 0-0 al Calder\u00f3n, il Real si impone per 1-0 al Bernab\u00e9u. In semifinale c'\u00e8 la Juventus, guidata dai campioni del mondo in Germania Buffon, Barzagli e Pirlo, oltre che dal campione argentino T\u00e9vez e dai giovani talenti stranieri Pogba e Morata. Quest'ultimo, cresciuto nella \"Cantera\" del Real, sar\u00e0 l'uomo decisivo, che permetter\u00e0 alla \"Vecchia Signora\" di staccare il pass per la finale di Berlino. Dopo la sconfitta rimediata per 2-1 allo Juventus Stadium, al Real basterebbe vincere 1-0 in casa. Cristiano Ronaldo illude il pubblico del Bernab\u00e9u, che tuttavia viene gelato proprio da Morata. Il risultato non cambia pi\u00f9 e il Real \u00e8 fuori.\nLe mancate vittorie della Liga e della Champions League spingeranno Florentino P\u00e9rez ad esonerare Ancelotti e ad affidare la panchina dei blancos per la stagione successiva a Rafa Ben\u00edtez.\n2015-2018: dalla fallimentare parentesi Ben\u00edtez alla nuova epopea con Zidane.\nIl 3 giugno 2015 viene ufficializzato l'ingaggio di Rafa Ben\u00edtez sulla panchina \"blanca\". L'approdo del tecnico spagnolo, tuttavia, non \u00e8 ben visto dai senatori del club, in particolare dal capitano Sergio Ramos e dalla stella Ronaldo, delusi dopo l'esonero di Ancelotti. In sede di calciomercato si registra l'approdo del giovane centrocampista croato Kova\u010di\u0107, fortemente voluto da Ben\u00edtez e prelevato dall' Inter per 29 milioni di euro pi\u00f9 bonus, oltre al rientro alla base di Casemiro. Inoltre, dal viene ingaggiato l'esterno destro brasiliano Danilo, per il quale sono stati sborsati 31,5 milioni di euro. Per quanto riguarda il mercato in uscita, Khedira non rinnova il contratto con le merengues e si accasa da svincolato alla Juventus, mentre lo storico portiere Casillas trova un accordo con il Porto a costo zero e lascia il Real dopo 16 anni. Il portiere titolare sar\u00e0 il costaricano Keylor Navas. Si registra anche l'uscita in prestito con obbligo di riscatto di Illarramendi alla Real Sociedad.\nIn Coppa del Re il cammino del Real si interrompe gi\u00e0 ai sedicesimi. Durante la sfida contro il Cadice, squadra che milita nella Segunda Divisi\u00f3n B, Ben\u00edtez ha una svista e schiera in campo \u010cery\u0161ev, il quale, per\u00f2, deve scontare un turno di squalifica. L'ala russa realizza nel primo dei tre gol con cui il Real vince allo stadio Ram\u00f3n de Carranza. La squadra andalusa fa ricorso presso la federacalcio spagnola, la quale decreta l'eliminazione dei madrileni dalla coppa nazionale.\nNella Liga il Real alterna grandi goleade (tra cui un 10-2 ai danni del ) a passi falsi clamorosi. Il rapporto tra Ben\u00edtez e l'ambiente madridista, gi\u00e0 deteriorato dopo la svista in Coppa del Re, subisce una crepa significativa, che si rivela insanabile dopo il pesante 0-4 rimediato al Bernab\u00e9u nel \"Cl\u00e1sico\" contro il Barcellona, in programma il 21 novembre, alla dodicesima giornata. All'inizio del 2016, Florentino P\u00e9rez esonera Ben\u00edtez ed affida la panchina a Zin\u00e9dine Zidane. Con il tecnico francese alle redini della squadra, il ruolino di marcia delle \"merengues\" \u00e8 impressionante: nel girone di ritorno il Real Madrid totalizza 16 vittorie, 2 pareggi e una sola sconfitta, rimediata nel derby al Bernab\u00e9u. Dopo il rovescio contro l'Atl\u00e9tico, le merengues inanellano una serie di 12 vittorie consecutive, tra cui quella al Camp Nou. Tuttavia, tale ruolino di marcia non sar\u00e0 sufficiente per strappare la Liga ai rivali del Barcellona, che si laureano campioni di Spagna per la ventiquattresima volta nella loro storia.\nSe il Real resta a bocca asciutta in patria, in UEFA Champions League il cammino prosegue fino al trionfo nella finale che si disputa al Meazza di Milano. Nella fase a gironi i \"blancos\" vengono sorteggiati nel gruppo A, insieme ai francesi PSG, gli ucraini \u0160achtar Donec'k e gli svedesi Malm\u00f6. La doppia sfida contro l'ambiziosa compagine parigina vede i bianchi avere la meglio (0-0 in Francia e 1-0 al Bernab\u00e9u). Dopo aver conseguito il primo posto nel girone, il Real affronta la negli ottavi di finale. Le merengues hanno il sopravvento sui giallorossi e, dopo un doppio 2-0, si qualificano per il turno successivo. Nei quarti l'urna di Nyon contrappone il Real al sorprendente club tedesco Wolfsburg. Il match di andata, che si disputa in Germania, \u00e8 teatro della clamorosa affermazione dei \"lupi\", che trafiggono i Blancos con un netto 2-0. Per qualificarsi alle semifinali il Real deve conseguire una vittoria di almeno 3 gol di scarto. L'ambiente madridista crede nella rimonta, che si concretizza in Spagna il 12 aprile 2016. Uno scatenato Cristiano Ronaldo realizza la tripletta decisiva, che consente al Real di staccare il pass per la semifinale. Ad affrontare la compagine guidata da Zidane \u00e8 il , il cui allenatore \u00e8 l'ex Manuel Pellegrini, Dopo lo 0-0 all'Etihad Stadium, al Bernab\u00e9u basta un gol di Bale per qualificare le merengues alla finale, dove affronteranno per il terzo anno di fila i cugini dell'Atl\u00e9tico. Al gol di Sergio Ramos nel primo tempo regolamentare, risponde l'attaccante belga Ferreira Carrasco nel secondo tempo. Il match finisce 1-1 dopo i tempi supplementari e si decide ai rigori, dove i Blancos hanno la meglio sui Colchoneros con un complessivo 6-4. L'errore decisivo dal dischetto \u00e8 del difensore colchonero Juanfran, che colpisce il palo. Il rigore che consegna l\"und\u00e9cima\" al Real \u00e8 realizzato dal solito Cristiano Ronaldo il quale si laurea capocannoniere della manifestazione con 16 gol. Per la quarta volta un allenatore subentrante riesce a conquistare la Champions League. Prima di Zidane l'impresa \u00e8 riuscita a Roberto Di Matteo nel 2012, quando era alla guida del Chelsea, a Dettmar Cramer con il Bayern Monaco nel 1975 e a Benitez con il Liverpool nel 2005. Con questa affermazione il Real mette in bacheca l'ottantesimo trofeo della sua storia, il diciannovesimo a livello internazionale.\nDopo il trionfo conseguito in Champions League, Florentino P\u00e9rez decide di confermare Zidane alla guida delle merengues. A differenza delle precedenti sessioni estive di calciomercato, la campagna acquisti assume un profilo decisamente pi\u00f9 basso e non registra colpi significativi, eccezion fatta per il ritorno alla base del centravanti \u00c1lvaro Morata, per il quale P\u00e9rez esercita il diritto di riacquisto fissato nell'estate del 2014: nelle casse della Juventus vanno 30 milioni di euro. Si tratta dell'unico vero acquisto effettuato dal Real Madrid; per il resto si registrano solo ritorni da prestiti, tra cui il giovane talento Marco Asensio e il terzino portoghese F\u00e1bio Coentr\u00e3o. In uscita, invece, si registra la cessione al Paris Saint-Germain del canterano Jes\u00e9, per il quale il club transalpino sborsa 25 milioni di euro.\nIl 9 agosto 2016, al Lerkendal Stadion di Trondheim, il Real affronta per la seconda volta i connazionali del Siviglia in occasione della sfida valida per la vittoria della Supercoppa europea. Seppur decimati dai forfeit, su tutte quella di Cristiano Ronaldo, i \"Blancos\" riescono ugualmente ad avere la meglio sugli andalusi e portano a casa il 20\u00b0 trofeo internazionale della loro storia. Nonostante le assenze, sono i madrileni ad aprile le marcature con Asensio, prima di subire il sorpasso degli andalusi, che dapprima pareggiano con il trequartista italo-argentino Franco V\u00e1zquez prima dell'intervallo e poi, a met\u00e0 ripresa, passano in vantaggio con l'ala ucraina Konopljanka. Quando i giochi sembrano fatti, al 3\u00ba minuto di recupero \u00e8 il capitano madridista Sergio Ramos a mettere a segno il gol che prolunga la gara ai tempi supplementari, dove a una manciata di minuti dai rigori i campioni d'Europa trovano con Daniel Carvajal il 3-2 della vittoria finale. \nDopo il successo in Supercoppa, la compagine madrilena disputa un girone di andata molto positivo: raccoglie 43 punti su 57 disponibili, frutto di 13 vittorie, 4 pareggi e due sconfitte patite per mano del Siviglia e del Valencia, entrambe per 2-1. Spicca su tutte la vittoria conseguita nel derby per 3-0 al Vicente Calder\u00f3n, in programma alla dodicesima giornata, determinata da una tripletta di Cristiano Ronaldo. Nel girone di ritorno le merengues, complice qualche passo falso e il risveglio del Barcellona, vengono battute ed agganciate dai rivali catalani proprio nel \"cl\u00e1sico\", in programma alla trentatreesima giornata (anche se i blancos hanno una partita in meno). Al Bernab\u00e9u finisce 2-3 ed \u00e8 decisiva la doppietta di Messi. Fino alla trentasettesima giornata le due squadre procedono appaiate in testa alla classifica. Nel caso arrivassero a pari merito a fine campionato, i blaugrana sarebbero campioni di Spagna. Il Real deve ancora recuperare la gara esterna contro il , rinviata a causa di un nubifragio che si \u00e8 abbattuto sulla citt\u00e0 galiziana il 5 febbraio. Il 18 maggio 2017, al Balaidos, il Real schianta i padroni di casa con il punteggio di 4-1 ed ipoteca il campionato. Basterebbe a quel punto un pari sul campo del per vincere la Liga, ma i madrileni fanno ancora meglio, vincendo per 2-0 e rendendo inutile il successo per 4-2 in rimonta del Barcellona al Camp Nou contro l'. Il trionfo in Andalusia consente al Real di affiggere nella sua ricca bacheca il trentatreesimo titolo nazionale, cinque anni dopo l'ultimo trionfo con Jos\u00e9 Mourinho in panchina. Paradossalmente questo \u00e8 il campionato dove Cristiano Ronaldo stabilisce il suo record negativo di marcature nella Liga: 25 gol, un bottino che, comunque, gli consente di issarsi al terzo posto nella classifica dei cannonieri, alle spalle della coppia sudamericana del Barcellona Messi-Su\u00e1rez, autori rispettivamente di 37 e 29 gol e, che soprattutto, hanno un peso specifico molto importante.\nIl cammino in Coppa del Re, invece, si ferma ai quarti di finale contro il Celta Vigo, che all'andata espugna il Bernab\u00e9u per 1-2 e gestisce il vantaggio in Galizia con un pareggio per 2-2. Sfuma, quindi, per le merengues l'occasione di conseguire tutti i trofei.\nIl 18 dicembre 2016, al International Stadium di Yokohama, i blancos conquistano il secondo Mondiale per Club 2016, che si aggiunge al titolo conseguito due anni prima e alle altre tre precedenti Coppe Intercontinentali: si tratta, dunque, del quinto titolo mondiale per i madrileni. Dopo aver liquidato in semifinale i messicani del Club Am\u00e9rica, campioni della CONCACAF Champions League per 2-0, grazie ai gol di Karim Benzema e Cristiano Ronaldo, in finale si presentano come un ultimo ostacolo gli \"outsider\" giapponesi dei . Nonostante il netto divario tecnico, tra la fine del primo e l'inizio del secondo tempo i nipponici, con una doppietta di Gaku Shibasaki, riescono a ribaltare il vantaggio iniziale degli spagnoli a opera di Benzema. Un rigore di Cristiano Ronaldo pareggia i conti al quarto d'ora della ripresa, portando la sfida ai supplementari: qui gi\u00e0 nella prima frazione, ancora Cristiano Ronaldo, peraltro da pochi giorni eletto Pallone d'oro 2016, realizza altri due gol per il 4-2 finale in favore del Real Madrid. Con tale successo gli spagnoli scavalcano i rivali del Barcellona per numero di trofei internazionali, e superano gli italiani del per titoli mondiali vinti da un club calcistico.\nIn Champions League, per la terza volta in quattro anni, i blancos raggiungono la finale, dove ottengono uno storico bis dopo il successo dell'anno prima. Nella fase a gironi il Real, detentore del trofeo e inserito in prima fascia, pesca i tedeschi del , i portoghesi dello Sporting Lisbona e i polacchi del Legia Varsavia. Per la prima volta negli ultimi 10 anni il Madrid si classifica al secondo posto nel girone, dopo aver conseguito tre vittorie e tre pareggi. Nell'ultima sfida del girone, Borussia Dortmund e Real si giocano il primato al Bernab\u00e9u. Per aggiudicarsi il primo posto il Real deve per forza vincere, mentre ai tedeschi basta un pari. Le merengues gestiscono la gara senza troppi affanni e si portano sul 2-0, grazie ad una doppietta di Karim Benzema. Poi, per\u00f2, nell'ultima mezz'ora i gialloneri rimontano il doppio svantaggio e ottengono il pari che serve per classificarsi al primo posto nel girone. L'urna di Nyon mette di fronte il Real Madrid e il Napoli, classificatosi al primo posto nel girone B. Il confronto con la compagine partenopea \u00e8 a senso unico: sia all'andata in Spagna che al ritorno al San Paolo il Real liquida il Napoli con un doppio 3-1 e approda ai quarti, dove affronta in una sorta di finale anticipata il Bayern Monaco, guidato in panchina dal grande ex Carlo Ancelotti, l'allenatore che nel 2014 vinse con i blancos la \"d\u00e9cima\". Il match di andata, disputato in Baviera, finisce con il successo per 2-1 dei madrileni firmato da una doppietta di Cristiano Ronaldo. Il ritorno al Bernab\u00e9u si rivela tutt'altro che facile, malgrado il vantaggio accumulato. I bavaresi riescono a strappare lo stesso risultato nei novanta minuti ed allungano la sfida ai tempi supplementari, dove, ancora una volta, Cristiano Ronaldo risulta decisivo con una tripletta in un match segnato da roventi polemiche per le decisioni dell'arbitro Viktor Kassai. In semifinale, per il quarto anno di fila, a frapporsi sulla strada per la finale vi \u00e8 l'Atl\u00e9tico Madrid. Il match di andata, disputato al Bernab\u00e9u, viene risolto da un'altra tripletta di Cristiano Ronaldo. I blancos ipotecano la finale, ma soffrono maledettamente nella prima mezzora del match di ritorno al Calder\u00f3n. I colchoneros si portano sul 2-0 nel giro di 4 minuti e, sulle ali dell'entusiasmo, cercano il gol del 3-0 ma, quasi allo scadere del primo tempo, il centrocampista offensivo Isco realizza in contropiede il gol che taglia le gambe ai padroni di casa. Il risultato non cambia pi\u00f9 e le merengues staccano il biglietto per la finale del Millennium Stadium di Cardiff, dove affrontano i sei volte consecutive campioni d'Italia della Juventus. Per il Real \u00e8 la quindicesima finale in sessantadue edizioni della Coppa dei Campioni. Il match, disputato il 3 giugno 2017, vede i blancos surclassare i bianconeri con il punteggio di 4-1. Nel primo tempo le due squadre si equivalgono: al gol del solito Cristiano Ronaldo realizzato al 20' replica, sette minuti pi\u00f9 tardi, il centravanti croato Mand\u017euki\u0107. Nella ripresa i torinesi accusano un evidente calo; il Real sale in cattedra e ne approfitta. A cavallo tra il 62\u00ba e il 65\u00ba minuto di gioco segnano Casemiro e ancora Cristiano Ronaldo e nel finale, con la Juventus ridotta in dieci uomini per l'espulsione di Cuadrado, va in gol anche Marco Asensio. Con questa vittoria i blancos bissano il successo dell'anno precedente e si aggiudicano la dodicesima Coppa dei Campioni della loro storia. Da quando questo trofeo \u00e8 denominato UEFA Champions League (dal 1992) nessuna squadra era mai riuscita nell'impresa di conquistarlo per due anni di fila. L'ultima squadra che era stata capace di bissare il successo dell'anno precedente fu il grande di Arrigo Sacchi (1989-1990). Con 12 gol Cristiano Ronaldo si laurea capocannoniere della Champions League per la quinta stagione consecutiva (sesta nella sua carriera) e diventa il primo giocatore capace di segnare in tre finali di Champions League (quindi dal 1992 a oggi). Per il club \u00e8 un'annata da record, con quattro trofei su cinque conquistati in una sola stagione.\nLa stagione 2017-2018 del Real Madrid inizia con la conquista di tre trofei. L'8 agosto 2017, all'Arena Filippo II di Skopje, i madrileni si aggiudicano la loro quarta Supercoppa europea battendo per 2-1 il , detentore dell'Europa League e guidato dall'ex Jos\u00e9 Mourinho. Qualche giorno pi\u00f9 tardi \u00e8 la volta della Supercoppa di Spagna, vinta contro il . La partita di andata, al Camp Nou, termina con un successo madrileno per 3-1 ed \u00e8 segnata dall'espulsione di Cristiano Ronaldo, al quale viene poi comminata una squalifica da scontare per cinque giornate di campionato, compreso il match di ritorno della Supercoppa, a causa di una spinta inferta all'arbitro in seguito ad una protesta. Le \"merengues\" bissano comodamente il successo nella partita di ritorno (2-0).\nLa memorabile annata 2017 del Real Madrid si conclude con la conquista del terzo mondiale per club, il secondo consecutivo. Dopo aver battuto in semifinale il club emiratino Al-Jazira in rimonta faticando pi\u00f9 del previsto (2-1), in finale i blancos hanno la meglio sui brasiliani del Gr\u00eamio, grazie ad una vittoria di misura. Il gol che decide il torneo \u00e8 realizzato dalla stella portoghese Cristiano Ronaldo, fresco vincitore del Pallone d'oro, il quinto della sua carriera. Per le merengues si tratta del sesto titolo mondiale.\nNella fase a gironi della Champions League, il Real, testa di serie, viene raggruppato in un girone tutt'altro che semplice, insieme al , all'insidioso Tottenham Hotspur, guidato in attacco dal quotato centravanti Harry Kane, e ai campioni di Cipro dell'Apoel Nicosia. Le merengues hanno la meglio nei confronti con l'Apoel e il Borussia Dortmund, ciascuno dei quali \u00e8 battuto ambo le volte. Se il confronto con i tedeschi finisce con un complessivo 6-3 e quello con i ciprioti si rivela impari (3-0 al Bernab\u00e9u e 6-0 a Cipro), non si pu\u00f2 dire lo stesso per quanto attiene al doppio confronto con il Tottenham. Gli inglesi impongono il pari in terra spagnola e poi, a domicilio, battono il Real con un netto 3-1. Di conseguenza gli Hotspurs conquistano il primato nel girone e relegano il Real Madrid al secondo posto. L'urna di Nyon decreta che i blancos dovranno affrontare, in quella che da molti osservatori \u00e8 considerata una finale anticipata, i francesi del , guidati in attacco da Neymar, dal giovane talento Kylian Mbapp\u00e9, da Edinson Cavani e dal grande ex, l'ala sinistra argentina \u00c1ngel Di Mar\u00eda. La sfida di andata, disputata nella capitale spagnola, termina con il punteggio di 3-1. Il regista della compagine francese, Adrien Rabiot, firma l'illusorio vantaggio per il PSG. Cristiano Ronaldo realizza poi una doppietta e Marcelo la rete del definitivo 3-1. Nel match di ritorno, in Francia, le merengues bissano il successo dell'andata con un 1-2 firmato ancora Cristiano Ronaldo e Casemiro. Inutile il gol di Edinson Cavani per i parigini. Dopo aver eliminato il PSG, ai quarti l'avversario da affrontare \u00e8 ancora la . Allo Juventus Stadium brilla la stella Cristiano Ronaldo, autore di una doppietta prima del gol del definitivo 0-3 di Marcelo. La sfida di ritorno al Bernab\u00e9u sembra una semplice formalit\u00e0, visto il largo successo ottenuto in trasferta dai madrileni, ma la Juventus riesce a recuperare lo svantaggio, grazie ad una doppietta di Mario Mand\u017euki\u0107, siglata nel primo tempo, e al gol del centrocampista francese Blaise Matuidi. Quando ormai sembra che l'incontro stia scorrendo verso i tempi supplementari, l'arbitro inglese Michael Oliver assegna un discusso calcio di rigore ai padroni di casa, per un intervento del difensore Mehdi Benatia su Lucas V\u00e1zquez. I calciatori della Juventus protestano in maniera veemente contro la decisione del direttore di gara. Le proteste pi\u00f9 accese sono del portiere e capitano Gianluigi Buffon, che \u00e8 espulso dall'arbitro Oliver. Ronaldo si presenta dal dischetto e, con grande freddezza, batte il subentrato portiere Wojciech Szcz\u0119sny. Il gol consente al Real di approdare, per l'ottavo anno di fila, alle semifinali del massimo trofeo continentale, dove affronta i tedeschi del . L'andata si disputa in Baviera. Per la terza volta consecutiva le merengues espugnano l'Allianz Arena: il Bayern viene infatti sconfitto per 2-1. Il difensore Kimmich illude i padroni di casa, colpiti dai gol di Marcelo al termine del primo tempo e, nella ripresa, di Asensio. Il match di ritorno finisce con un pareggio per 2-2 che qualifica i blancos alla finale di Kiev. Le merengues ribaltano lo svantaggio siglato ancora da Joshua Kimmich, con una doppietta di Karim Benzema, prima di essere raggiunte sul pari dall'ex James Rodr\u00edguez. Per il Real si tratta della terza finale consecutiva di Champions League, la sedicesima della sua storia. A Kiev, nella finale del 26 maggio, il Real ha la meglio sul club inglese con il risultato di 3-1, grazie al gol di Karim Benzema e alla doppietta di Gareth Bale. Le merengues si laureano campioni d'Europa per la terza volta di fila, impresa senza precedenti nell'epoca della Champions League (dal 1992-1993 ad oggi). L'ultimo club a compiere tale impresa in Coppa dei Campioni era stato il negli anni '70. Per i blancos si tratta della tredicesima Coppa dei Campioni, nonch\u00e9 dell'ottantottesimo trofeo inanellato nella ricca bacheca. Cinque giorni dopo il trionfo nella capitale Ucraina, il 31 maggio, a sorpresa, il tecnico Zidane rassegna le sue dimissioni ed annuncia l'addio al club attraverso una conferenza stampa. Il bilancio del tecnico francese sulla panchina blanca \u00e8 notevole; in due anni e mezzo di gestione 9 trofei conseguiti, di cui 7 a livello internazionale.\nSe in ambito internazionale il cammino dei blancos procede a gonfie vele, lo stesso non si pu\u00f2 dire per quanto riguarda il ruolino di marcia nella Liga e nella Coppa del Re. Nonostante sia accreditato da molti come il favorito per la conquista della Liga, specialmente dopo le due nette vittorie in Supercoppa di Spagna contro i rivali del Barcellona, il Real da subito accusa un notevole ritardo nei confronti del club catalano e veleggia tra il terzo e il quarto posto in classifica. Nel girone di andata, infatti, le merengues totalizzano 35 punti, frutto di 10 vittorie, 5 pareggi e ben 4 sconfitte, di cui tre subite al Bernab\u00e9u, e si issano al quarto posto, a - 16 dall'inarrestabile Barcellona. Tra i tre scivoloni interni, spicca lo 0-3 patito nel \"cl\u00e1sico\", alla diciassettesima giornata, il 23 dicembre 2017, esattamente una settimana dopo aver conseguito il sesto titolo mondiale della sua storia. Nel girone di ritorno, le merengues migliorano sensibilmente il loro score e subiscono una sola sconfitta per mano dell'Espanyol. Ciononostante, il divario con il Barcellona non diminuisce e, per questo motivo, i blancos cedono anzitempo lo scettro ai grandi rivali e si concentrano sull'ultimo obiettivo rimasto: la Champions League. Alla fine del torneo, i blancos chiudono al terzo posto, alle spalle del Barcellona, dal quale accusano un distacco di 17 punti, e dei concittadini dell'Atl\u00e9tico, freschi vincitori dell'Europa League e futuri avversari nella Supercoppa europea.\nIl cammino in Coppa del Re procede fino ai quarti di finale. Ad eliminare le merengues dalla coppa nazionale \u00e8 il modesto club del Legan\u00e9s. Dopo aver espugnato il Butarque grazie ad un gol di Asensio al 90\u00ba minuto, il ritorno al Bernab\u00e9u sembra una formalit\u00e0 per il Real, ma il 24 gennaio 2018 gli ospiti compiono una clamorosa impresa. Il primo tempo finisce con il punteggio di 1-1, con i 46.000 spettatori del Bernab\u00e9u gelati dal centrocampista brasiliano Gabriel. Il risultato non cambia pi\u00f9 e il Legan\u00e9s ottiene una storica qualificazione alle semifinali.\n2018-oggi: Lopetegui, Solari e i ritorni di Zidane e Ancelotti.\nL'estate del 2018 \u00e8 segnata da grandi cambiamenti, con la partenza di due pilastri del recente ciclo vincente: alle dimissioni del tecnico Zidane fa seguito la cessione del fuoriclasse Cristiano Ronaldo alla . Mentre il tecnico francese lascia la panchina del Real dopo aver ottenuto in due anni e mezzo nove trofei, il campione portoghese si accasa in Italia dopo nove anni di permanenza in Spagna, nei quali ha totalizzato 438 presenze e 450 gol, risultando il miglior marcatore della storia del Real Madrid, dopo aver superato e distaccato in questa speciale classifica Ra\u00fal. Nonostante la cessione del fuoriclasse lusitano porti nelle casse madridiste oltre 100 milioni di euro, Florentino P\u00e9rez investe la cospicua somma soltanto in parte, per acquistare il portiere belga Thibaut Courtois, prelevato dal .\nA prendere le redini della squadra viene chiamato Julen Lopetegui, in carica come commissario tecnico della nazionale spagnola. Il ritardo nella comunicazione dell'accordo alla federazione calcistica spagnola provoca un incidente diplomatico tra la dirigenza madrilena e quella federale, sfociando in un clamoroso esonero di Lopetegui alla viglia del debutto delle \"Furie rosse\" al in Russia. Il nuovo tecnico esordisce perdendo la partita di Supercoppa europea, disputatasi alla A. Le Coq Arena di Tallinn il 15 agosto 2018, contro l\u2019 per 4-2 dopo i tempi supplementari: il Real subisce due gol dopo essersi portato in vantaggio per 2-1 e aver chiuso sul 2-2 i 90 minuti. Lopetegui \u00e8 il primo allenatore della storia del Real Madrid dal 1948 a subire almeno quattro gol nella prima partita ufficiale e per il club \u00e8 la prima sconfitta in una finale di una competizione internazionale dal 2000.\nSulla squadra aleggia scetticismo, anche a causa del calciomercato, che non ha portato il sostituto di Ronaldo. Al debutto in casa nella Liga contro il , il 19 agosto, allo Stadio Santiago Bernab\u00e9u si registra il minimo di paganti dal maggio 2009. L'avvio di stagione dei madrileni \u00e8 deludente. In Champions League, dopo la convincente vittoria interna per 3-0 contro la , giunge una sconfitta (1-0) sul campo del , seguita da una vittoria di misura (2-1) in casa contro il . In campionato, malgrado quattro vittorie e un pareggio nelle prime cinque giornate, nelle successive cinque giornate arrivano quattro sconfitte, di cui tre consecutive, l'ultima delle quali pesante (5-1) in casa del nel \"cl\u00e1sico\" del 28 ottobre 2018. Prima della disfatta contro i catalani, i madrileni avevano il minimo di gol segnati (13) e di punti (14) dopo 9 giornate di Primera Divisi\u00f3n dal 2004-2005 e avevano stabilito la pi\u00f9 lunga astinenza dal gol nella storia del club: 482 minuti consecutivi senza andare a segno. All'indomani della sconfitta in Catalogna, la panchina del Real Madrid passa al tecnico delle giovanili Santiago Solari, dapprima in via temporanea e poi, dopo quattro vittorie in quattro partite, in via definitiva dal 13 novembre.\nLa squadra si qualifica agli ottavi di finale di Champions League gi\u00e0 il 27 novembre, prima ancora di scendere in campo contro la Roma all'Olimpico, grazie alla sconfitta interna del CSKA Mosca contro il Viktoria Plze\u0148, risultato che qualifica italiani e spagnoli. Battendo per 0-2 la Roma, il Real Madrid ottiene poi la certezza del primo posto finale nel girone, chiuso il 12 dicembre con un'indolore quanto clamorosa sconfitta interna (0-3) contro i moscoviti. Per il club \"blanco\" \u00e8 la pi\u00f9 larga sconfitta casalinga in una partita di UEFA Champions League e per la prima volta nella storia della competizione una squadra (il CSKA Mosca) che batte per due volte i campioni uscenti esce dalla coppa gi\u00e0 al termine della fase a gironi.&lt;br&gt;Il 19 dicembre 2018, allo stadio Citt\u00e0 dello sport Zayed di Abu Dhabi, il Real Madrid batte per 3-1 i campioni d'Asia del (tripletta di Gareth Bale) nella semifinale della Coppa del mondo per club, accedendo cos\u00ec alla finale del torneo. Tre giorni dopo sconfigge l', campione degli Emirati Arabi Uniti e padrone di casa, per 4-1, aggiudicandosi per la quarta volta la Coppa del mondo per club (la settima volta considerando anche le tre Coppe Intercontinentali vinte in passato), record per la competizione. Marcelo e Sergio Ramos collezionano il ventesimo titolo in maglia \"blanca\", salendo al terzo posto nella classifica dei giocatori pi\u00f9 titolati con il Real Madrid dietro a Francisco Gento (23) e Manuel Sanch\u00eds (21).&lt;br&gt;La squadra apre il nuovo anno pareggiando sul campo del e prosegue il 2019 con un rendimento altalenante in campionato, alternando vittorie a numerosi passi falsi, vale a dire le sconfitte contro , e Barcellona nel \"cl\u00e1sico\" del 2 marzo (0-1), pochi giorni dopo aver subito dagli stessi catalani l'eliminazione nella semifinale di Coppa del Re (1-1 in Catalogna e 0-3 al Barnab\u00e9u). La sconfitta contro i \"blaugrana\" in campionato porta a 12 i punti di ritardo dalla vetta della classifica (occupata dal Barcellona) e a tre i passi falsi consecutivi in casa tra campionato e coppe, evento che non si verificava dal 2004. Il 5 marzo la squadra crolla anche in Champions League. Dopo aver vinto per 2-1 sul campo dell'Ajax a febbraio, nella partita di ritorno al Bernab\u00e9u la squadra \"blanca\", priva di Sergio Ramos, squalificato per due turni dalla UEFA per aver ammesso di aver cercato l'ammonizione nella sfida di Amsterdam al fine di subire un turno di squalifica e tornare \"pulito\" da cartellini ai quarti di finale in caso di qualificazione, incappa in un pesante 1-4, portando a quattro le proprie sconfitte casalinghe consecutive, fatto che al Real era accaduto solo nel 1995 e nel 2004. Per la compagine madrilena \u00e8 il peggiore percorso in UEFA Champions League dal 2009-2010 e la prima eliminazione subita nel torneo dopo aver vinto la partita di andata. L'11 marzo 2019, a distanza di nove mesi, Zidane viene richiamato come tecnico delle \"merengues\" in sostituzione di Solari e firma un contratto triennale. La squadra chiude la stagione al terzo posto nella Liga, dopo aver perso tre delle ultime quattro partite di campionato e averne vinta solo una delle ultime cinque.\nLa stagione 2019-2020 inizia con copiosi investimenti sul fronte del calciomercato, con oltre 300 milioni di esborso per assicurarsi le prestazioni di Eden Hazard, Luka Jovi\u0107, Rodrygo e di due giovani difensori, Milit\u00e3o e Ferland Mendy. Il Real Madrid, puntando sull'ossatura delle annate precedenti e sui nuovi arrivati, cui si aggiunge l'affermazione del giovane talentuoso centrocampista Federico Valverde, si ferma agli ottavi di finale di UEFA Champions League, ma riesce ad aggiudicarsi la Supercoppa di Spagna, superando in semifinale il e, in finale, l' ai tiri di rigore, e il campionato, vinto con una giornata di anticipo rispetto alla fine del torneo, grazie a dieci vittorie consecutive. Con quest'ultimo successo, Sergio Ramos e Marcelo ottengono il ventiduesimo titolo in maglia \"blanca\", portandosi a una sola lunghezza dal primatista Gento.\nL'annata 2020-2021 viene chiusa dal Real Madrid senza trofei. In campionato, malgrado un inizio negativo, la squadra gareggia per la vittoria del titolo, patendo una sola sconfitta nelle ultime ventisette giornate, ma non va oltre il secondo posto finale. Eliminata dalla Supercoppa di Spagna in semifinale dall' e dalla Coppa del Re al terzo turno dall', club di terza divisione, la compagine madrilena viene estromessa dalla UEFA Champions League in semifinale. Il migliore marcatore stagionale della squadra \u00e8 Benzema, autore di 30 gol. Alla fine della stagione il club e l'allenatore Zidane annunciano la separazione. \nIl nuovo corso viene affidato al rientrante Carlo Ancelotti, che a met\u00e0 della stagione 2021-2022 vince la Supercoppa di Spagna battendo in finale l'Athletic Club."}
{"id": "4005325", "revid": "287204", "url": "https://it.wikipedia.org/wiki?curid=4005325", "title": "V\u0161enice", "text": "V\u0161enice \u00e8 un comune della Repubblica Ceca facente parte del distretto di Rokycany, nella regione di Plze\u0148."}
{"id": "4005326", "revid": "74801", "url": "https://it.wikipedia.org/wiki?curid=4005326", "title": "Louis le Brocquy", "text": "La sua opera \u00e8 caratterizzata da figure semplici e stilizzate, portate al limite del surrealismo alla maniera di Francis Bacon.\nNel 1956 ha rappresentato l'Irlanda alla biennale di Venezia ricevendo il Premio Acquisito Internationale con l'opera \"A Family\" successivamente inserita nella mostra Cinquante Ans d'Art Moderne all'Expo 1958 svoltasi a Bruxelles.\nLe sue opere sono esposte in numerosi ed importanti musei come la Tate Gallery di Londra ed il Guggenheim Museum di New York, inoltre fu il primo pittore vivente ad essere inserito nella Permanent Irish Collection nella National Gallery of Ireland."}
{"id": "4005327", "revid": "287204", "url": "https://it.wikipedia.org/wiki?curid=4005327", "title": "Vsenice", "text": ""}
{"id": "4005332", "revid": "767487", "url": "https://it.wikipedia.org/wiki?curid=4005332", "title": "Be My Wife (film)", "text": "Be My Wife \u00e8 un cortometraggio muto del 1919 diretto da Hal Roach. Di genere comico, ha come interpreti Harold Lloyd, Snub Pollard e Bebe Daniels."}
{"id": "4005335", "revid": "599013", "url": "https://it.wikipedia.org/wiki?curid=4005335", "title": "Juan Arrem\u00f3n", "text": "Caratteristiche tecniche.\nGiocava come ala.\nCarriera.\nClub.\nEntrato nelle giovanili del Pe\u00f1arol nel 1916, venne aggregato alla prima squadra a partire dal 1921: rimase nella rosa per i successivi 14 anni, giocando da titolare e vincendo un totale di 4 campionati nazionali (tra cui uno della FUF).\nNazionale.\nArrem\u00f3n debutt\u00f2 in Nazionale l'8 dicembre 1923, durante l'incontro tra e Uruguay valido per la Copa Ministro de Relaciones Exteriores. Gioc\u00f2 poi l'incontro seguente il 10 agosto 1924, per la successiva edizione del torneo. Dopo 3 anni senza presenze, torn\u00f2 in Nazionale nel 1927: gioc\u00f2 due partite contro l'Argentina, nell'ambito di Copa Newton e Copa Lipton. Fu poi convocato per il Campeonato Sudamericano de Football 1927, in cui debutt\u00f2 il 1\u00ba novembre contro il , giocando da ala destra. Segn\u00f2 il suo unico gol con la selezione uruguaiana il 6 novembre contro la , realizzando il provvisorio 3-0 al 43\u00ba minuto della gara che poi termin\u00f2 9-0. L'ultima partita dell'anno fu quella contro il del 10 dicembre. Partecip\u00f2 poi ai Giochi olimpici di , giocando contro e il replay della finale contro l'Argentina. Nel 1929 gioc\u00f2 contro l'Argentina in due occasioni (Copa Newton e Copa Lipton); disput\u00f2 poi il suo ultimo incontro in Nazionale l'11 novembre contro il Per\u00f9, nel Sudamericano del 1929."}
{"id": "4005336", "revid": "179980", "url": "https://it.wikipedia.org/wiki?curid=4005336", "title": "Juan Pedro Arrem\u00f3n", "text": ""}
{"id": "4005338", "revid": "287204", "url": "https://it.wikipedia.org/wiki?curid=4005338", "title": "Juan Arremon", "text": ""}
{"id": "4005339", "revid": "287204", "url": "https://it.wikipedia.org/wiki?curid=4005339", "title": "Juan Pedro Arremon", "text": ""}
{"id": "4005343", "revid": "1026786", "url": "https://it.wikipedia.org/wiki?curid=4005343", "title": "Franco Brenni", "text": "Biografia.\nFiglio di Gilardo, originario di Salorino, nasce a Bellinzona nel 1897. Si sposa due volte: dapprima Maria Galimberti, cittadina italiana, e in seguito Amalia Lycourezos di passaporto greco.\nDopo gli studi all'Universit\u00e0 di Friborgo, dove si laure\u00f2 in legge nel 1919, fu avvocato e notaio a Bellinzona dal 1920 al 1926. Fu attivo nelle file del Partito Conservatore ticinese e nel 1926 fu assunto dal Dipartimento politico federale. Lavor\u00f2 al consolato di Milano e poi, su richiesta di Heinrich Rothmund, venne trasferito alla Polizia federale degli stranieri. Qui si occup\u00f2 ufficialmente quale segretario di lingua italiana, ma in realt\u00e0 lo scopo era di fare accettare dal Ticino i provvedimenti di questa istituzione (1928-30). In seguito fu segretario personale di Giuseppe Motta (dal 1930), console a Napoli (dal 1935), incaricato d'affari ad Atene (1941-42), console generale a Milano (1942-54), ministro, poi ambasciatore all'Avana (1954-59) e infine a Lisbona (fino al 1962)."}
{"id": "4005344", "revid": "123199115", "url": "https://it.wikipedia.org/wiki?curid=4005344", "title": "Tiamfenicolo", "text": "Il tiamfenicolo \u00e8 un farmaco antibiotico. \u00c8 il metil-sulfonil bioisostero del cloramfenicolo, rispetto al quale ha minore attivit\u00e0 ma anche meno effetti tossici. Come il cloramfenicolo \u00e8 insolubile in acqua, ma \u00e8 altamente solubile nei lipidi. Il suo principale vantaggio rispetto al cloramfenicolo \u00e8 che non \u00e8 mai stato associato con l'anemia aplastica.\nIl tiamfenicolo \u00e8 usato diffusamente in Brasile, in particolare per il trattamento di infezioni sessualmente trasmesse e per la malattia infiammatoria pelvica.\nDiversamente dal cloramfeniolo il tiamfenicolo non \u00e8 prontamente metabolizzato nei bovini, nei volatili, negli ovini n\u00e9 nell'uomo, ma \u00e8 prevalentemente escreto come tale. Nei maiali e nei topi il farmaco \u00e8 escreto sia immodificato sia come addotto glucuronidato."}
{"id": "4005349", "revid": "767487", "url": "https://it.wikipedia.org/wiki?curid=4005349", "title": "Sascha Imholz", "text": ""}
{"id": "4005350", "revid": "2196166", "url": "https://it.wikipedia.org/wiki?curid=4005350", "title": "Gary Cady", "text": "Biografia.\n\u00c8 apparso nella serie televisiva \"Brass\" (1983), in \"Leaving\" (1984), nella miniserie televisiva \"Doctor Who\" (1985) e nella miniserie televisiva \"I promessi sposi\" (1989) di Salvatore Nocita dove interpret\u00f2 Don Rodrigo.\nNell'aprile del 1997 ha aperto il Ristorante Beauberry House e un bar a Londra."}
{"id": "4005351", "revid": "767487", "url": "https://it.wikipedia.org/wiki?curid=4005351", "title": "Bragan\u00e7a", "text": ""}
{"id": "4005353", "revid": "461628", "url": "https://it.wikipedia.org/wiki?curid=4005353", "title": "Organi del Duomo di Milano", "text": "Nel duomo di Milano si trovano tre organi a canne:\nStoria.\nXIV-XIX secolo.\nIl primo organo a canne del duomo di Milano di cui si \u00e8 a conoscenza \u00e8 uno strumento costruito nel 1395 dall'organaro Fra' Martino De' Stremidi per la sagrestia settentrionale che, a met\u00e0 del secolo successivo, venne collocato nel transetto settentrionale sulla parete di destra; fino ad allora, per accompagnare i canti durante le celebrazioni all'altare maggiore si era usato un piccolo organo positivo.\nL'8 gennaio 1464, venne stipulato un contratto fra l'organaro tedesco Bernardo d'Alemagna e Francesco Sforza per la costruzione di un nuovo organo a canne, da collocarsi nel transetto meridionale specularmente rispetto all'organo gi\u00e0 esistente. Lo strumento, costruito durante il 1465, venne collaudato il 20 luglio e il 30 settembre 1466; due collaudatori, Giovanni da Mercatello e Costantino Tantini, fecero delle aspre critiche all'organaro. Lo strumento aveva circa mille canne ed una base di 8 piedi, probabilmente non costruito da pi\u00f9 registri separati, ma da un unico registro che comprendeva tutte le canne.\nNel 1490 Bartolomeo Antegnati restaura l'organo settentrionale, apportando alcune modifiche allo strumento. L'organo meridionale, invece, viene restaurato nel 1508 da Leonardo d'Alemagna.\nA partire dal 1540, l'organaro Gian Giacomo Antegnati costruisce un nuovo organo in sostituzione di quello di fine Trecento, che verr\u00e0 collocato nel 1580 sul lato sinistro del presbiterio nel contesto dei lavori voluti da Carlo Borromeo affidati a Pellegrino Tibaldi e su sollecitazione del visitatore apostolico Gerolamo Regazzoni che visit\u00f2 il Duomo nel 1576. Tra il 1584 e il 1590 viene costruito un nuovo strumento sul lato opposto del presbiterio con cassa identica dall'organaro Cristoforo Valvassori, che aveva ricevuto questo incarico nel 1579. Le casse dei due strumenti vennero rifatte alla fine del secolo da Sante Corbetta. Entrambi gli strumenti erano con base di 24 piedi ed avevano un'unica tastiera di 50 note con pedaliera a leggio.\nNel corso dei secoli XVII e XVIII, i due organi del duomo vennero pi\u00f9 volte restaurati e modificati per conformarli ai canoni musicali dell'epoca. I rifacimenti pi\u00f9 importanti risalgono al XIX secolo: l'organo settentrionale venne rifatto dai fratelli Serassi nel 1842, mentre quello meridionale una prima volta da Eugenio Biroldi nel 1825 ed una seconda da Pietro e Luigi Bernasconi nel 1876; in tale occasione, fu dotato di una seconda tastiera con cassa espressiva, chiamata \"Organo Eco\".\nXX secolo.\nNel 1905-1907, Vincenzo Mascioni modifica i due organi in modo tale da avere due strumenti gemelli (entrambi \"opus 299\"), dotati di trasmissione pneumatico-tubolare e ciascuno di una consolle a due tastiere e pedaliera estesa. Si decise di mantenere invariate le altezze di alcuni registri, in particolare quelli di timbro di principale (24 piedi), aggiungendone altri su base di 16 piedi e adattando alcuni registri precedenti a questi ultimi. La sua disposizione fonica era la seguente:\nNel 1937 Benito Mussolini decide di far costruire un nuovo organo monumentale per il duomo. Vengono scelte per la costruzione dell'importante opera le migliori tre ditte organarie italiane dell'epoca: Tamburini (Crema), Mascioni (Cuvio) e Balbiani Vegezzi-Bossi (Milano). Viene progettato un grandioso strumento che prevede, oltre all'utilizzo di soli materiali italiani imposto dal committente, il riutilizzo, e quindi l'elettrificazione e la modifica, dei due strumenti barocchi. A questo punto la ditta Balbiani Vegezzi-Bossi si tira indietro, essendo incompatibile con la sua filosofia costruttiva la costruzione di un organo unendo caratteristiche tecniche e foniche fra di loro molto differenti e modificando profondamente degli strumenti antichi. Per il periodo dei lavori, Mascioni forn\u00ec un organo provvisorio (\"\") che, al loro termine, fu trasferito nella chiesa di San Silvestro ad Asti, ove si trova tutt'ora.\nIl grande organo viene terminato l'anno successivo, nel 1938, e venne inaugurato il 4 novembre dello stesso anno, in concomitanza con i festeggiamenti per il quarto centenario della nascita di Carlo Borromeo e, per la sua grandezza, in un articolo venne definito \"Arciorgano del Duomo di Milano\". I concerti inaugurali furono due: il primo il giorno 17, e il secondo il giorno 22 dello stesso mese e vennero tenuti dagli organisti italiani pi\u00f9 importanti dell'epoca: Adolfo Bossi, Luigi Ferrari Trecate, Santo Spinelli, Ulisse Matthey e Fernando Germani.\nLo strumento era suddiviso in sei corpi distinti, ognuno dei quali aveva una sezione propria del pedale e faceva riferimento ad una delle cinque tastiere della consolle:\nLa consolle, di dimensioni monumentali, era collocata sopra la cantoria posticcia, nell'abside. Una seconda consolle si trovava nei pressi dell'altare maggiore, a pavimento.\nFra il 1965 e il 1966, a causa dei prossimi lavori di consolidamento dei quattro pilastri del tiburio, l'organo venne integralmente smontato e la ditta Tamburini, nel 1971, costru\u00ec per il duomo un organo corale mobile di medie dimensioni, da collocare ove ve ne fosse la necessit\u00e0.\nNel 1984 la ditta Tamburini rimonta l'organo riunendo le canne dei corpi situati nelle finestre sopra le sagrestie e le relative sezioni del \"Pedale\" in due casse che vennero collocate una di fronte all'altra sui due lati del presbiterio, affiancate alle due casse antiche. L'\"Organo Corale\" posto dietro l'altare maggiore venne rimosso, e al suo posto venne collegato alla consolle l'organo corale mobile costruito nel 1971. Inoltre, i registri del \"Grand'Organo\" (II tastiera) e della sua sezione del pedale, sulla consolle vennero suddivisi in due sezioni, \"Grand'Organo Nord\" e \"Grand'Organo Sud\" in base alla loro posizione all'interno delle due casse antiche. La consolle, invece, venne situata nella parte alta del \"presbiterio festivo\", di fianco all'antico altare maggiore, sotto l'organo cinquecentesco di destra. Lo strumento venne dotato anche di una nuova consolle a tre tastiere unita all'\"Grand'Organo Nord\" (I tastiera), all'\"Organo Corale\" Tamburini del 1971 (II tastiera) e all'\"Grand'Organo Sud\" (III tastiera) e collocata nella prima campata del transetto sinistro, nei pressi del luogo in cui trovano posto i cantori e i cori durante le celebrazioni. Inoltre, furono ripristinate le due consolle degli organi antichi secondo la loro conformazione barocca, ognuna con unica tastiera di 50 note e 12 registri. Il concerto inaugurale venne tenuto dal titolare Luigi Benedetti l'8 settembre 1986.\nLo strumento \u00e8 stato revisionato interamente in occasione del Giubileo del 2000 e, nel 2002, \u00e8 stata revisionata ed aggiornata la trasmissione elettrica con l'installazione di due nuovi centralini nella consolle maggiore e nella consolle del transetto. L'organo corale mobile \u00e8 stato restaurato nel 2012 da Ilic Colzani e Ettore Bastici.\nOrgano maggiore.\nDescrizione.\nLo strumento, con le sue 15.800 canne circa per un totale di 196 registri nominali (145 registri reali), \u00e8 il pi\u00f9 grande organo a canne in Italia, uno dei maggiori d'Europa. Lo strumento \u00e8 diviso in quattro corpi, disposti a coppie ai due lati del presbiterio, nell'intercolumnio fra abside e presbiterio, al disopra degli stalli lignei del coro.\nNella prima campata dell'abside si trovano i due organi antichi, entro le artistiche casse lignee finemente intagliate della fine del XVI secolo. Queste furono realizzate gemelle da Sante Corbetta (organo settentrionale) e da Giovanni Paolo del Corno (organo meridionale). Intervennero nella decorazione delle casse anche Giovan Battista Mangone, Giovanni Taurini, che realizz\u00f2 le statue sopra le due cupole, e Giacomo Taurini, che realizz\u00f2 le statue dei santi Simpliciano, Barnaba ed Agostino.\nOgnuno dei due organi antichi \u00e8 chiuso da due coppie di ante dipinte, una coppia per ogni lato, per un totale di sedici monumentali tele, capolavoro del tardo manierismo di scuola milanese. La loro realizzazione avvenne fra il 1559, quando fu indetto il primo concorso per le ante dell'organo nord, ed il 1600, quando le ante rivolte verso il deambulatorio furono affidate a Camillo Procaccini. Fu molto accesa la competizione fra gli artisti per la realizzazione di quelle che dovevano essere le pi\u00f9 importanti imprese pittoriche contenute nella cattedrale, tanto che il primo concorso dovette essere ripetuto a causa delle contestazioni. I soggetti delle otto ante rivolte verso l'altare maggiore, di Meda e Figino, furono dettati da Carlo Borromeo, e tutte le opere furono realizzate sotto la supervisione del direttore della Fabbrica, Pellegrino Tibaldi, il che conferisce loro uno stile omogeneo di ispirazione michelangiolesca filtrata secondo il monumentalismo tibaldiano. Le ultime, verso il deambulatorio esterno, furono dipinte invece su commissione di Federico Borromeo dall'emiliano Camillo Procaccini.\nI soggetti dipinti sulle ante di entrambi gli organi sono i seguenti:\nOrgano settentrionale\nOrgano meridionale\nLe due casse costruite nel 1984, nella loro semplicit\u00e0 ricalcano lo schema delle casse barocche. Sono in legno, prive di qualsivoglia decorazione ad eccezione di rifiniture geometriche. Le canne sono collocate in tre aperture ad arco principali, alte e strette, intervallate da due coppie di organetti morti sovrapposti. La trasmissione dell'organo \u00e8 elettrica.\nLa consolle principale, della ditta Mascioni, \u00e8 di carattere monumentale ed \u00e8 situata nella parte superiore del presbiterio festivo, nei pressi dell'organo antico meridionale. Ha cinque tastiere di 61 note ciascuna (5 ottave, \"Do1\"-\"Do6\") ed una pedaliera concavo-radiale di 32 note (2\u00bd ottave, \"Do1\"-\"Sol3\") e 245 placchette a bilico con i nomi incisi in nero (in rosso per i registri ad ancia) che comandano i vari registri, le unioni, gli accoppiamenti e gli annullatori ed \u00e8 dotata di 4000 combinazioni libere distribuite in 500 gruppi. Le placchette sono contrassegnate da vari colori in base alla loro appartenenza ai manuali e alle relative sezioni del Pedale: in blu quelle del \"Positivo aperto\" (primo manuale), in verde quelle del \"Grand'Organo\", in celeste quelle del \"Corale\" (terzo manuale), in rosso quelle dell'\"Espressivo\" (terzo manuale), in giallo quelle del \"Solo aperto\" (quarto manuale), in nero quelle dell'\"Eco espressivo\". La parete esterna \u00e8 decorata con intarsi lignei di fattura geometrica.\nLa consolle ausiliaria, della ditta Tamburini, \u00e8 situata a pavimento nel transetto di sinistra, di fronte all'organo corale; ha tre tastiere di 61 note ciascuna (5 ottave, \"Do1\"-\"Do6\") ed una pedaliera concavo-radiale di 32 note (2\u00bd ottave, \"Do1\"-\"Sol3\"), ed \u00e8 collegata al \"Grand'Organo Nord\" (I tastiera), al \"Grand'Organo Sud\" (III tastiera) e all'\"Organo Corale\" (\"Grand'Organo\" sulla I tastiera, \"Positivo aperto\" sulla II), con le relative sezioni del pedale.\nLe due sezioni del \"Grand'Organo\" possono essere suonate anche ciascuna da una propria consolle a finestra indipendente, collocata sulla relativa cantoria, a trasmissione elettrica e con un'unica tastiera e pedaliera.\nOrgano corale.\nSotto l'arco fra la prima campata della navata centrale e della navata destra del braccio settentrionale del transetto si trova l'organo corale mobile costruito nel 1971 dalla ditta Tamburini (\"opus 595\"). La sua funzione era quella di sostituire l'organo maggiore, allora smontato per il consolidamento dei quattro pilastri della cupola. Lo strumento venne fatto mobile cos\u00ec da poter essere spostato facilmente con l'avanzamento del cantiere nei posti rimasti liberi. Dopo la fine dei lavori di restauro, \u00e8 stato collocato ove \u00e8 tuttora e serve da organo-guida per il coro, che siede l\u00ec vicino.\nLo strumento \u00e8 a trasmissione integralmente meccanica ed ha due tastiere di 61 note ciascuna ed una pedaliera concavo-radiale di 32. La sua disposizione fonica \u00e8 la seguente:\nOrgano della cripta.\nNella cripta, alla sinistra dell'altare, si trova l'organo a canne Tamburini \"opus 217\", riforma del 1941 effettuata sull'organo \"opus 61\" del 1913; originariamente a trasmissione pneumatica, venne elettrificato dalla ditta costruttrice nel 1960 e in tale occasione ampliato dalla stessa. Lo strumento presenta un somiere a doppio scompartimento, con i registri delle due tastiere in comune. La sua consolle, indipendente, dispone di due tastiere di 58 note ciascuna e pedaliera dritta di 27 note.\nDi seguito la disposizione fonica dell'organo:"}
{"id": "4005354", "revid": "287204", "url": "https://it.wikipedia.org/wiki?curid=4005354", "title": "Abram Jakovlevi\u010d Model'", "text": "Biografia.\nNato a Daugavpils in Lettonia, si trasfer\u00ec poi a San Pietroburgo, dove rimase per tutta la vita svolgendo la professione di insegnante di matematica.\nNel 1927 si classific\u00f2 pari 3\u00ba-4\u00ba (con Duz-Chotymyrs'kyj) nel Campionato sovietico di Mosca, dietro ai vincitori Fedir Bohatyr\u010duk e P\u00ebtr Romanovskij, ma davanti a Michail Botvinnik a altri sedici maestri.\nNel 1928 fu =1\u00ba-3\u00ba a Minsk nel campionato della Bielorussia. \nVerso la fine del 1929 il quotidiano di Leningrado \"Smyene\" organizz\u00f2 una simultanea telefonica tra un \"anonimo lettore\" (che poi si rivel\u00f2 essere Model') e dieci tra i pi\u00f9 forti giocatori della citt\u00e0, tra i quali vi erano Botvinnik, Ragozin, Il'in-\u017denevskij e il famoso compositore di scacchi Leonid Kubbel. Model' ottenne sette vittorie e concesse solo tre patte (tra cui quelle di Botvinnik e Kubbel).\nNel 1935 lo stato sovietico gli confer\u00ec il titolo di Maestro onorario dello sport.\nNel 1944 vinse con 8/9 il 18\u00ba campionato di Leningrado (disputato dopo la fine dell'assedio di Leningrado da parte dei nazisti).\nDurante l'assedio di Leningrado fu molto attivo nell'organizzazione dell'attivit\u00e0 scacchistica, e si occup\u00f2 anche di questioni umanitarie, tra cui l'evacuazione di quasi 15.000 bambini dalla citt\u00e0 assediata.\nDopo la seconda guerra mondiale si ritir\u00f2 dagli scacchi per occuparsi di due altri suoi grandi interessi, la musica e la poesia.\nPartecip\u00f2 a pochissimi tornei (nessuno all'estero), per cui il suo nome \u00e8 virtualmente sconosciuto a molti appassionati di scacchi. Molti commentatori lo ricordano per\u00f2 per essere stato una \"meteora\" di grandissimo talento. P\u00ebtr Romanovskij lo considerava addirittura tra i pi\u00f9 grandi giocatori \"naturali\" di tutti i tempi.\nSvolse per molti anni l'attivit\u00e0 di istruttore dei giovani talenti nel \"Palazzo dei Pionieri\" di Leningrado. Tra i suoi allievi vi furono Botvinnik e Viktor Kor\u010dnoj.\nIl suo stile di gioco era molto lineare, e spesso vinceva in modo apparentemente \"semplice\" contro forti avversari. Evitava di rado le semplificazioni ed era particolarmente forte nei finali, ricordando cos\u00ec il mitico Capablanca."}
{"id": "4005358", "revid": "1573940", "url": "https://it.wikipedia.org/wiki?curid=4005358", "title": "Notiomaso", "text": "Notiomaso \u00e8 un genere di ragni appartenente alla famiglia Linyphiidae.\nDistribuzione.\nLe sei specie oggi attribuite a questo genere sono state rinvenute in America meridionale: ben tre sono endemiche della Georgia australe e una delle isole Falkland; solo due specie sono state rinvenute sul continente, in Cile e Argentina.\nTassonomia.\nConsiderato un sinonimo anteriore di \"Perimaso\" , dallo studio della specie tipo \"Perimaso grytvikensis\" , effettuato da Wunderlich nel 1978; e anche di \"Micromaso\" , secondo lo studio della specie tipo \"Micromaso flavus\" , eseguito prima da Wunderlich nel 1978, \"contra\" un seguente lavoro dello stesso Wunderlich del 1983, per poi essere riconfermato da un ultimo, per ora, lavoro di Miller del 2007.\n\u00c8 ancora sinonimo anteriore di \"Microsphalma\" , secondo lo studio della specie tipo \"Smermisia barbata\" , effettuato da Miller, nel 2007; \u00e8 inoltre sinonimo anteriore di \"Beauchenia\" , secondo lo studio sulla specie tipo \"Beauchenia striata\" , effettuato da Miller nel 2007.\nInfine non \u00e8 sinonimo anteriore di Drepanotylus , a seguito di un lavoro degli aracnologi Merrett, Locket &amp; Millidge del 1985 e \"contra\" un analogo lavoro di Wunderlich del 1978.\nA dicembre 2011, si compone di sei specie:"}
{"id": "4005360", "revid": "767487", "url": "https://it.wikipedia.org/wiki?curid=4005360", "title": "Basket Cavezzo 2008-2009", "text": ""}
{"id": "4005361", "revid": "1566286", "url": "https://it.wikipedia.org/wiki?curid=4005361", "title": "Iqbal Theba", "text": "Biografia.\nIqbal Theba \u00e8 diventato un volto noto della TV negli anni '90, quando apparve in varie trasmissioni televisive e spot pubblicitari negli Stati Uniti.\nTheba ha avuto anche brevi ruoli in diverse serie televisive tre cui \"Sposati... con figli\", \"E.R. - Medici in prima linea\", \"Nip/Tuck\", \"Alias\", \"Due uomini e mezzo\", \"Pappa e ciccia\", \"Kitchen Confidential\", \"Chuck\", \"JAG - Avvocati in divisa\", \"Arrested Development\", \"Childrens Hospital\", \"The Tick\", \"West Wing - Tutti gli uomini del Presidente\", \"Friends\", \"Sister, Sister\", \"Seinfeld\", \"Tutti Amano Raymond\", \"King of the Hill e Community\". \u00c8 inoltre apparso accanto al futuro co-protagonista di \"Glee\" Mike O'Malley in un episodio della sitcom \"Yes, Dear\". \nIqbal \u00e8 inoltre guest star nella serie della NBC ed \u00e8 apparso nel ruolo del Preside Figgins della serie televisiva Fox \"Glee\"."}
{"id": "4005363", "revid": "118679295", "url": "https://it.wikipedia.org/wiki?curid=4005363", "title": "\u00c9\u00e9n", "text": "\u00c9\u00e9n (\"uno\", reso graficamente come \u00e9\u00e9n) \u00e8 un'emittente televisiva pubblica belga in lingua nederlandese di propriet\u00e0 della VRT, che detiene anche Ketnet, Canvas e diverse emittenti radiofoniche. Il canale \u00e8 privo di pubblicit\u00e0 ma in alcuni programmi vengono inseriti brevi messaggi relativi agli sponsor.\n\u00c9\u00e9n ha un carattere generalista e trasmette serie televisive, telegiornali, programmi d'intrattenimento e d'attualit\u00e0. L'emittente era nota con il nome di VRT TV1 fino al 21 gennaio 2005, quando entr\u00f2 in vigore il nome attuale.\nAnnunciatrici.\nE\u00e9n \u00e8 una delle circa 20 emittenti televisive europee che ancora utilizzano le annunciatrici. Ce ne sono cinque regolari che annunciano i programmi sia presentandosi in video che come voci fuori campo, ogni giorno dall'ora di pranzo fin verso la mezzanotte.\nNel 2012 le annunciatrici erano:"}
{"id": "4005369", "revid": "1305772", "url": "https://it.wikipedia.org/wiki?curid=4005369", "title": "Jan Hoogsaat", "text": "Biografia.\nEra figlio di Cornelis Claesz., marinaio e successivamente commerciante di legname ad Amsterdam, che prese il nome dalla madre adottiva, una figlia dell'insegnante battista Dirck Pietersz. van Nierop. Cornelis spos\u00f2 ad Amsterdam Grietje Dirksdr. nel 1635; Jan era il loro figlio minore, che spos\u00f2 nel 1687 la cugina Grietje Dirksdr. Hoogsaat.\nSecondo Arnold Houbraken, era uno dei migliori allievi di G\u00e9rard de Lairesse, il cui stile segu\u00ec sia nelle opere di piccole che di grandi dimensioni. Lavor\u00f2 nel palazzo Het Loo per lo Statholder Guglielmo III, su raccomandazione del suo stesso maestro, esegu\u00ec opere per Jan van Trip, Jan Six e altri, affresc\u00f2 il soffitto del municipio di Amsterdam, ora Koninklijk Paleis, con l'allegoria della grandezza di Amsterdam (1715 c.). Nel 1730 realizz\u00f2 a grisaglia la decorazione, ancora ben conservata, di una camera nella tenuta di Nijenburg presso Heiloo.\nA Stoccolma si trovano due suoi dipinti rappresentanti scene bibliche, che presentano reminiscenze delle opere del maestro G\u00e9rard de Lairesse. Mentre il ritratto di donna conservato a Grenoble e a lui attribuito, in realt\u00e0 \u00e8 un'opera di Jan van Haensbergen. Alcuni suoi disegni si trovano ad Amsterdam e Rotterdam.\nJan Hoogsaat lavor\u00f2 soprattutto nella zona di Amsterdam nel periodo dal 1706 al 1730 circa.\nIncisioni dalle sue opere furono eseguite da Gilliam van der Gouwen."}
{"id": "4005377", "revid": "1601148", "url": "https://it.wikipedia.org/wiki?curid=4005377", "title": "Farciot Edouart", "text": "Biografia.\nPioniere nel campo degli effetti speciali, figlio di un fotografo ritrattista, inizia la sua carriera come cineoperatore nel 1915 ai Realart Studios di Hollywood. Partecipa alla Prima guerra mondiale come fotografo per i Signal Corps dell'esercito americano. Frequenta il corso di cinematografia dei Signal Corps presso la Columbia University, dove viene invitato a insegnare. Entra alla Paramount Pictures a met\u00e0 degli anni venti, dove diventa esperto di \"glass shot\" e successivamente della retro proiezione. Rimane capo della \"Transparency Department\" della Paramounts fino a quando non si ritira, alla fine degli anni sessanta. \u00c8 stato membro della American Society of Cinematographers (A.S.C.).\nRiconoscimenti.\nL'anno si riferisce all'anno della cerimonia di premiazione."}
{"id": "4005380", "revid": "729019", "url": "https://it.wikipedia.org/wiki?curid=4005380", "title": "Adam Rainer", "text": "Biografia.\nSuo padre era alto 175\u00a0cm, come suo fratello, mentre sua madre era alta 165\u00a0cm. Rainer rimase molto basso (circa 118\u00a0cm) fino a 21 anni, quando cominci\u00f2 a crescere molto velocemente a causa di un tumore all'ipofisi. Quando mor\u00ec, a 51 anni, era alto 234\u00a0cm, i suoi piedi erano lunghi 33,3\u00a0cm e le sue mani 23,9\u00a0cm; pesava circa 110\u00a0kg. Detiene pertanto il record per la \"statura pi\u00f9 variabile\"."}
{"id": "4005384", "revid": "633110", "url": "https://it.wikipedia.org/wiki?curid=4005384", "title": "8 \u00d7 59 mm RB Breda", "text": "La 8 \u00d7 59\u00a0mm RB Breda \u00e8 una cartuccia da mitragliatrice prodotta in Italia ed impiegata dal Regio Esercito dalla Guerra d'Etiopia a quella di Spagna.\nStoria.\nDurante la Grande Guerra, il Regio Esercito aveva impiegato la munizione in calibro 6,5 \u00d7 52 mm Carcano, oltre che sui fucili anche sulla FIAT-Revelli Mod. 1914. Nonostante gli ovvi benefici di standardizzazione e approvvigionamento, tale calibro si era rivelato troppo debole per l'uso con le mitragliatrici. Negli anni '20 cos\u00ec furono testate diverse munizioni di calibro 7 ed 8 millimetri. Nel 1935 infine fu approvata la munizione da 8 x 59 millimetri, che sar\u00e0 l'ordinanza delle mitragliatrici italiane nella Guerra d'Etiopia, nella Guerra di Spagna (dove verr\u00e0 prodotta su licenza) e della seconda guerra mondiale. Venne prodotta anche in Austria su commessa italiana.\nTecnica.\nIl bossolo \u00e8 in ottone o, durante la guerra, in acciaio, con forma a bottiglia, del tipo rebated rim (da cui l'acronimo RB); quest'ultimo termine significa che il diametro del fondello \u00e8 inferiore al diametro della base della cartuccia. La carica \u00e8 in nitrocellulosa. \nErano disponibili i seguenti tipi di cartuccia:\nErano camerate per questa munizione le mitragliatrici Fiat Mod. 14/35 e le pi\u00f9 diffuse Breda Mod. 37 e la sua versione veicolare Breda Mod. 38.\nCon i suoi 4059 Joule di potenza questa munizione era in grado di perforare anche piccole piastre di metallo, fino a 11mm di acciaio omogeneo non indurito o coibentato, a 90\u00b0 a 100 m, ed era quindi (nel 1935) ritenuta anche apportatrice di una buona capacit\u00e0 controcarro. Proprio per questo motivio venne inserita con parecchie armi in ogni progetto di carro della fine degli anni '30. Ironia della sorte nel secondo conflitto mondiale praticamente nessun avversario dell'Italia aveva carri armati con questi valori di corazza (diffusi per\u00f2 ancora in diversi autoblindo), mentre essi erano diffusi, specie nei carri L, italiani. Quindi le Breda catturate furono estesamente impiegata dai britannici (specie la S.A.S.), malgrado essi avessero mitragliatrici migliori per altre caratteristiche (rateo di fuoco, affidabilit\u00e0), proprio come armi anticarro ausiliarie."}
{"id": "4005389", "revid": "339392", "url": "https://it.wikipedia.org/wiki?curid=4005389", "title": "Rosmery Marvall", "text": ""}
{"id": "4005399", "revid": "599013", "url": "https://it.wikipedia.org/wiki?curid=4005399", "title": "Simone Romagnoli", "text": "Carriera.\nClub.\nGli inizi: Milan e Foggia.\nCresce nelle giovanili della Cremonese fino al gennaio 2007 quando si trasferisce in quelle del Milan. Con i giovani \"rossoneri\" vince da capitano il Campionato Allievi nazionali 2006-2007 e la Coppa Italia Primavera 2009-2010. Il 24 aprile 2010 viene convocato dalla Prima Squadra e siede in panchina durante la gara di Serie A -Milan 3-1.\nIl 21 luglio 2010 viene ceduto in prestito in Lega Pro Prima Divisione al di Zden\u011bk Zeman. Debutta con il club il 14 agosto in Coppa Italia Lega Pro in L'Aquila-Foggia 1-2. In campionato esordisce invece il 22 agosto nella gara -Foggia 0-3 in cui segna anche la sua prima rete. A fine stagione totalizza 26 partite con 3 reti totali.\nPescara e Spezia.\nL'8 luglio 2011 passa in compartecipazione al Pescara, squadra militante in Serie B, richiesto dal suo ex mister Zeman, anche lui approdato in Abruzzo. Il 26 agosto debutta in Serie B giocando la partita vinta 2-1 contro il Verona. Al termine di una stagione esaltante, il 20 maggio 2012 il Pescara vince il campionato ed ottiene la promozione in Serie A grazie alla vittoria per 3-1 a Genova contro la Sampdoria. Colleziona in totale 29 presenze tra Serie B e Coppa Italia. Il 22 giugno 2012 Pescara e Milan si accordano per il rinnovo della compartecipazione.\nL'annata seguente debutta in Serie A il 26 agosto nella sconfitta 3-0 contro l'Inter. Dopo aver collezionato solamente 7 presenze in campionato, il 21 gennaio 2013 viene ceduto in prestito in Serie B allo Spezia, con cui esordisce il 26 gennaio nella partita casalinga contro l'Hellas Verona. L'esperienza in Liguria lo vede schierato in campo in 14 occasioni.\nCarpi.\nIl 21 giugno 2013 il Pescara riscatta l'altra met\u00e0 del cartellino dal Milan, ma l'8 luglio seguente decide di rescindere consensualmente il contratto con il giocatore. Quattro giorni dopo, 12 luglio 2013, firma un contratto biennale con il Carpi, neopromosso in Serie B. L'11 agosto debutta con i \"Falconi\" nella sfida di Coppa Italia persa 1-0 contro la . Chiude la stagione con 32 gare e 2 gol in campionato, entrambi nei derby contro il . Il primo \u00e8 datato 17 novembre 2013 nella vittoria al Braglia per 3-2 (rete di testa del 2-1 alla fine del primo tempo dopo l'iniziale vantaggio giallobl\u00f9), mentre il secondo \u00e8 un destro a giro al 92' che vale il 2-2 allo Stadio Cabassi (17 aprile 2014).\nNell'annata seguente il Carpi vince il campionato cadetto ed ottiene una storica promozione in Serie A. Per Romagnoli \u00e8 la seconda in carriera dopo quella con il Pescara nel 2012. Il difensore cremonese, nonostante un infortunio muscolare che gli fa saltare i primi due mesi del 2015, \u00e8 uno dei protagonisti della stagione: disputa 32 gare e segna 3 reti, tutte decisive contro Cittadella (5-2 al Cabassi), (1-0 al Liberati) e, per la terza volta in quattro derby, Modena (vittoria per 2-1 al Braglia, 3 maggio 2015).\nLa stagione 2015-2016 la trascorre ancora nelle file del Carpi, giocando 30 gare di Serie A e 3 di Coppa Italia. Dopo la retrocessione, Romagnoli rimane in biancorosso pure in Serie B e manca una nuova promozione in Serie A solo dopo le Finali Play-off contro il Benevento (0-0 al Cabassi e vittoria giallorossa per 1-0 al Vigorito).\nEmpoli e Bologna.\nIl 20 luglio 2017 viene ceduto all'Empoli in prestito con obbligo di riscatto condizionato al raggiungimento di condizioni prestabilite.\nIl 31 gennaio 2018 passa a titolo temporaneo, con opzione di riscatto, al Bologna, in uno scambio che vede coinvolto anche Domenico Maietta, che si trasferisce invece a titolo definitivo al club toscano. Con la maglia rossobl\u00f9 colleziona 8 presenze in campionato, al termine della stagione rientra ad Empoli.\nBrescia.\nIl 18 agosto 2018 la societ\u00e0 toscana lo cede in prestito annuale al in Serie B. Il 3 febbraio 2019 segna la sua prima rete con la maglia delle rondinelle, nella vittoria per 5-1 in trasferta contro il . Segna anche la rete decisiva nella vittoria per 1-0 in trasferta contro il Livorno, il 15 aprile 2019, nel finale di gara. Il 1\u00ba maggio 2019, con la vittoria per 1-0 in casa contro l'Ascoli, il Brescia conquista matematicamente la promozione in Serie A e Romagnoli vince il suo quarto campionato di Serie B.\nRitorno all'Empoli.\nIl 1\u00b0 luglio 2019 ritorna ad Empoli in Serie B. Nella stagione 2019-2020 colleziona 31 presenze. Il 17 ottobre 2020 segna in suo primo gol con la casacca dell'Empoli, nella trasferta di Pescara, vinta per 1-2.\nIl 22 novembre 2021 sigla il suo primo gol in Serie A, nella sconfitta esterna per 2-1 contro il Verona.\nNazionale.\nEsordisce con l'Italia Under-21 il 4 giugno 2012 a Sligo, nella partita Irlanda-Italia 2-2 valida per le qualificazioni all'Europeo 2013, subentrando al 90' minuto ad Alberto Paloschi. Viene regolarmente convocato per tutta la stagione successiva collezionando altre 5 presenze.\nStatistiche.\nPresenze e reti nei club.\n\"Statistiche aggiornate al 2 dicembre 2021.\""}
{"id": "4005401", "revid": "300067", "url": "https://it.wikipedia.org/wiki?curid=4005401", "title": "Chiara Rossi", "text": "Playmaker di 170\u00a0cm, ha giocato in Serie A1 con Venezia, Montichiari, Umbertide, Alcamo e Lucca.\nCarriera.\nHa ottenuto la salvezza nella massima serie con Alcamo.\nDopo la trafila nelle nazionali giovanili, ha partecipato a vari raduni della Nazionale maggiore ed era nel gruppo delle qualificazioni all'Europeo 2009, senza comunque esordire. \u00c8 stata riserva a casa per l'All-Star Game 2011.\nStatistiche.\n\"Dati aggiornati al 30 giugno 2017.\""}
{"id": "4005414", "revid": "686936", "url": "https://it.wikipedia.org/wiki?curid=4005414", "title": "Mark Barron", "text": "Carriera professionistica.\nTampa Bay Buccaneers.\nIl 26 aprile 2012, Mark Barron fu scelto come settimo assoluto dai Tampa Bay Buccaneers nel Draft NFL 2012. Il 21 luglio, il giocatore firm\u00f2 con la franchigia un contratto quadriennale del valore di 14,5 milioni di dollari, tutti garantiti.\nIl 9 settembre, giorno del debutto professionistico di Barron, i Bucs, guidati dal nuovo allenatore Greg Schiano, iniziarono con una vittoria per 16-10 in casa contro i Carolina Panthers, col giocatore che mise a segno 3 tackle. Nel turno successivo, i Bucs persero contro i New York Giants dopo essere stati in vantaggio di 14 punti. Barron tuttavia gioc\u00f2 bene mettendo a segno 10 tackle totali e due passaggi deviati. Nella settimana 4 Tampa Bay perse ancora contro i Washington Redskins con Barron che mise a referto 8 tackle e forz\u00f2 un fumble. Dopo la settimana di pausa, i Bucs tornarono alla vittoria superando i Kansas City Chiefs con Mark che mise a segno il suo primo intercetto ai danni di Brady Quinn. La sua stagione da rookie si concluse con 89 tackle, un intercetto e un fumble forzato, giocando tutte le 16 gare della stagione come titolare.\nNella settimana tre della stagione 2013, Barron mise a segno un intercetto su Tom Brady ma i Bucs furono sconfitti dai New England Patriots. Il secondo intercetto stagionale lo fece registrare la settimana 9 contro i Seattle Seahawks, in cui guid\u00f2 anche i Bucs con 11 tackle. La sua seconda annata si concluse come la precedente con 88 tackle, oltre a 2 sack e 2 intercetti in 14 presenze, tutte come titolare.\nSt. Louis/Los Angeles Rams.\nIl 28 ottobre 2014, Barron fu scambiato con i St. Louis Rams per una scelta del quarto e del sesto giro del Draft NFL 2015. Nei playoff 2018-2019, i Rams batterono i Cowboys e i Saints, qualificandosi per il loro primo Super Bowl dal , perso contro i New England Patriots..\nPittsburgh Steelers.\nIl 17 marzo 2019, Barron firm\u00f2 un contratto biennale da 12 milioni di dollari con i Pittsburgh Steelers.\nDenver Broncos.\nIl 30 agosto 2020 Barron firm\u00f2 un contratto annuale con i Denver Broncos."}
{"id": "4005422", "revid": "287204", "url": "https://it.wikipedia.org/wiki?curid=4005422", "title": "Alexandra Cadantu", "text": ""}
{"id": "4005423", "revid": "77594", "url": "https://it.wikipedia.org/wiki?curid=4005423", "title": "Via Cristoforo Colombo (Napoli)", "text": "Via Cristoforo Colombo, anticamente \"strada del Conte Olivares\" e dal 1643 \"via del Piliero\" \u00e8 una strada di Napoli del quartiere Porto, tra piazza Municipio e via Marina.\nCostituisce un tratto della strada litoranea della citt\u00e0, che con l'inizio di via Colombo aumenta il proprio distacco dalla costa diventando sempre pi\u00f9 interna.\nStoria.\nPrimi accenni a una strada portuale si trovano nel XVI secolo, con la costruzione di una via che facilitasse l'accesso ai quartieri bassi, reso difficile dalla presenza delle mura del porto che difendevano la citt\u00e0, da parte di Domenico Fontana nel 1596 per conto del vicer\u00e9 Enrique de Guzm\u00e1n, conte di Olivares, padre del ben pi\u00f9 famoso conte d'Olivares.\nQuesta strada verr\u00e0 poi detta del Piliero per la presenza di una cappella dedicata alla Madonna del Pilar sorta nel 1610 (secondo il Galante nel 1578) in relazione ad un'immagine della Madonna dipinta dai marinai sulla \"porta della Calce\". Con il toponimo originario \"Conte Olivares\" s'identificher\u00e0 una strada pi\u00f9 interna e che rasentava le mura.\nNelle estreme vicinanze sorgeva l'antico arsenale angioino, adoperato anche dagli aragonesi che ivi avevano anche un proprio fondaco e sostituito nel 1577 dal nuovo arsenale a sud di Castel Nuovo per volere del vicer\u00e9 \u00cd\u00f1igo L\u00f3pez de Hurtado de Mendoza. Al posto del vecchio arsenale nel 1580, su progetto degli ingegneri Vincenzo della Monica e Benvenuto Tortelli, sorse l'edificio della Dogana (che avr\u00e0 funzioni di deposito e sar\u00e0 detta \"vecchia\" quando sar\u00e0 costruita una nuova dogana da Stefano Gasse presso il molo piccolo), danneggiato durante la rivolta di Masaniello e rifatto nel 1653 dal conte di Ognatte. Sar\u00e0 adibito a caserma e rifatto nell'esterno nel 1860 (\u00e8 l'odierna caserma Zanzur della Guardia di Finanza) e sar\u00e0 l'unico edificio a conservare almeno parte del proprio aspetto storico dopo la \"rivoluzione\" degli anni cinquanta che creer\u00e0 l'attuale via Colombo: infatti mantiene l'antico portale risalente al rifacimento seicentesco che un tempo campeggiava sulla piazza della Dogana vecchia e sul lato destro, su via San Nicola alla Dogana, un arco di piperno addirittura risalente al primitivo fondaco aragonese. Oggi la Dogana \u00e8 nascosta dal palazzo della Flotta Lauro, che occupa parte della vecchia piazza.\nCarlo III indisse lavori ad opera dell'architetto Giovanni Bompiede e sotto la direzione di Michele Reggio che portarono una rettifica del percorso e l'abbattimento di due antiche porte, quelle \"dell'Arsenale\" e \"della Calce\". I lavori terminarono dopo quelli alla Marina, nel 1755, avendo come obiettivo raggiunto peraltro la dismissione del porto piccolo, detto anche del Mandracchio, che venne chiuso tramite un ponte a due arcate. Lungo il ponte fu costruito quello che doveva essere l'edificio della Deputazione della Salute e che chiamiamo palazzo dell'Immacolatella, di Domenico Antonio Vaccaro, databile attorno al 1748. La chiesa di Santa Maria del Pilar sar\u00e0 abbattuta sul principio del XIX secolo. Nel 1812 fu posta una fontana, detta \"dei delfini\", opera di Gennaro Aveta, sul luogo dove sorgeva la chiesina. Alla fine del secolo sar\u00e0 spostata al centro della piazza della Dogana, dove in precedenza era situata una fontana andata col tempo in rovina.\nUn secolo dopo l'intervento carolino, Ferdinando II di Borbone nel 1836 reintervenne sulla strada con il progetto di Stefano Gasse: i palazzi furono ristrutturati secondo lo stile neoclassico e livellati in altezza, la strada ebbe un tracciato regolare e fu illuminata da lampioni a gas. Inoltre il ponte carolino fu abbattuto e fu sostituito da due ponti, uno in ferro e uno in muratura. I lavori furono terminati dall'ingegnere Clemente Fonseca per la morte del Gasse. Lo stesso ingegnere complet\u00f2 nel 1840 il neoclassico palazzo della Dogana nuova, anch'esso cominciato da Gasse nel 1826 e che adoperava le strutture dell'edificio della dogana delle farine eseguito da Domenico Fontana durante il viceregno dell'Olivares.\nCon l'unit\u00e0 d'Italia cominciano i grandi progetti di risanamento: il primo \u00e8 del 1877 quando per volere del sindaco Gennaro Sambiase Sanseverino duca di San Donato viene aperta via Flavio Gioia, la quale termina al Piliero rompendo la fila di palazzi del Gasse ed elimina una serie di fondaci, vero obiettivo della bonifica. Tuttavia il Risanamento degli ultimi anni dell'Ottocento non tocca la parte immediatamente vicina alla strada, interessando pi\u00f9 che altro la strada di Porto, i Lanzieri e tutto il Pendino.\nDurante l'era fascista si comincia a modificare l'area: il porto del Mandracchio e le sue immediate adiacenze vengono definitivamente eliminati in un arco di tempo che va dal 1935 al 1939 cos\u00ec come la chiesa di San Nicola alla Dogana vecchia, demolita nel 1935. Si apre la parallela a via del Piliero: via Guglielmo Marconi, dal 1963 chiamata via Alcide De Gasperi, dove si costruiscono alcuni palazzi, tra cui il palazzo del Provveditorato alle opere pubbliche, costruito tra il 1935 e il 1936 sul nuovo asse stradale, tra via Marchese di Campodisola e via Giulio Cesare Cortese, dinanzi alla chiesa di Portosalvo.\nI grandi bombardamenti della seconda guerra (uniti a forti esplosioni come quella della nave Caterina Costa che fu una catastrofe per l'intera citt\u00e0) sconquassano tutta la zona portuale. Si procede pertanto ad una rivoluzione urbanistica, approvata nel 1947, che sconquassa la vecchia disposizione delle strade a ridosso della via del Piliero la quale cambia il tracciato, infatti viene indietreggiata terminando il proprio percorso dinanzi a Portosalvo mentre in precedenza terminava al ponte dell'Immacolatella. La dogana nuova del Gasse, uscita dalla guerra gravemente danneggiata, fu rasa al suolo proprio in questo periodo.\nNel 1961 cambier\u00e0 anche il nome: la nuova strada, fino ad allora denominata comunemente \"via Marittima\", fu intitolata a Cristoforo Colombo in occasione del centenario dell'Unit\u00e0 d'Italia. Per realizzare la decisione si dovette cambiare nome al \"viale Cristoforo Colombo\" che si trovava a Coroglio, intitolandolo a Pasquale Leonardi Cattolica.\nDescrizione.\nLa nuova strada \u00e8 pi\u00f9 interna rispetto all'antica (che scorreva assai vicina al mare) e ovviamente pi\u00f9 larga. Gli edifici che sorgono seguono gli stilemi della nuova architettura post-guerra: a partire da piazza Municipio incontriamo il cosiddetto palazzo d'angolo, opera di Marcello Canino eseguita dal 1950 al 1953 e che ricalca per struttura il vicino palazzo della Banca d'Italia dello stesso Canino.\nDopo due edifici si osserva il palazzo della Flotta Lauro, sede del grande impero navale del \"comandante\" Achille Lauro. Fu il primo palazzo della strada ad essere costruito, essendo un'opera del 1950 di Antonio Scivittaro, e fu anche la sede del quotidiano \"Il Roma\". Recentemente ha ricevuto un intervento di recladding legato alla nuova funzione dell'edificio: l'hotel Romeo.\nSulla strada sono presenti altri edifici moderni e i lati posteriori degli edifici pi\u00f9 importanti della zona, i quali hanno l'ingresso sull'interna via De Gasperi: l'edificio del Catasto, quello dell'Agenzia delle Dogane e quello del Genio Civile.\nLa strada \u00e8 divisa in tre carreggiate, con la centrale che fungeva da corsia preferenziale fino al 2011 quando \u00e8 stata resa intransitabile per ogni veicolo che non sia un tram, dal momento che la corsia \u00e8 sede del capolinea provvisorio occidentale della rete tranviaria cittadina, reso tronco a causa dei cantieri della metropolitana in piazza Municipio.\nFino al 1994 le carreggiate laterali erano affidate ai due flussi circolatori. Da allora, in concomitanza con la totale pedonalizzazione di Piazza del Plebiscito e della conseguente riorganizzazione della viabilit\u00e0 nelle strade circostanti, ambedue le carreggiate sono state rese a senso unico in direzione di via Marina."}
{"id": "4005427", "revid": "124715005", "url": "https://it.wikipedia.org/wiki?curid=4005427", "title": "Victor Ponta", "text": "Primo ministro della Romania dal 7 maggio 2012 al 4 novembre 2015 e leader del Partito Social Democratico dal 2010 al 2015. Rassegna le proprie dimissioni, il 4 novembre 2015 a seguito dell'incendio del Colectiv e delle manifestazioni di protesta collegate.\n\u00c8 stato membro della Camera dei deputati della Romania dal 2004 fino al 2020, eletto in rappresentanza del Distretto di Gorj. Tra il 2008 e il 2009 fu ministro per i rapporti con il Parlamento all'interno del governo guidato da Emil Boc.\nFinalista nelle elezioni presidenziali del novembre 2014, Ponta ha perso contro il candidato del PNL Klaus Iohannis. Il mese successivo, l'UDMR esce dal governo, spingendo Ponta a formare un quarto governo, con il Partito conservatore (PC) e il Partito Liberale Riformatore (PLR) in qualit\u00e0 di partner minori.\nBiografia.\nOrigini, formazione e carriera.\nDi origini albanese-italiane, secondo Ponta, la sua famiglia, originariamente chiamata Ponte, ebbe origine a Trieste e raggiunse la Transilvania verso la fine del XIX secolo, per aiutare a costruire una strada da Pecica a N\u0103dlac commissionata dalle autorit\u00e0 austro-ungariche. Nel frattempo, ha anche rivendicato l'ascendenza nel villaggio albanese di Moscopoli, e questo \u00e8 stato descritto come una discendenza arumena sul lato materno. Si \u00e8 laureato in giurisprudenza presso l'Universit\u00e0 di Bucarest. Ha lavorato come procuratore dal 1995. Nel 1998, \u00e8 entrato a far parte della Corte Suprema nella sezione corruzione e procedimenti penali.\nAscesa politica.\nNel marzo 2004, tornato al governo N\u0103stase come Vice Ministro per i Finanziamenti internazionali e dell'Acquisto comunitario. Viene eletto alle elezioni legislative nel \"Judet Gorj\" come membro del Partito Social Democratico. \u00c8 stato rieletto alla Camera dei Deputati nel 2008.\nNel 2010 fu in corsa per la presidenza nel PSD in competizione con il presidente in carica Mircea Geoan\u0103. Nel 2011 forma una nuova coalizione politica, l'Unione Social-Liberale (USL), unendo il Partito Liberale (DSP), il Partito Nazionale Liberale (PNL) e il Partito Conservatore (PC).\nPrimo ministro.\nIl 27 aprile 2012 il \"Governo Ungureanu\" di centro-destra venne rovesciato da una mozione di sfiducia proposta dall'Unione sociale liberale, e nel maggio 2012, viene assegnato quindi a Ponta l'incarico di formare un nuovo governo.\nL'incarico viene annunciato il 1\u00ba maggio 2012. Il Parlamento ratifica la formazione del nuovo governo, il 7 maggio 2012 con 284 voti contro 924. Victor Ponta ha prestato giuramento come Primo ministro e capo del Governo della Romania, diventando il pi\u00f9 giovane primo ministro in Europa.\nTra le misure adottate in materia dal primo ministro Victor Ponta fin dai primi giorni in carica sono state: l'aumento dei salari al loro livello nel 2010, e la sospensione della creazione di una sezione ungherese presso l'Universit\u00e0 di medicina e farmacia di T\u00e2rgu Mure\u0219. Il governo Ponta ha anche sospeso anche i prefetti nominati dai governi precedenti.\nNelle prime settimane in carica, venne coinvolto in diversi casi controversi. Il suo governo trasfer\u00ec la competenza dell\"Istituto Culturale Romeno (ICR) al Presidente del Parlamento, ritenendo che ci\u00f2 avrebbe portato ad una maggiore trasparenza. Tuttavia, l'ex presidente dell'ICR, \"Horia-Roman Patapievici\", insieme ad altri intellettuali, hanno considerato questo trasferimento come un tentativo di politicizzare l'istituto. Il suo governo, con il tentativo di cambiare la direzione della televisione rumena, ha creato forti polemiche: alcuni dipendenti della TVR hanno accusato il governo di distruggere la televisione pubblica. Dalla sua posizione di deputato del Parlamento Rumeno ha proposto una nuova legge elettorale, respinta dalla Corte Costituzionale.\nNonostante il presidente Traian B\u0103sescu fosse colui che rappresentava la Romania al Consiglio europeo, il primo ministro Ponta affermava che anche lui avesse tale prerogativa politica e di essere per questo sostenuto sia dal Parlamento che dal Presidente della Corte Costituzionale. Cos\u00ec anche lui partecip\u00f2 al Consiglio. Tale conflitto \u00e8 degenerato in una crisi politica che culmin\u00f2 con la sospensione di B\u0103sescu dalla carica. \nPlagio.\nNel giugno 2012, venne accusato di aver copiato la sua tesi di dottorato da studi di diversi specialisti, sulla storia ed il funzionamento della Corte Penale Internazionale.\nConflitto con il presidente B\u0103sescu.\nPonta entra in aperto conflitto con il presidente Traian B\u0103sescu dal giugno 2012, prima rimuovendo molti alti funzionari vicino a B\u0103sescu, poi scontrandosi con il presidente su chi dovrebbe rappresentare il paese in occasione del Consiglio europeo del 28 e 29 giugno 2012. Il 3 luglio 2012, la coalizione di governo sostituisce i presidenti della Camera dei Deputati e del Senato alleati del Capo dello Stato. Tre giorni dopo, Ponta ottiene la sospensione del presidente Basescu nel corso di una votazione al Parlamento. Il referendum tenuto il 29 luglio 2012 per confermare o meno l'impeachment del presidente, non viene convalidato a causa della mancanza del quorum. Di conseguenza, il 28 agosto 2012, Traian B\u0103sescu viene reintegrato nelle sue funzioni di Capo dello Stato.\nRinnovo.\nDopo la schiacciante vittoria nelle elezioni parlamentari dell'Unione Social-Liberale del 9 dicembre 2012, con il 58,6% dei voti e 273 seggi su 412 alla Camera dei Deputati, e con il 60,1% dei voti e 122 seggi su 176 al Senato, Ponta venne incaricato il 17 dicembre 2012 dal Capo dello Stato, di formare un nuovo governo.\nPrima di ottenere la fiducia del parlamento, ha dichiarato il suo desiderio di raggiungere un nuovo accordo con il Fondo monetario internazionale (FMI), anche se in disaccordo con alcune raccomandazioni, con la Commissione europea o con la Banca centrale europea.\nNel febbraio 2014, il PNL lascia l'USL e la coalizione, per cui il governo Ponta alla Camera si trova in minoranza. Riesce comunque a riformare un governo di maggioranza alla Camera tramite una coalizione denominata \"\"Unione socialdemocratica\", composta dal suo PSD, il Partito Conservatore e l'Unione Nazionale per il Progresso della Romania (UNPR). Questa coalizione venne sostenuta anche dal partito della minoranza ungherese, l'Unione Democratica Magiara di Romania (UDMR), che, nel nuovo governo ha ottenuto due incarichi ministeriali.\nCandidato presidenziale rumeno 2014.\nNel 2014 si candida per le elezioni presidenziali del 2 novembre 2014. Sulla scheda elettorale, su 14 candidati, occupava la quarta posizione.\nNel primo turno, svoltosi il 2 novembre, l'affluenza \u00e8 stata di 9.723.232 persone, pari al 53,17% degli elettori votanti. Il primo ministro Victor Ponta fu il candidato pi\u00f9 votato, con un totale di 3.836.093 voti, pari al 40,44% dei voti, mentre il sindaco di Sibiu, Klaus Iohannis, con 2.881.406 voti, pari al 30,37% del voti, si \u00e8 piazzato alle sue spalle.\nPoich\u00e9 nessun candidato ha ricevuto un punteggio del 50% pi\u00f9 1 dei votanti totali iscritti alle liste elettorali venne tenuto un secondo turno il 16 novembre 2014, che ha permesso la rimonta di Klaus Iohannis, divenuto quinto presidente della Romania.\nPrima delle elezioni si sono svolte in varie citt\u00e0 della Romania delle dimostrazioni. Migliaia di persone hanno esposto slogan come \"Ponta non dimenticare, la Romania non vuole che te\", \"Abbasso la corruzione\", \"dimissioni Corl\u0103\u0163ean\" e \"Abbasso la corruzione\". Le stazioni televisive si sono rifiutate di trasmettere le immagini di quanto accaduto.\nDimissioni.\nOltre alle accuse di corruzione del 2007 e del 2008, a quel tempo un semplice avvocato, nel giugno 2015, Ponta ha dovuto affrontare diffuse richieste di dimissioni. Anche se ha negato ogni addebito, il 13 luglio 2015 venne incriminato con l'accusa di frode, evasione fiscale e riciclaggio di denaro. In seguito, il presidente Klaus Iohannis ha ripetutamente invitato Ponta a dimettersi a causa della scandalo.\nIl 4 novembre 2015, si accesero grandi proteste di piazza, seguite da un incendio in una discoteca di Bucarest nella quale morirono diversi giovani. Nello stesso giorno Ponta annunci\u00f2 che lui e il suo governo si sarebbero dimessi. I dimostranti chiedevano al primo ministro di dimettersi a causa delle accuse di corruzione e per una inadeguata politica della sicurezza che ha permesso l'incendio nella discoteca. Ponta ha dichiarato: \"Sto consegnando il mio mandato, mi sto dimettendo, e implicitamente il mio governo\", ha dichiarato Ponta, aggiungendo: \"Spero che le dimissioni del governo siano in grado di soddisfare coloro che hanno manifestato nelle strade\".\"\nIn seguito alle dimissioni, Klaus Iohannis ha nominato ad interim il ministro dell'Istruzione Sorin C\u00eempeanu come Primo ministro della Romania, mantenendo questo incarico fino a quando non verr\u00e0 nominato un nuovo leader dal Parlamento. Due settimane dopo entra in carica il gabinetto tecnocratico guidato da Dacian Ciolo\u0219; Lo stesso Ponta era assente dal voto di conferma. Alle elezioni parlamentari del 2016, Ponta ha mantenuto il suo seggio in Aula. Nel giugno 2017 \u00e8 stato nominato segretario generale nel governo di Sorin Grindeanu, con grado ministeriale. In tal modo, fu automaticamente espulso dal PSD, che aveva accettato di applicare questa penalit\u00e0 a qualsiasi membro del partito che accettasse di servire sotto Grindeanu. Poco dopo aver assunto l'incarico, il governo \u00e8 stato estromesso in un voto di sfiducia.\nNel novembre 2019 \u00e8 stato nominato vicepresidente del Partito Democratico Europeo.\nPresidenza del Partito Social Democratico.\nNel febbraio 2010 \u00e8 stato eletto presidente del PSD ad un congresso del partito, sconfiggendo Mircea Geoan\u0103, che aveva perso di poco la possibilit\u00e0 di diventare presidente della Romania diversi mesi prima. La faida tra Geoan\u0103 e Ponta continu\u00f2 oltre l'elezione di quest'ultimo come leader del partito; per esempio, sei mesi dopo, Ponta sosteneva che \"i magnati\" come Sorin Ovidiu V\u00e2ntu avevano il controllo totale sul processo decisionale del PSD durante il mandato di Geoan\u0103, dalla carica del Presidente del Senato. Nel novembre 2011, Ponta ha condotto uno sforzo di successo per rimuovere Geoana sia dal PSD che dalla dirigenza del Senato.\nNel febbraio 2011, lui e Crin Antonescu, capo del Partito Nazionale Liberale (PNL), formarono l'Unione Social-Liberale (USL), un'alleanza politica in opposizione al Partito Democratico Liberale (PD-L). Nell'agosto 2012 \u00e8 stato eletto vicepresidente dell'Internazionale socialista. Ponta si \u00e8 dimesso dalla dirigenza del partito nel luglio 2015, nel mezzo di un'indagine in corso sulla corruzione.\nProcesso per corruzione.\nNel 2015, \u00e8 stato citato in giudizio, insieme al suo socio Dan \u0218ova, sulle accuse di corruzione, rispettivamente per contraffazione in documenti con firma privata, complicit\u00e0 nell'evasione fiscale e riciclaggio di denaro. Il successivo mandato in questo processo \u00e8 stato stabilito dal HCCJ per il 22 novembre 2017. Le accuse di evasione fiscale sono state trattate in un altro caso, che \u00e8 stato tuttavia classificato dai pubblici ministeri nel luglio 2017.\nVita personale.\nNel 1989 vince con la CSA Steaua Bucure\u015fti del campionato nazionale giovanile di basket. Inoltre, \u00e8 un dichiarato sostenitore della squadra di calcio FC Steaua Bucure\u015fti. Venne nominato Cavaliere dell'Ordine Nazionale per il Servizio Fedele nel 2002, mentre nel 2004 ha ricevuto l'Ordine della Stella della Solidariet\u00e0 Italiana.\nNel 2006 divorzia dalla prima moglie Roxana, conosciuta ai tempi del liceo. Nell'ottobre 2006, in Cina, ha sposato Daciana S\u00e2rbu, futuro membro del Parlamento europeo. Nel marzo 2008 hanno avuto una figlia risposandosi con rito ortodosso rumeno in una chiesa di Bucarest.\nCollegamenti esterni.\nArticoli biografici"}
{"id": "4005428", "revid": "1442080", "url": "https://it.wikipedia.org/wiki?curid=4005428", "title": "ITF Women's Circuit Delray Beach 1997 - Singolare", "text": "Il tabellone singolare dell'ITF Women's Circuit Delray Beach 1997, torneo di tennis che faceva parte del circuito ITF Women's Circuit nell'ambito dell'ITF Women's Circuit 1997, \u00e8 stato vinto da Stephanie Mabry (tds n. 3). In finale ha sconfitto Kristina Triska (tds n. 2) con il punteggio di 6-3, 6-1."}
{"id": "4005445", "revid": "479409", "url": "https://it.wikipedia.org/wiki?curid=4005445", "title": "Automotrice elettrica FS ALe 184", "text": ""}
{"id": "4005447", "revid": "1337338", "url": "https://it.wikipedia.org/wiki?curid=4005447", "title": "Work Song", "text": ""}
{"id": "4005451", "revid": "71433", "url": "https://it.wikipedia.org/wiki?curid=4005451", "title": "Deauville Film Festival", "text": ""}
{"id": "4005452", "revid": "71433", "url": "https://it.wikipedia.org/wiki?curid=4005452", "title": "Deauville American Film Festival", "text": ""}
{"id": "4005469", "revid": "92723", "url": "https://it.wikipedia.org/wiki?curid=4005469", "title": "Abram Model", "text": ""}
{"id": "4005470", "revid": "298229", "url": "https://it.wikipedia.org/wiki?curid=4005470", "title": "King of the Mountain match", "text": "Il King of the Mountain match \u00e8 un incontro di wrestling esclusivo della Total Nonstop Action Wrestling/Impact Wrestling dove cinque concorrenti si contendono il titolo in palio.\nStoria.\nNel 2004 fu una semplice edizione pay-per-view tenutasi a Nashville nel Tennessee e divenne un incontro inserito nel pay-per-view annuale di Slammiversary dal 2005 al 2009 per poi essere sospeso fino al 2014. \nFu di nuovo inserito nel pay-per-view Slammiversary 2015 di giugno e fece il suo ritorno con la novit\u00e0 del TNA King of the Mountain Championship inserita nelle puntate di \"Impact\". \nDel King of the Mountain match ci fu anche un'edizione inserita nella puntata di \"Impact!\" del 2008.\nFormato.\nIn genere l'accesso a questo match pu\u00f2 avvenire tramite incontri preliminari e definibili con qualsiasi stipulazione mentre in questo match non ci sono squalifiche o countout. \nCinque concorrenti iniziano il match come \"ineleggibili\" e per diventare \"eleggibili\" devono combattere tra di loro fino a schienare o sottomettere un avversario. Chi viene schienato o sottomesso sconta una penalit\u00e0 restando chiuso per due minuti in una gabbia situata a bordo ring. Chi entra nella gabbia pu\u00f2 combattere con un avversario anch'esso rinchiuso oppure formare un'alleanza e, una volta scontati i due minuti il lottatore pu\u00f2 uscire e riprendere a combattere. Solo chi schiena o sottomette un avversario pu\u00f2 passare alla seconda fase e chi viene schienato o sottomesso, una volta scontata la penalit\u00e0, pu\u00f2 riprendere a lottare cercando di schienare o sottomettere a sua volta. \nNella seconda fase, i lottatori \"eleggibili\" devono prendere la cintura in palio (tenuta a bordo ring da un ufficiale di Impact) e, con l'aiuto di una scala, devono cercare di fissarla ad un gancio che pende dall'alto al centro del ring senza permettere agli altri quattro lottatori di interferire. \nPosizionata la cintura e ottenuto che nessun altro lottatore cerchi di prenderla questa viene presa dall'arbitro e riconsegnata all'ufficiale di Impact.\nIl King of the Mountain match \u00e8 considerato il naturale contrario dei tradizionali ladder match in quanto i concorrenti tentano di agganciare la cintura, invece di recuperarla.\nEdizioni.\nA differenza di molti altri match, nel King of the Mountain match non si vince una cintura bens\u00ec il diritto di sfidarne il detentore in un successivo match.\nRisultati.\nNel corso delle edizioni il titolo in palio nell'incontro successivo \u00e8 variato:"}
{"id": "4005475", "revid": "287204", "url": "https://it.wikipedia.org/wiki?curid=4005475", "title": "Gran Premio motociclistico della Repubblica Ceca 1994", "text": "Il Gran Premio motociclistico della Repubblica Ceca 1994 fu l'undicesimo Gran Premio della stagione e si disput\u00f2 il 21 agosto 1994 sul circuito di Brno.\nNella classe 500 il vincitore fu per l'ottava volta nell'anno Mick Doohan, che nell'occasione si laure\u00f2 per la prima volta campione del mondo, non essendo pi\u00f9 raggiungibile, a tre gare dalla fine della stagione, da Kevin Schwantz, giunto settimo al traguardo. Insieme a Doohan finirono sul podio Shin'ichi It\u014d e Luca Cadalora.\nNella classe 250 Loris Capirossi, in testa alla classifica prima del Gran Premio, si ritir\u00f2 all'ultimo giro per una caduta, il che permise a Max Biaggi, vincitore della corsa, di portarsi davanti a Capirossi nella graduatoria con un punto di vantaggio; Biaggi precedette sul traguardo Ralf Waldmann e Jean-Philippe Ruggia.\nLe prime tre posizioni nella gara della classe 125 furono occupate invece da Kazuto Sakata, che estese a 51 punti il suo vantaggio su Noboru Ueda, secondo all'arrivo, mentre giunse terzo Stefano Perugini.\nNello stesso fine settimana si disput\u00f2 la sesta gara della stagione dei sidecar, che vide il quarto successo dell'anno dell'equipaggio formato dagli svizzeri Rolf Biland e Kurt Waltisperg.\nClasse sidecar.\nGli svizzeri Rolf Biland-Kurt Waltisperg vincono davanti ai connazionali Markus B\u00f6siger-J\u00fcrg Egli e a Steve Webster-Adolf H\u00e4nni. In classifica, a due gare dal termine, Biland conduce con 116 punti; lo seguono Webster a 79, Derek Brindley a 73 e B\u00f6siger a 72. "}
{"id": "4005490", "revid": "479409", "url": "https://it.wikipedia.org/wiki?curid=4005490", "title": "Carro ferroviario merci", "text": ""}
{"id": "4005492", "revid": "767487", "url": "https://it.wikipedia.org/wiki?curid=4005492", "title": "Pale Saints", "text": "I Pale Saints sono stati un gruppo musicale inglese di dream pop e shoegaze formatosi a Leeds nel 1987.\nLa formazione originaria era composta da Ian Masters (basso/voce), Graeme Naysmith (chitarra), e Chris Cooper (batteria). Nel 1990 si aggiunse Meriel Barham, in precedenza nel gruppo dei Baby Machines, diventato poi Lush.\nNella loro carriera hanno pubblicato in totale 3 album tutti per la 4AD.\nStoria.\nNell'aprile 1987 il chitarrista Graeme Naysmith e il batterista Chris Cooper contattano Ian Masters, che aveva pubblicato un annuncio con il quale si proponeva di incontrare dei musicisti che apprezzassero band come Dead Can Dance e Television. Cos\u00ec si forma il nucleo dei Pale Saints. I primi anni di attivit\u00e0 riguardano soprattutto concerti tenuti a Leeds e dintorni e qualche demo registrata in lo-fi. I riscontri positivi, per\u00f2, non tardano ad arrivare e cos\u00ec la band fa da supporto ai Lush in occasione di un loro concerto a Londra. Qui incontrano Ivo Watts-Russell, proprietario della 4AD, che offre subito un contratto al trio.\nNel 1989 la 4AD pubblica l'esordio dei Pale Saints, rappresentato dall'EP \"Barging Into the Presence of God\", dalla reminiscenze darkwave e shoegaze. Nel frattempo entra in gruppo anche Ashley Horner (gi\u00e0 Edsel Auctioneer).\nL'anno successivo avviene il debutto su lunga distanza con \"The Comforts of Madness\". L'album viene prodotto a quattro mani da John Fryer e Gil Norton.\nNello stesso 1990 Meriel Barham (originaria cantante dei Lush) entra nel gruppo come seconda chitarrista e voce. Segue la pubblicazione degli EP \"Half-Life\" e \"Flesh Ballon\".\nNel 1992 il gruppo registra e pubblica \"In Ribbons\", secondo album ufficiale, prodotto da Hugh Jones. In esso sono presenti, oltre alle ormai consuete atmosfere shoegaze, divagazioni di stampo noise pop e alt rock. Dopo il tour del 1993 Masters, fondatore e frontman del gruppo, decide di lasciare i suoi compagni. I restanti componenti non si perdono d'animo e ingaggiano la bassista Colleen Browne (proveniente dagli Heart Throbs), mentre Meriel Barham diventa la voce principale.\nCambia anche lo stile della band, che si avvicina a questo punto ad un sound influenzato dal grunge e dal post rock.\nNel 1994 esce l'EP \"Fine Friend\", che anticipa di poco il disco \"Slow Buildings\" (1994). L'assenza di Ian Masters, compositore della maggior parte dei brani fino a quel periodo, si fa sentire, ma anche se il disco appare privo di mordente, non mancano brani di forte impatto emotivo.\nL'esperienza dei Pale Saints si chiude qui, e la band si scioglie ufficialmente nel 1996 (gi\u00e0 nel 1995 Barham aveva lasciato). L'ultima registrazione in studio \u00e8 una versione di \"Jersey Girl\" di Tom Waits, inclusa nell'album tributo \"\".\nDopo lo scioglimento.\nI vari componenti proseguono dal 1997 la loro attivit\u00e0 nel mondo della musica.\nGraeme Naysmith e Chris Cooper fondano i Lorimen e in seguito si aggiungono ai The Terminals, band che poi cambia nome in Cyanide Pills.\nMeriel Barham si cimenta in una carriera solista sotto lo pseudonimo Kuchen. Con questo nome pubblica due album nei primi anni 2000 per la label tedesca Karaoke Kalk.\nIan Masters, invece, prima si ritira completamente, iniziando a girare il mondo (Stati Uniti, Brasile) prima di stabilizzarsi (dal 2005) in Giappone. Nel contempo si cimenta in una serie di collaborazioni e progetti di impronta sperimentale. In una di queste (insieme all'ex-A.C. Temple Chris Tout) realizza l'album \"Hibernation Shock\" (1996) sotto il nome Spoonfed Hybrid. Con questo gruppo produce dei lavori fino al 2007. Ha collaborato anche con His Name Is Alive, Luminous Orange e Dive Index.\nColleen Browne va a suonare con Warm Jets e Rialto.\nHorner diventa produttore cinematografico."}
{"id": "4005497", "revid": "287204", "url": "https://it.wikipedia.org/wiki?curid=4005497", "title": "Angel Melogno", "text": ""}
{"id": "4005521", "revid": "726373", "url": "https://it.wikipedia.org/wiki?curid=4005521", "title": "Metropolitan Police (serie televisiva)", "text": "Metropolitan Police (\"The Bill\") \u00e8 una serie televisiva britannica in 2412 episodi trasmessi per la prima volta nel corso di 26 stagioni dal 1984 al 2010.\n\u00c8 una serie del genere poliziesco incentrata sulle vicende personali e professionali del personale di una stazione di polizia nel sobborgo fittizio di Canley, nell'East End di Londra. Al momento della cancellazione, nell'agosto del 2010, \"The Bill\" risultava la pi\u00f9 lunga serie televisiva poliziesca nella storia della televisione britannica ed \u00e8 stata tra le serie televisive pi\u00f9 longeve della televisione britannica. La serie \u00e8 stata prodotta da Thames Television. Il titolo \"The Bill\" proviene da \"Old Bill\", un termine gergale inglese che sta ad indicare la polizia (e che fu il titolo iniziale della serie). L'ultimo episodio \u00e8 andato in onda il 31 agosto 2010.\nLa serie fu generata dall'episodio \"Woodentop\" della serie antologica \"Storyboard\". La serie ha inoltre generato due spin-off: \"Burnside\" (2000, 6 episodi), che riprende il personaggio del detective Frank Burnside, e \"\" (2003-2005, 12 episodi), che riprende i casi affrontati dal Murder Investigation Team, una squadra di investigatori (reparto realmente esistente del Metropolitan Police Service londinese) collegata al dipartimento protagonista di \"The Bill\".\nProduzione.\nLa serie, ideata da Geoff McQueen, fu prodotta da Thames Television e Talkback Thames\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 16 ottobre 1984 al 31 agosto 2010 sulla rete televisiva Independent Television. In Italia sono stati trasmessi solo una parte di tutti gli episodi con il titolo \"Metropolitan Police\".\nAlcune delle uscite internazionali sono state:\nEpisodi.\nAi 2412 episodi regolari vanno aggiunti due episodi speciali, uno trasmesso il 5 novembre 2008 e un altro il 31 agosto 2010."}
{"id": "4005525", "revid": "38120", "url": "https://it.wikipedia.org/wiki?curid=4005525", "title": "Don Vittorio Pastori", "text": ""}
{"id": "4005526", "revid": "46931", "url": "https://it.wikipedia.org/wiki?curid=4005526", "title": "The Bill", "text": ""}
{"id": "4005529", "revid": "438678", "url": "https://it.wikipedia.org/wiki?curid=4005529", "title": "Simon and Garfunkel", "text": ""}
{"id": "4005536", "revid": "124412977", "url": "https://it.wikipedia.org/wiki?curid=4005536", "title": "Lena Dunham", "text": "Biografia.\nLe origini.\nLena Dunham nasce a New York, primogenita delle due figlie del pittore Carroll Dunham, di origini perlopi\u00f9 inglesi, e della fotografa ed artista Laurie Simmons, di origine ebraica ashkenazita. Ha effettuato gli studi presso la \"Saint Ann's School\" di Brooklyn e nel 2008 si \u00e8 laureata all\"'Oberlin College\", dove ha studiato scrittura creativa. Anche la sorella minore, Grace, lavora come attrice.\nLa carriera.\nIl suo primo cortometraggio, \"Dealing\", \u00e8 stato presentato nel 2007 allo Slamdance Film Festival. Successivamente crea le web series satiriche \"Delusional Downtown Divas\" e \"Tight Shots\", da lei scritte, dirette ed interpretate. Nel 2009 realizza il suo primo lungometraggio, una commedia drammatica dal titolo \"Creative Nonfiction\". Nel 2010 scrive, dirige ed interpreta il film semi-autobiografico \"Tiny Furniture\", produzione indipendente che ottiene il plauso della critica e vince il premio come miglior lungometraggio narrativo al South by Southwest e come miglior sceneggiatura d'esordio agli Independent Spirit Awards 2011.\nNel 2011 recita nell'horror indipendente \"The Innkeepers\" e prende parte a due episodi della miniserie televisiva \"Mildred Pierce\". Sempre nel 2011 sviluppa, con il supporto produttivo di Judd Apatow, la serie televisiva \"Girls\" per il canale via cavo HBO, serie che debutta su HBO il 15 aprile 2012. La sua interpretazione nel ruolo di Hannah Horvath le vale il Golden Globe 2013 come migliore attrice in una serie commedia o musical. Essendo anche la sceneggiatrice e regista della serie, vince un premio Golden Globe come miglior serie commedia, ottiene 4 nomination agli Emmy e diventa la prima donna a vincere il Directors Guild Award for Outstanding Director in a Comedy Series.\nNel 2012 collabora nuovamente con Judd Apatow, venendo da lui diretta nella commedia \"Questi sono i 40\". Nel 2017 \u00e8 stata scelta da Ryan Murphy per far parte del cast della settima stagione di \" American Horror Story: Cult\", nel ruolo di Valerie Solanas.\nVita privata.\nDal 2012 al dicembre del 2017 \u00e8 stata legata a Jack Antonoff, frontman dei Bleachers e chitarrista del gruppo Fun. \u00c8 femminista e ha dichiarato di non volersi sposare finch\u00e9 i matrimoni fra gay non saranno legalizzati. Da bambina le venne diagnosticato un disturbo ossessivo-compulsivo e l'attrice assume tuttora dosi minime di antidepressivi per gestire la malattia. \u00c8 affetta anche da endometriosi e da fibromialgia. Nel marzo 2015 Dunham scrisse un articolo per il \"The New Yorker\" intitolato \"Dog or Jewish Boyfriend? A Quiz\", che comparava umoristicamente l'avere un fidanzato ebreo al possedere un cane. Si \u00e8 sposata segretamente il 25 settembre 2021 con il musicista anglo-peruviano Luis Felber, suo coetaneo. \nDoppiatrici italiane.\nNelle versioni in italiano dei suoi film, Lena Dunham \u00e8 stata doppiata da: \nDa doppiatrice \u00e8 sostituita da:"}
{"id": "4005539", "revid": "767487", "url": "https://it.wikipedia.org/wiki?curid=4005539", "title": "Sua Maest\u00e0 il re degli straccioni", "text": "Sua Maest\u00e0 il re degli straccioni o S. M. il Re degli straccioni (\"Prinz und Bettelknabe\") \u00e8 un film muto del 1920 diretto da Alexander Korda.\nPer la prima volta ad interpretare il doppio ruolo di protagonista fu chiamato in questo film austriaco un attore bambino, l'ungherese Tibor Lubinszky, che ad undici anni poteva gi\u00e0 vantare una carriera di tutto rispetto nel cinema.\nProduzione.\nIl film fu prodotto dalla Sascha-Film.\nDistribuzione.\nDistribuito dall'Universum Film (UFA), il film fu presentato in prima a Vienna il 19 novembre 1920. Era conosciuto anche con i titoli \"K\u00f6nigsohn und Bettelknabe\" e \"Seine Majest\u00e4t das Bettelkind\". In Finlandia, usc\u00ec in sala il 5 dicembre 1921; negli USA il 13 agosto 1922, distribuito dall'American Releasing Co. con il titolo \"The Prince and the Pauper\". E, nel Regno Unito, dalla Path\u00e9 Pictures International, il 21 aprile 1924."}
{"id": "4005548", "revid": "767487", "url": "https://it.wikipedia.org/wiki?curid=4005548", "title": "Giuseppe Magagnini", "text": "Biografia.\nSvolge il suo primo incarico di maestro di Cappella a Udine, dopo l'indottrinamento ricevuto dallo zio, don Antonio Magagnigni, anche lui maestro ma della Collegiata di Montecarotto agli inizi del XIX secolo. Passa poi alla \u00abforastiera\u00bb dell'Accademia Filarmonica di Bologna nel 1825 ma nel 1831 fa ritorno a Udine, chiamato a svolgere il doppio incarico di maestro di Cappella del Duomo e di insegnante di musica presso l'istituto filarmonico drammatico. Svolge nel contempo incarichi musicali presso l'Oratorio dei Filippini di Udine.\nLascia la citt\u00e0 friulana perch\u00e9 nominato maestro di Cappella di Montecarotto nel 1861, dove era stato gi\u00e0 giudice di concorso nel 1841. L'incarico a lui affidato \u00e8 per\u00f2 una forzatura al regolamento parrocchiale, che esclude in via teorica i non religiosi dal compito magistrale. Un'eccezione facilitata dalla notoriet\u00e0 di cui gode Magagnini, dal suo stato celibe e, soprattutto, dalla sua vena artistica, largamente superiore alla media degli aspiranti al medesimo incarico. \nLascia la sua intera produzione compositiva, ben 403 brani, al Fondo musicale della Collegiata di Montecarotto nell'anno della sua morte.\nLa Scuola primaria di Montecarotto nel corso del Novecento \u00e8 stata intitolata a Magagnini, in onore della funzione di insegnante che il compositore ha svolto nel corso della sua lunga carriera musicale."}
{"id": "4005553", "revid": "41824", "url": "https://it.wikipedia.org/wiki?curid=4005553", "title": "Teorie", "text": ""}
{"id": "4005554", "revid": "303875", "url": "https://it.wikipedia.org/wiki?curid=4005554", "title": "Gufo dagli occhiali fuligginoso", "text": ""}
{"id": "4005555", "revid": "767487", "url": "https://it.wikipedia.org/wiki?curid=4005555", "title": "Ta\u00e7a de Portugal 1972-1973", "text": "La Ta\u00e7a de Portugal 1972-1973 fu la 33\u00aa edizione della Coppa di Portogallo. Lo Sporting Lisbona si aggiudic\u00f2 la sua ottava coppa della sua storia battendo in finale il Vit\u00f3ria Set\u00fabal.\nSquadre partecipanti.\nIn questa edizione erano presenti:"}
{"id": "4005574", "revid": "1354930", "url": "https://it.wikipedia.org/wiki?curid=4005574", "title": "Grand Prix de Fourmies 2011", "text": "Il Grand Prix de Fourmies 2011, settantanovesima edizione della corsa e valida come evento dell'UCI Europe Tour 2011, si svolse il 11 settembre 2011, per un percorso totale di 200\u00a0km. Fu vinto dal francese Guillaume Blot che giunse al traguardo con il tempo di 4h49'48\" alla media di 41,4\u00a0km/h.\nAl traguardo 110 ciclisti portarono a termine il percorso."}
{"id": "4005575", "revid": "253269", "url": "https://it.wikipedia.org/wiki?curid=4005575", "title": "Alice Ghostley", "text": "Biografia.\nFiglia di un operatore del telegrafo, crebbe nella cittadina di Henryetta (Oklahoma). Diplomata alla high school, frequent\u00f2 poi la University of Oklahoma che lasci\u00f2 per\u00f2 prima di completare il ciclo di studi per intraprendere la carriera di attrice di teatro.\nDebutt\u00f2 a Broadway nello spettacolo di Leonard Sillman \"New Faces of 1952\", ruolo che riprese nel 1954 nel film che dal lavoro teatrale fu tratto. Nel 1960 apparve nella rivista \"A Thurber Carnival\" e in \"The Beauty Part\" (1962). Fra gli altri musical da lei interpretati figura quello intitolato al mito di \"Shangri-La\" (1956).\nNel 1965 l'attrice vinse il Tony Award come miglior attrice per il ruolo di Mavis Parodus Bryson ricoperto nella commedia di Lorraine Hansberry \"The Sign in Sidney Brustein's Window\". Fra le altre sue interpretazioni di maggiore rilievo si segnalano quella di Esmeralda nella serie televisiva \"Vita da strega\" e quella di Bernice Clifton nel serial \"Quattro donne in carriera\" per la quale fu candidata al premio di miglior attrice non protagonista agli Emmy 1992.\nNel 1978 rimpiazz\u00f2 a Broadway Dorothy Loudon, creatrice del ruolo di Miss Hannigan nel musical \"Annie\".\nMor\u00ec nel 2007 a 84 anni per un cancro al colon e una serie di ictus. \u00c8 sepolta nel cimitero di Oak Hill a Siloam Springs, Arkansas.\nVita privata.\nLa Ghostley \u00e8 stata sposata all'attore italo-americano Felice Orlandi dal 1953 fino alla morte di questi, avvenuta nel 2003. La coppia non ebbe figli."}
{"id": "4005577", "revid": "399", "url": "https://it.wikipedia.org/wiki?curid=4005577", "title": "Ai Mai! Moe Can Change!", "text": " \u00e8 un videogioco per Android dalla Ambition, successivamente adattato in un OAV prodotto dalla Frontier Works che \u00e8 stato pubblicato il 25 maggio 2012, dopo essere stato inizialmente previsto per il 26 aprile.\nAccoglienza.\nIl 4 settembre 2011 il gioco ha superato un milione di utenti registrati.\nInfluenza culturale.\nDopo il terremoto e maremoto del T\u014dhoku del 2011, \"Ai Mai! Moe Can Change!\" fu uno dei tre titoli sviluppati da Ambition a svolgere una raccolta fondi, i cui ricavati furono donatati successivamente alla Societ\u00e0 della Croce Rossa giapponese. Dal 17 marzo al 25 marzo 2012 si \u00e8 tenuto un evento dedicato al maid caf\u00e9 Mailish di Akihabara, dove il locale \u00e8 stato allestito a tema con alcuni elementi del gioco. Il titolo ha stretto anche diverse collaborazioni per un periodo limitato con altri franchise quali \"Higurashi no naku koro ni\", \"Utawarerumono\" e altri."}
{"id": "4005582", "revid": "287204", "url": "https://it.wikipedia.org/wiki?curid=4005582", "title": "Jean Fr\u00e9chet", "text": "\u00c8 professore di chimica organica dell'Universit\u00e0 della California (Berkeley). Le sue aree di ricerca includono la sintesi organica e la chimica dei polimeri e delle macromolecole applicate alla nanotecnologia.\nBiografia.\nNasce in Francia nel 1944 e a 23 anni ottiene il diploma di ingegnere chimico nell'attuale CPE (\"Institut de Chimie et Physique Industrielles\") di Lione. Si trasferisce in seguito negli Stati Uniti, ottenendo nel 1969 un master e nel 1971 il dottorato in chimica organica e chimica dei polimeri nella \"State University of New York\", nella \"Syracuse University\" e nel \"College of Forestry\".\nNel 1973 ottiene un posto nell'Universit\u00e0 di Ottawa (Canada) come assistente, cinque anni dopo diventa professore associato e infine nel 1982 diviene professore. Nel 1987 torna negli Stati Uniti dove prende il posto di \"IBM professor of chemistry\" nell'Universit\u00e0 di Cornell e dove rimarr\u00e0 fino al 1997 quando diventa professore nell'Universit\u00e0 della California (Berkeley)."}
{"id": "4005583", "revid": "599013", "url": "https://it.wikipedia.org/wiki?curid=4005583", "title": "Haninah ben Teradion", "text": "Contemporaneo di Eleazar ben Perata I e di Halafta, insieme ai quali formul\u00f2 certe regole ritualistiche Fu uno dei \"Dieci Martiri\" uccisi dai romani per aver ignorato la proibizione di insegnare la Torah.\nBiografia.\nLa sua residenza si trovava a Siknin, dove dirigeva gli affari religiosi e anche una scuola. Quest'ultima venne annoverata tra le accademie illustri e citata da una \"baraita\" narra: \"Il detto (Deuteronomio ), 'La giustizia e solo la giustizia seguirai' pu\u00f2 essere interpretato, 'Segui i saggi nelle loro rispettive accademie... Seguire Rabbi Haninah ben Teradion a Siknin' \"(Sinedrio 32b). Haninah amministrava i fondi comuni di beneficenza ed era cos\u00ec scrupoloso in quella funzione che una volta, quando i suoi soldi personali, che intendeva usare per il Purim, si mescolano fortuitamente coi fondi di beneficenza, distribu\u00ec l'intero importo tra i poveri. Eliezer ben Jacob II ammir\u00f2 cos\u00ec tanto l'onest\u00e0 Haninah da osservare: \"Nessuno deve contribuire ai fondi della carit\u00e0, a meno che l'amministratore non sia come Haninah ben Teradion.\"\nSi conservano relativamente pochi suoi \"halakot\" Haninah ingegnosamente dimostr\u00f2 che la Shekhinah si posa su coloro i quali studiano la Legge.\nRiferimenti.\nPer questa voce, la \"Jewish Encyclopedia\" cita la seguente bibliografia:\nCollegamenti esterni.\nQuesta voce incorpora informazioni estratte da una pubblicazione ora nel dominio pubblico: "}
{"id": "4005584", "revid": "767487", "url": "https://it.wikipedia.org/wiki?curid=4005584", "title": "Amore di zingaro", "text": "Amore di zingaro (\"Zigeunerliebe\") \u00e8 un film muto del 1922 diretto da Thomas E. Walsh.\nProduzione.\nIl film fu prodotto da Arnold Pressburger e Alexander Graf Kolowrat per la Sascha Film-Industrie AG (Wien), la casa di produzione fondata dal conte Kolowrat.\nDistribuzione.\nIl film usc\u00ec in sala a Vienna il 22 settembre 1922. In Australia e nel Regno Unito venne distribuito con il titolo \"Gypsy Love\" mentre in Venezuela usc\u00ec come \"Amor gitano\"."}
{"id": "4005586", "revid": "466539", "url": "https://it.wikipedia.org/wiki?curid=4005586", "title": "Minta Durfee", "text": "Biografia.\nMosse i primi passi nel mondo dello spettacolo a diciassette anni come ragazza di fila in compagnie teatrali locali, diventando poi la primadonna della compagnia di Charlie Chaplin. Quando era agli inizi della propria esperienza teatrale incontr\u00f2 Roscoe Arbuckle, che spos\u00f2 nell'agosto 1908. La coppia si separ\u00f2 nel 1924, appena prima che scoppiasse lo scandalo relativo alla morte della starlet Virginia Rappe. Arbuckle fu processato tre volte prima di essere definitivamente assolto, ma la sua carriera ne fu distrutta e da allora lavor\u00f2 pochissimo. Lui e Minta Durfee divorziarono nel 1925.\nMolto tempo dopo la Durfee parl\u00f2 di Arbuckle come dell\"'essere umano pi\u00f9 generoso che abbia mai incontrato\", dicendo che \"se potessi ricominciare la mia vita da capo sposerei lo stesso uomo.\" La Durfee difese inoltre accanitamente Mabel Normand, della quale era molto amica, e si espresse in pi\u00f9 occasioni in termini lusinghieri nei suoi confronti, fino alla morte della Normand. Dopo l'epoca del muto lavor\u00f2 spesso per la televisione, comparendo in trasmissioni come \"Noah's Ark\" (1956). Continu\u00f2 inoltre a lavorare nel cinema in ruoli di secondo piano in film come \"Terra senza donne\" (1935), \"Rose Marie\" (1936), \"Com'era verde la mia valle\" (1941), \"Questo pazzo, pazzo, pazzo, pazzo mondo\" (1963) e \"Voglio essere amata in un letto d'ottone\" (1964).\nNell'ultima parte della vita tenne varie conferenze sul cinema muto, partecipando a retrospettive sui film suoi e del marito, apprezzando il rinnovato interesse del pubblico verso il cinema muto e facendo del suo meglio per agevolarne la rinascita. Malata di cuore, mor\u00ec nel 1975 a Woodland Hills, in California, alla Motion Picture Country Home."}
{"id": "4005589", "revid": "717966", "url": "https://it.wikipedia.org/wiki?curid=4005589", "title": "Hananiah ben Teradion", "text": ""}
{"id": "4005594", "revid": "599013", "url": "https://it.wikipedia.org/wiki?curid=4005594", "title": "Serhij Perchun", "text": "Carriera.\nIl 18 agosto 2001, nella partita di campionato contro l'Anzhi Makhachkala, subisce uno scontro di gioco con Budun Budunov. Trasferito in ospedale, entra in coma morendo dieci giorni dopo. Ha lasciato la moglie Yulia incinta di una bambina."}
{"id": "4005595", "revid": "438678", "url": "https://it.wikipedia.org/wiki?curid=4005595", "title": "Dove sono finiti i sogni di giovent\u00f9?", "text": " \u00e8 un film del 1932 diretto da Yasujir\u014d Ozu.\nIl film \u00e8 stato distribuito il 13 ottobre 1932."}
{"id": "4005598", "revid": "62004", "url": "https://it.wikipedia.org/wiki?curid=4005598", "title": "Harm Ottenbros", "text": "Professionista dal 1967 al 1976, si aggiudic\u00f2 il titolo iridato ai campionati del mondo su strada 1969 di Zolder.\nCarriera.\nNel 1967, al suo primo anno da professionista, riusc\u00ec subito a conquistare un successo aggiudicandosi una tappa del Tour de Suisse; nella stessa stagione prese parte anche al suo primo e unico Giro d'Italia, che non concluse, ma dove ottenne alcuni piazzamenti, fra cui due secondi posti nella tredicesima e quindicesima tappa e un terzo posto nella decima. Fu inoltre settimo nel campionato nazionale in linea.\nL'anno successivo ottenne diversi successi, fra i quali ancora una tappa al Tour de Suisse, e prese parte al Tour de France dove ottenne diversi piazzamenti nei primi dieci nelle varie tappe; ai campionati nazionali chiuse al secondo posto e fu convocato per i mondiali di Imola, nei quali si ritir\u00f2.\nNel 1969 vinse una tappa e la classifica a punti del Giro del Belgio e partecip\u00f2 sia al Tour de France che alla Vuelta a Espa\u00f1a dove, pur piazzandosi spesso, non ottenne vittorie; fu anche settimo nella Gand-Wevelgem, suo miglior risultato in una classica.\nFu nuovamente convocato per i mondiali, dove riusc\u00ec a battere Julien Stevens al fotofinish conquistando la maglia iridata, approfittando anche della condotta scriteriata dei favoriti Eddy Merckx e Rik Van Looy che si marcarono annullandosi a vicenda e della foga di Michele Dancelli.\nCon la maglia iridata riusc\u00ec anche a togliersi la soddisfazione di vincere una corsa, con il successo in una tappa del Tour de Luxembourg. Dopo questa stagione non ottenne pi\u00f9 risultati di prestigio, se non nei campionati olandesi, nei quali fu sesto nel 1972, quinto nel 1974 e quarto nel 1975. Continu\u00f2 comunque ad aggiudicarsi numerosi successi in kermesse e criterium.\nAlternativamente all'attivit\u00e0 su strada, Ottenbros corse anche su pista dove per\u00f2 non ottenne risultati particolarmente rilevanti.\nUn settimo posto nella Sei giorni di M\u00fcnster, settimo in quella di Zurigo nel 1969, ottavo posto a Colonia nel 1970 e in quella di Groningen nel 1972."}
{"id": "4005599", "revid": "767487", "url": "https://it.wikipedia.org/wiki?curid=4005599", "title": "Grand Prix de Fourmies 2010", "text": "Il Grand Prix de Fourmies 2010, settantottesima edizione della corsa e valida come evento dell'UCI Europe Tour 2010, si svolse il 12 settembre 2010, per un percorso totale di 205\u00a0km. Fu vinto dal francese Romain Feillu che giunse al traguardo con il tempo di 4h39'05\" alla media di 44,07\u00a0km/h.\nAl traguardo 110 ciclisti portarono a termine il percorso."}
{"id": "4005600", "revid": "339392", "url": "https://it.wikipedia.org/wiki?curid=4005600", "title": "Cuddles", "text": ""}
{"id": "4005601", "revid": "767487", "url": "https://it.wikipedia.org/wiki?curid=4005601", "title": "Oj\u014dsan", "text": " \u00e8 un film del 1930 diretto da Yasujir\u014d Ozu.\nIl film, oggi perduto, \u00e8 stato distribuito il 12 dicembre 1930.\nTrama.\nOkamoto e Saida sono due giornalisti alle prime armi, inviati alla ricerca di buone storie da pubblicare sul loro giornale."}
{"id": "4005606", "revid": "120988487", "url": "https://it.wikipedia.org/wiki?curid=4005606", "title": "Nicole Lyn", "text": "Biografia.\nPrimi anni.\n\u00c8 nata a Brampton da genitori Giamaicani. Il padre, Peter Lyn, \u00e8 di discendenze cinesi e caucasiche, mentre la madre, Cherl Gabay, ha discendenze africane. Lyn \u00e8 cresciuta nell'area di Toronto e, da bambina, ha ballato nella divisione infantile della \"National Ballet School of Canada\", oltre ad essere stata membro della \"Canadian Children's Opera Chorus\". La sua carriera nel mondo dello spettacolo \u00e8 cominciata con la partecipazione ad uno spot del tabellone Jordache, dopo aver accompagnato la zia modella ad un'audizione. Trasferitasi in Giamaica, si \u00e8 diplomata alla \"Belair High School\" di Mandeville, successivamente ha frequentato la \"Cardinal Carter Academy for the Arts\".\nCarriera.\nAmmessa alla \"Claude Watson School for the Arts\" a soli 10 anni, Lyn incomincia a partecipare a pubblicit\u00e0 e ad ottenere ruoli da guest star. Il suo debutto come attrice avviene nella serie televisiva \"Ramona\". Nel 1991 ottiene il ruolo di Prue, uno dei personaggi principali della serie per ragazzi \"Eric's World\".\nDopo essere tornata dalla Giamaica, ottiene il ruolo di co-protagonista in \"Student Bodies\". Nel corso degli anni \u00e8 apparsa in \"The Kids in the Hall\", \"Hai paura del buio?\", \"Relic Hunter\", \"Andy Richter Controls the Universe\", \"Il mio amico Ultraman\", \"West Wing - Tutti gli uomini del Presidente\", \"Half &amp; Half\" e \"Psych\".\nLyn \u00e8 apparsa in film tv come \"\" e \"Dying To Dance\" la miniserie Showtime \"Anne Rice's The Feast Of All Saints\", e la pellicola \"Deliver Us From Eva\".\nVita privata.\nLyn ha sposato l'attore Dul\u00e9 Hill il 10 luglio 2004; il matrimonio tra i due \u00e8 tuttavia terminato nel 2012."}
{"id": "4005608", "revid": "474175", "url": "https://it.wikipedia.org/wiki?curid=4005608", "title": "Tommaso De Cristoforis", "text": "Biografia.\nNacque a Casale Monferrato il 6 giugno 1841, figlio dell'avvocato Paolo, di nobile famiglia lombarda, e di Antonia Manara, appartenente a famiglia di illustri giureconsulti piemontesi. Dopo aver compiuto gli studi presso il liceo della sua citt\u00e0 natale entr\u00f2 nella Regia Accademia Militare di Torino, da dove ne usc\u00ec nel giugno 1859, assegnato con il grado di sottotenente al 12\u00ba Reggimento fanteria della Brigata \"Casale\". Il 26 ottobre dell'anno seguente partecip\u00f2 ad uno scontro contro i borbonici presso San Giuliano guadagnandosi la Medaglia d'argento al valor militare. Partecip\u00f2 all'assedio di Gaeta come Aiutante di campo del generale Efisio Cugia. Nel 1866 partecip\u00f2 alla terza guerra d\u00ec indipendenza come ufficiale di Stato maggiore del generale Enrico Cialdini, e successivamente, trasferito alla Divisione di Palermo, al soffocamento della rivolta scoppiata in citt\u00e0.\nTrasferito nel 56\u00ba Reggimento di stanza a Torino, la sua carriera militare si svolse nella citt\u00e0, raggiungendo l'8 novembre 1880 il grado di maggiore e, il 20 maggio di sei anni dopo, quello di tenente colonnello nel 93\u00ba Reggimento di fanteria. Il 12 settembre 1886 assunse il comando del III Battaglione fanteria d'Africa del Corpo speciale d'Africa a Massaua, in Eritrea.\nLa battaglia di Dogali.\nI rapporti italo-abissini era divenuti via via sempre pi\u00f9 tesi a partire dal 12 aprile 1886, quando vi era stato il massacro della missione esplorativa guidata dal conte Gian Pietro Porro nei pressi di Gildessa sulla strada da Zeila ad Harrar.\nLe truppe italiane, allora al comando del generale Carlo Gen\u00e8, occuparono nel novembre 1886 alcune postazioni, tra cui Saati, a circa 30 chilometri da Massaua e poi Ua-\u00e0. Il 10 gennaio 1887 il ras Alula mosse con circa 10.000 uomini verso Saati, intimando al generale Gen\u00e8 di abbandonare le posizioni appena conquistate. La risposta di Gen\u00e8 fu negativa, ed egli inizi\u00f2 inoltre a rinforzare le posizioni italiane di Saati e Ua\u00e0 con l'invio di una colonna di riserva formata da circa 700 uomini, al comando di De Cristoforis. Il 25 gennaio gli abissini, che avevano nel frattempo lasciato Ghinda, attaccarono gli italiani comandati dal maggiore Boretti, i quali resistettero con successo, ma rimasero a corto di munizioni e viveri chiedendo quindi l'invio di soccorsi.\nOrganizzata dal comando italiano la spedizione, De Cristoforis riusc\u00ec a partire dalla vicina Moncullo alle 4 di mattina del 26 gennaio raccogliendo 548 soldati da diverse compagnie e due mitragliatrici. Giunti nella localit\u00e0 di Dogali dopo quattro ore di marcia, la colonna italiana fu intercettata dagli etiopi ed attaccata. De Cristoforis, sebbene in grave inferiorit\u00e0 numerica, non rifiut\u00f2 lo scontro; disposti gli uomini su due colline unite da un leggero avvallamento, in formazione a semicerchio lunga circa 500 metri, accett\u00f2 il combattimento. Nel corso del durissimo e lungo scontro, che caus\u00f2 forti perdite tra gli abissini invi\u00f2 a Moncullo due staffette, la prima a piedi e la seconda, quando per\u00f2 la situazione era gi\u00e0 compromessa, a cavallo, per chiedere sostegno.\nA causa delle forti perdite Ras Alula ordin\u00f2 ai propri uomini di tentare di aggirare le posizioni italiane, e la manovra determin\u00f2 la decisione di De Cristoforis di tentare di ripiegare ordinatamente su Moncullo. Gli abissini riuscirono ad aggirare le posizioni italiane, le quali, con le mitragliatrici inceppate e praticamente terminate le munizioni furono ridotte a combattere all'arma bianca. L'assalto finale lanciato da Ras Alula, forte della netta superiorit\u00e0 numerica, port\u00f2 gli italiani a combattere alla baionetta, e quando fu evidente l'esito finale De Cristoforis ordin\u00f2 ai superstiti di presentare le armi in onore dei caduti, venendo ucciso poco dopo nel corso di un combattimento all'arma bianca colpito dalle lance avversarie.\nLa colonna di soccorso, guidata dal capitano Tarturro, arriv\u00f2 nel tardo pomeriggio e raccolti in fretta i feriti superstiti, rientr\u00f2 a Moncullo. Le perdite italiane accertate furono di 23 ufficiali e 423 tra soldati e basci-buzuk caduti, mentre quelle abissine furono di oltre mille morti e numerosi feriti, tra cui poi si registrarono ulteriori decessi.\nOmaggi.\nAlla memoria di De Cristoforis sono dedicate una piazza a Roma e diverse vie in tutta l'Italia, in particolare a Torino, a Genova (una piazza nella delegazione di Pr\u00e0) e nella natia Casale Monferrato dove gli fu intitolata anche la caserma attuale sede del Commissariato di P.S. Ai caduti di Dogali, tutti decorati con la Medaglia d'argento al valor militare, fu intitolata una piazza di Roma, Piazza dei Cinquecento."}
{"id": "4005609", "revid": "288300", "url": "https://it.wikipedia.org/wiki?curid=4005609", "title": "Sizwe Wesles Motaung", "text": ""}
{"id": "4005612", "revid": "1305772", "url": "https://it.wikipedia.org/wiki?curid=4005612", "title": "Punto su di te!", "text": "Punto su di te! \u00e8 stata una trasmissione televisiva, condotta da Elisa Isoardi e Claudio Lippi, andata in onda il 9 e 16 maggio 2012 su Rai 1.\nLa trasmissione.\nIl meccanismo del programma prevede la ricerca di due aspiranti cantanti nella citt\u00e0 di appartenenza di un personaggio famoso. Il personaggio in questione dopo aver visto l'esibizione sceglier\u00e0 su chi puntare. In seguito si esibir\u00e0 con il concorrente che ha scelto e ci sar\u00e0 una sfida con le esibizioni di altri sei vip. In ogni puntata si decreter\u00e0 la coppia vincitrice in rappresentanza di una citt\u00e0."}
{"id": "4005614", "revid": "1031941", "url": "https://it.wikipedia.org/wiki?curid=4005614", "title": "Dak'Art 2012", "text": "Dak'Art 2012 \u00e8 la decima edizione d'arte della Biennale di Dakar, consacrata all'arte contemporanea africana e organizzata a Dakar in Senegal nel 2012.\nStoria.\nLa decima edizione della Biennale di Dakar (undicesima se si considera come prima l'edizione del 1990 dedicata alla letteratura) festeggia il ventesimo anniversario della Biennale di Dakar con il titolo \"Creazione contemporanea e dinamiche sociali\" (\"Cr\u00e9ation contemporaine et dynamiques sociales\").\nOrganizzazione.\nI curatori della Biennale di Dakar del 2012 sono Christine Eyene, Nadira Laggoune e Riason Naidoo.\nIl comitato d'orientazione \u00e8 presieduto da G\u00e9rard S\u00e9nac e costituito da\nBa\u00efdy Agne, Alioune Badiane, Daouda Diarra, Th\u00e9r\u00e8se Diatta, Viy\u00e9 Diba, Abdoulaye Diop, Youma Fall, Anta Germaine Gaye, Annie Jouga, Mansour Kama, Abdoulaye Racine Kane, Kalidou Kasse, Massamba Mbaye, B\u00e9caye Ndiaye, Moustapha Ndiaye, Mauro Petroni, Issa Samb, Ibrahima Seck, Oumar Sow D.G.A e El Hadj Sy. Il segretario generale della biennale \u00e8 Ousseynou Wade.\nPartecipanti.\nCreativit\u00e0 femminile.\nUn'esposizione prodotta dall'\u2019Instituto Valenziano di arte moderna composta da 3 sezioni: \"Fontaines olympiques\", \"Sculptures et caissons lumineux\" e \"Architecture de femmes\"."}
{"id": "4005616", "revid": "599013", "url": "https://it.wikipedia.org/wiki?curid=4005616", "title": "Mickey Trotman", "text": ""}
{"id": "4005618", "revid": "436907", "url": "https://it.wikipedia.org/wiki?curid=4005618", "title": "Vertigine (Linea 77)", "text": "Vertigine \u00e8 un singolo del gruppo musicale italiano Linea 77, pubblicato il 26 marzo 2010 come primo estratto dal sesto album in studio \"10\".\nVideo musicale.\nIl videoclip, diretto da Ena Talakic, \u00e8 stato pubblicato il 15 aprile 2010 attraverso il canale YouTube del gruppo."}
{"id": "4005622", "revid": "121658", "url": "https://it.wikipedia.org/wiki?curid=4005622", "title": "The Pale Saints", "text": ""}
{"id": "4005623", "revid": "599013", "url": "https://it.wikipedia.org/wiki?curid=4005623", "title": "Jovan Gojkovi\u0107", "text": "Biografia.\nMor\u00ec all'et\u00e0 di 26 anni in un incidente stradale."}
{"id": "4005626", "revid": "110157", "url": "https://it.wikipedia.org/wiki?curid=4005626", "title": "Coppa dei Campioni della CSI 1993", "text": "La Coppa dei Campioni della CSI 1993 \u00e8 stata la prima edizione di questo torneo che \u00e8 stato composto dai campioni delle repubbliche dell'ex Unione Sovietica. Essa si \u00e8 svolta dal 25 al 31 gennaio 1993 ed \u00e8 stata vinta dai russi dello Spartak Mosca."}
{"id": "4005631", "revid": "1354930", "url": "https://it.wikipedia.org/wiki?curid=4005631", "title": "Grand Prix de Fourmies 2009", "text": "Il Grand Prix de Fourmies 2009, settantasettesima edizione della corsa e valida come evento dell'UCI Europe Tour 2009, si svolse il 13 settembre 2009, per un percorso totale di 205\u00a0km. Fu vinto dal francese Romain Feillu che giunse al traguardo con il tempo di 4h50'57\" alla media di 42,275\u00a0km/h.\nPartenza con 172 ciclisti, dei quali 152 portarono a termine il percorso."}
{"id": "4005632", "revid": "287204", "url": "https://it.wikipedia.org/wiki?curid=4005632", "title": "Jovan Gojkovic", "text": ""}
{"id": "4005635", "revid": "122208842", "url": "https://it.wikipedia.org/wiki?curid=4005635", "title": "Accademia di belle arti di Lecce", "text": "L'Accademia di belle arti di Lecce \u00e8 un'istituzione culturale per l'alta formazione artistica. Fondata nel 1960, l'accademia dal 1970 ha sede nell'antico convento domenicano di San Giovanni D'Aymo nel centro storico di Lecce.\nSecondo l'offerta formativa (MUR), l'accademia di belle arti salentina \u00e8 compresa nel comparto universitario nel settore dell'alta formazione artistica, musicale e coreutica e rilascia diplomi accademici di primo livello (equipollenti alla laurea) e di secondo livello (equipollenti alla laurea magistrale)."}
{"id": "4005639", "revid": "599013", "url": "https://it.wikipedia.org/wiki?curid=4005639", "title": "Ivan \u0160ojat", "text": ""}
{"id": "4005640", "revid": "298229", "url": "https://it.wikipedia.org/wiki?curid=4005640", "title": "Campionati africani di atletica leggera 1984", "text": "I Campionati africani di atletica leggera 1984 sono stati la 3\u00aa edizione dei Campionati africani di atletica leggera. La manifestazione si \u00e8 svolta dal 12 al 15 luglio presso lo Stadio Moulay Abdallah di Rabat, in Marocco."}
{"id": "4005641", "revid": "287204", "url": "https://it.wikipedia.org/wiki?curid=4005641", "title": "Ivan Sojat", "text": ""}
{"id": "4005642", "revid": "38120", "url": "https://it.wikipedia.org/wiki?curid=4005642", "title": "Evolution of Dance", "text": "Evolution of Dance \u00e8 un video virale di circa sei minuti, postato su YouTube il 6 aprile 2006. Ad otto mesi dalla pubblicazione, il video ha ricevuto settanta milioni di visualizzazioni ed al 2012 \u00e8 arrivato ad oltre centonovanta milioni di visualizzazioni. Per due anni il video \u00e8 stato il pi\u00f9 visto di YouTube, prima di essere superato dal video musicale di \"Girlfriend\" di Avril Lavigne.\nIl video \u00e8 stato realizzato da Judson Laipply, ballerino e speaker motivazionale statunitense nato nel 1976, ed era stato registrato nel marzo 2001. \"Evolution of Dance\" mostra Laipply danzare differenti stili di danza, alternando l'uno all'altro senza pausa. Nel gennaio 2009 Laipply ha postato un altro video simile, intitolato \"Evolution of Dance 2\"."}
{"id": "4005644", "revid": "729019", "url": "https://it.wikipedia.org/wiki?curid=4005644", "title": "Wright Model C", "text": "Il Wright Model C e la sua variante idrovolante Wright Model CH furono due modelli di velivoli da addestramento e trasporto leggero. Progettati dai fratelli Wilbur e Orville Wright come sviluppo del Wright Model B, vennero prodotti tra il 1912 e il 1913 e servirono con l'U.S. Army e la U.S. Navy negli anni immediatamente precedenti la prima guerra mondiale.\nStoria del progetto.\nIl Wright Model C nacque da una richiesta dell'esercito degli Stati Uniti (che impiegava il Wright Model B gi\u00e0 dal 1911) di un velivolo simile al precedente, ma caratterizzato da una maggiore capacit\u00e0 di carico. I Wright allora svilupparono una versione potenziata del Model B (che venne battezzata Model C) che montava un motore a 6 cilindri in linea significativamente pi\u00f9 potente dei motori a 4 cilindri in linea installati sugli aerei suoi predecessori.\nTecnica.\nIl Wright Model C era un biplano monomotore biposto a due eliche spingenti, caratterizzato da un sistema di impennaggi collocato in coda e da una coppia di ampie superfici fisse in prua per migliorare la stabilit\u00e0 laterale. La configurazione dell'apparato motopropulsore, con un singolo motore che muoveva due eliche in posizione spingente tramite una trasmissione a catena, era uguale a quella di tutti i precedenti velivoli Wright; il motore tuttavia era nettamente pi\u00f9 potente e pi\u00f9 raffinato di quelli dei predecessori del Model C: per la prima volta era dotato di carburatore (due carburatori Zenith associati ciascuno a un gruppo di tre cilindri), aveva un circuito di raffreddamento a liquido anche per le testate dei cilindri e poteva essere dotato (opzionalmente) di un silenziatore o marmitta. Grazie alla considerevole potenza installata, il Model C poteva sollevare un carico di 200 chilogrammi.\nLa configurazione delle superfici di controllo era la medesima del Model B, con gli impennaggi di coda divisi in uno stabilizzatore-equilibratore orizzontale e un doppio timone-deriva verticale. Il controllo del rollio era affidato, come di consueto, allo svergolamento alare. Le ali del Model C erano leggermente pi\u00f9 corte e meno incurvate di quelle del Model B, ma la differenza pi\u00f9 evidente tra i due aerei risiedeva nelle due superfici verticali anteriori fisse, che i Wright chiamavano \"blinkers\" (\"paraocchi\") e che fungevano da derive per aumentare la stabilit\u00e0 dell'aereo in virata: quelle del Model C erano rettangolari e nettamente pi\u00f9 grandi rispetto a quelle del Model B.\nI controlli del Model C erano completamente raddoppiati, cosicch\u00e9 l'equipaggio era formato da due piloti piuttosto che da un pilota e da un passeggero come sugli aerei Wright immediatamente precedenti (dove alcuni comandi erano doppi e altri, singoli, non potevano essere gestiti che da una persona sola). Le tradizionali leve potevano, in alcuni casi, essere sostituite da dei volantini.\nIl carrello d'atterraggio della versione terrestre dell'aereo era composto da una coppia di ruote a raggi. La versione idrovolante invece era inizialmente dotata di due galleggianti collocati sotto il centro dell'ala, la configurazione dei quali per\u00f2 rendeva l'aereo difficile da far virare in acqua; essi vennero quindi progressivamente sostituiti con un singolo grande galleggiante rettangolare centrale e tre galleggianti pi\u00f9 piccoli che, fissati alle estremit\u00e0 alari e sotto la coda, fungevano da stabilizzatori. Il sistema dei galleggianti comunque appesantiva considerevolmente l'aereo, e limitava proporzionalmente le sue prestazioni.\nImpiego operativo.\nIl Wright Model C in versione terrestre venne acquistato dall'esercito degli Stati Uniti in sette esemplari e fu estensivamente impiegato per l'addestramento. Il Model CH idrovolante fu invece acquistato in tre esemplari dalla marina militare degli USA. Tuttavia le prestazioni della versione idrovolante si rivelarono molto scarse e tutti e tre i velivoli vennero convertiti in aerei terrestri.\nUn Model C venne impiegato anche nella scuola di volo che il tenente Frank P. Lahm istitu\u00ec nelle Filippine nel 1912. Nell'estate del 1913, poi, alcuni Model C fornirono appoggio alle truppe terrestri statunitensi presso il confine messicano in occasione di alcune tensioni tra i due paesi.\nL'elevata potenza installata sul Model C e la velocit\u00e0 relativamente alta che ne risultava rendevano l'aereo difficile da pilotare; i piloti dell'U.S. Army ebbero una serie di incidenti mortali (sia con gli aerei Wright, sia con i Curtiss a elica spingente) e quindi, nel 1914, l'esercito statunitense band\u00ec l'impiego di velivoli in configurazione spingente in favore dei pi\u00f9 moderni e pi\u00f9 sicuri aerei dotati di fusoliera chiusa ed elica traente."}
{"id": "4005650", "revid": "1354930", "url": "https://it.wikipedia.org/wiki?curid=4005650", "title": "Grand Prix de Fourmies 2008", "text": "Il Grand Prix de Fourmies 2008, settantaseiesima edizione della corsa e valida come evento dell'UCI Europe Tour 2008, si svolse il 14 settembre 2008, per un percorso totale di 205\u00a0km. Fu vinto dall'italiano Giovanni Visconti che giunse al traguardo con il tempo di 4h26'54\" alla media di 46,085\u00a0km/h.\nPartenza con 150 ciclisti, dei quali 112 portarono a termine il percorso."}
{"id": "4005651", "revid": "767487", "url": "https://it.wikipedia.org/wiki?curid=4005651", "title": "Rainy Day (gruppo musicale statunitense)", "text": "Rainy Day \u00e8 un progetto musicale ideato da David Roback dei Rain Parade e realizzato da alcuni artisti della scena del movimento Paisley Underground che ha portata alla realizzazione dell'album omonimo composto da cover pubblicato nel 1984 per la Llama Records.\nTra gli artisti tributati figurano Bob Dylan, The Byrds, Buffalo Springfield, Beach Boys, The Who, Big Star, The Velvet Underground e Jimi Hendrix. A suonarle sono vari membri di (quasi) tutte le band principali della scena losangelina: The Dream Syndicate, Rain Parade, Three O'Clock e Bangles"}
{"id": "4005657", "revid": "767487", "url": "https://it.wikipedia.org/wiki?curid=4005657", "title": "Eri Irianto", "text": ""}
{"id": "4005658", "revid": "287204", "url": "https://it.wikipedia.org/wiki?curid=4005658", "title": "Grand Avert", "text": "Il Grand Avert (2.991 ) \u00e8 una montagna della Catena Emilius-Tersiva nelle Alpi Graie. Si trova in Valle d'Aosta.\nCaratteristiche.\nSi trova sulla cresta che separa la Val Clavalit\u00e9 dal Vallone di Saint Marcel ed a nord della pi\u00f9 importante Punta Tersiva.\nAccesso alla vetta.\nSi pu\u00f2 raggiungere la montagna con un lungo percorso di avvicinamento o da F\u00e9nis o da Saint-Marcel. La salita \u00e8 al limite tra l'escursionismo e l'alpinismo."}
{"id": "4005660", "revid": "1776051", "url": "https://it.wikipedia.org/wiki?curid=4005660", "title": "En svensk tiger", "text": "La frase en svensk tiger era uno slogan della propaganda bellica svedese durante la seconda guerra mondiale. Lo scopo del motto era quello di ridurre il rischio che i cittadini fornissero, involontariamente, informazioni alle spie che in quel periodo si trovavano in Svezia.\nSpiegazione del motto.\nIn svedese la parola \"svensk\" indica sia il nome che l'aggettivo \"svedese\" mentre \"tiger\" pu\u00f2 voler dire sia \"tigre\" che \"rimanere in silenzio\" (tempo presente del verbo \"tiga\"), creando quindi il gioco di parole fra il doppio significato \"una tigre svedese\" e \"uno svedese rimane zitto\". La frase \u00e8 analoga al motto \"loose lips sink ships\", ossia \"le labbra che si aprono affondano le navi\", diffuso dalla propaganda bellica statunitense.\nUn altro gioco di parole che fa il verso al motto \u00e8 la frase \"en Svensk Teg\", che pu\u00f2 essere letta sia come \"uno svedese rimase in silenzio\" ma anche \"un campo svedese\", poich\u00e9 la parola \"teg\" \u00e8 sia il passato del verbo \"tiga\" che un termine arcaico per indicare un campo.\nCreazione e uso.\nIl famoso poster utilizzato per la campagna propagandistica fu creato da Bertil Almqvist, nel 1941, dietro incarico dello \"Statens informationsstyrelse\" (\"commissione nazionale per l'informazione\"). Il poster divenne l'elemento fondamentale della \"Vaksamhetskampanjen\" \"campagna di vigilanza\" avviata nello stesso anno al fine di spingere i cittadini alla riservatezza verso gli stranieri.\nBattaglia legale.\nAlla morte di Almqvist, nel 1972, i diritti d'autore sul poster e sul logo furono trasferiti al museo Beredskapsmuseet. Nel 2008, dopo una battaglia legale durata 11 anni, l'esercito svedese fu costretto a versare la cifra di 400 000 corone al museo per aver continuato a usare logo e manifesto senza permesso."}
{"id": "4005661", "revid": "231580", "url": "https://it.wikipedia.org/wiki?curid=4005661", "title": "Operatore di cabina", "text": ""}
{"id": "4005675", "revid": "1573940", "url": "https://it.wikipedia.org/wiki?curid=4005675", "title": "Delicate ni sukishite", "text": " \u00e8 un brano musicale della cantante giapponese Takako \u014cta, pubblicato come suo singolo di debutto. Il testo del brano \u00e8 scritto da Yoshiaki Furuta mentre la musica da Masaaki Oomura.\n\"Delicate ni sukishite\" \u00e8 principalmente noto per essere stato utilizzato come sigla d'apertura dell'anime \"L'incantevole Creamy\", oltre che come insert song di numerosi episodi dell'anime. Nella storia dell'anime infatti il brano faceva parte del repertorio della cantante Creamy Mami, protagonista dell'anime, doppiata proprio da Takako \u014cta. Il brano presente sul lato B \"Pajamas no mamade\" era invece utilizzato come prima sigla di chiusura della serie.\nIl brano \u00e8 stato adattato anche in italiano ed in francese per la trasmissione dell'anime nelle due nazioni. In Italia la canzone \u00e8 cantata da Cristina D'Avena e il testo italiano \u00e8 stato scritto da Alessandra Valeri Manera."}
{"id": "4005679", "revid": "46931", "url": "https://it.wikipedia.org/wiki?curid=4005679", "title": "The Munsters", "text": ""}
{"id": "4005680", "revid": "7077", "url": "https://it.wikipedia.org/wiki?curid=4005680", "title": "Base organica", "text": "Una base organica \u00e8 un composto organico che si comporta come una base. Le basi organiche sono spesso, ma non sempre, accettori di protoni; normalmente contengono atomi di azoto che possono essere facilmente protonati. Le ammine e i composti eterociclici che possiedono azoto, sono basi organiche. Alcuni esempi sono:\nFattori che influenzano l'alcalinit\u00e0.\nPoich\u00e9 tutte le basi organiche sono considerate deboli, numerosi fattori possono influenzarne l'alcalinit\u00e0: uno di questi \u00e8 l'effetto induttivo. Gli atomi elettropositivi (come il carbonio) legati al protone potenzialmente accettore tendono a essere \"elettron-repulsori\" (effetto +\"I\") in modo tale che la carica positiva, acquisita dal protone accettore, viene distribuita sugli atomi adiacenti della catena. \u00c8 possibile anche l'effetto contrario in cui atomi elettronegativi (come il fluoro o il gruppo nitro) sono \"elettron-attrattori\" (effetto -\"I\"), riducendo in questo caso la basicit\u00e0. Per questo motivo la trimetilammina, che possiede gruppi con carbonio, \u00e8 una base pi\u00f9 forte della semplice ammoniaca, composta solo da azoto e idrogeno.\nDonatori di idrossido.\nAlcune basi, come l'idrossido di tetrametilammonio o l'idrossido di colina, sono donatori di idrossido piuttosto che accettori di protoni, anche se non sempre sono stabili: l'idrossido di colina, per esempio, \u00e8 metastabile e si decompone lentamente, liberando trimetilammina."}
{"id": "4005692", "revid": "1543377", "url": "https://it.wikipedia.org/wiki?curid=4005692", "title": "Mika Laitinen", "text": "Biografia.\nIn Coppa del Mondo esord\u00ec il 3 marzo 1990 a Lahti (11\u00b0), ottenne il primo podio l'11 dicembre 1994 a Planica (2\u00b0) e la prima vittoria il 28 gennaio 1995 a Lahti. Nel 1996, la sua migliore annata in Coppa, domin\u00f2 la prima parte della stagione, vincendo sei delle prime dieci gare individuali; un grave infortunio occorsogli a Garmisch-Partenkirchen il 1\u00ba gennaio 1996 (frattura di una vertebra cervicale) gli preguidic\u00f2 la conquista della coppa di cristallo, sebbene abbia comunque chiuso al sesto posto in classifica generale.\nIn carriera prese parte a due edizioni dei Giochi olimpici invernali, (5\u00b0 nel trampolino normale, 19\u00b0 nel trampolino lungo, 1\u00b0 nella gara a squadre) e (20\u00b0 nel trampolino normale, 18\u00b0 nel trampolino lungo, 5\u00b0 nella gara a squadre), a tre dei Campionati mondiali, vincendo tre medaglie, e a una dei Mondiali di volo, Oberstdorf 1998 (22\u00b0)."}
{"id": "4005698", "revid": "767487", "url": "https://it.wikipedia.org/wiki?curid=4005698", "title": "La congiura dei Valois", "text": "La congiura dei Valois (\"Der junge Medardus\"), noto anche col titolo alternativo Il giovane Medardo, \u00e8 un film muto del 1923 diretto da Michael Curtiz. Assieme a \"Sodom und Gomorrha\" del 1922, \u00e8 uno dei pochi film ancora esistenti del periodo europeo di Curtiz prima del suo periodo hollywoodiano.\nTrama.\nNel 1809, con Napoleone alle porte di Vienna, il duca di Valois, pretendente al trono di Francia ed esiliato in Austria, complotta contro l'imperatore \"usurpatore\". Franz, figlio del duca, \u00e8 innamorato di Agathe Kl\u00e4hr: chiede al padre il consenso al matrimonio ma Valois glielo rifiuta. Disperati, i due giovani innamorati si suicidano. Il fratello di Agathe, Medardus, seduce allora Helene, la figlia di Valois, volendo usarla come arma di vendetta contro la famiglia del duca. Le truppe di Napoleone entrano a Vienna. La citt\u00e0 \u00e8 in fiamme e Helene incita Medardus a uccidere Napoleone.\nProduzione.\nIl film fu prodotto dalla Sascha-Film.\nDistribuzione.\nIl film usc\u00ec nelle sale cinematografiche austriache il 5 ottobre 1923, presentato in prima a Vienna."}
{"id": "4005702", "revid": "446353", "url": "https://it.wikipedia.org/wiki?curid=4005702", "title": "LS/KM (motosiluranti)", "text": ""}
{"id": "4005709", "revid": "716642", "url": "https://it.wikipedia.org/wiki?curid=4005709", "title": "Irmantas Stumbrys", "text": ""}
{"id": "4005714", "revid": "1543377", "url": "https://it.wikipedia.org/wiki?curid=4005714", "title": "Reinhard Schwarzenberger", "text": "Biografia.\nIn Coppa del Mondo esord\u00ec il 30 dicembre 1994 a Oberstdorf, subito ottenendo la prima vittoria, nonch\u00e9 primo podio.\nIn carriera prese parte a un'edizione dei Giochi olimpici invernali, (11\u00b0 nel trampolino normale, 7\u00b0 nel trampolino lungo, 3\u00b0 nella gara a squadre), a due dei Campionati mondiali, vincendo una medaglia, e a due dei Mondiali di volo (13\u00b0 a Tauplitz 1996 il miglior risultato)."}
{"id": "4005715", "revid": "709565", "url": "https://it.wikipedia.org/wiki?curid=4005715", "title": "Huston Street", "text": "Carriera.\nHuston Lowell Street fu scelto dagli Oakland Athletics con la 40\u00aa scelta assoluta nel Draft della Major League Baseball nel 2004. Debutt\u00f2 nella MLB il 6 aprile 2005 con gli Athletics, contro i Texas Rangers.\nIn carriera ha vinto il premio come Rookie of the Year nel 2005 chiudendo la stagione con 23 salvezze e un'ERA di 1.72.\nAttualmente sta giocando con i San Diego Padres dove nel 2012 prendera $7,500,000 dollari mentre nel 2013 avr\u00e0 un aumento da $9,000,000.\nCon la nazionale di baseball degli Stati Uniti d'America ha disputato i Giochi panamericani del 2003 dove gli USA hanno vinto la medaglia d'argento, e il World Baseball Classic 2006."}
{"id": "4005720", "revid": "116572574", "url": "https://it.wikipedia.org/wiki?curid=4005720", "title": "Canale 34 Telenapoli", "text": "Canale 34 Telenapoli \u00e8 stata un'emittente televisiva napoletana a diffusione regionale. Molti personaggi in seguito famosi in Italia vi hanno mosso i primi passi, come i comici Alessandro Siani, Lino D'Angi\u00f2, i Ditelo voi, il gruppo Gipsy Fint e Biagio Izzo.\nStoria.\nLa creazione.\nNel 1976 viene fondata a Napoli \"CRT 29\"; il nome deriva dall'acronimo \"Campania Radio Television\" mentre il 29 era la frequenza utilizzata per trasmettere in isofrequenza dai siti di Monte Faito e Napoli Camaldoli. Presto l'emittente, per ovviare all'inconveniente del numero 29, che dava origini al pubblico ludibrio per via del significato che tale numero assume nella La Smorfia, cambia frequenza dal Monte Faito dal 29 al 34, e di conseguenza modifica il proprio il nome in \"CRT 34\". Nei primi anni ottanta CRT 34 si aggiudica all'asta fallimentare il logo ed i diritti di usufrutto della non pi\u00f9 esistente Telenapoli, affiancando lo storico marchio al proprio nome, nel frattempo mutato in \"Canale 34\", divenendo cos\u00ec \"Canale 34 Telenapoli\".\nLa collaborazione con TMC.\nNei primi anni 80 Canale 34 diviene parte dell'allora costituendo network in syndication di TMC. La collaborazione tuttavia dur\u00f2 poco. Canale 34 cedette a TMC la gran parte del proprio network di frequenze, tra cui la frequenza 34 da Monte Vergine operata in isofrequenza con il Monte Faito, conservando per\u00f2 intatte le frequenze utilizzate per coprire Napoli.\nQuesta compravendita \u00e8 stata all'origine dei problemi di copertura di Telemontecarlo/LA7 nel Napoletano (risolto solo a partire dal 2004 con l'acquisto di alcune frequenze da Prima TV poco dopo il passaggio a Tarak Ben Ammar), che non disponeva di una frequenza irradiabile dai Camaldoli in quanto rimasta nella disponibilit\u00e0 di Canale 34.\nNei primi anni 2000 l'emittente ha raggiunto l'apice di popolarit\u00e0 e di ascolti, in particolare grazie alla trasmissione \"Pirati\" condotta da Biagio Izzo.\nIl passaggio al digitale terrestre, la crisi e la riorganizzazione.\nDopo il passaggio alla nuova tecnologia del digitale terrestre nel 2009 pi\u00f9 della met\u00e0 delle postazioni in cui veniva irradiato il segnale analogico vengono lasciate spente e non migrano in digitale, riducendo cos\u00ec notevolmente la copertura dell'emittente. Attualmente vengono coperti solo i capoluoghi di provincia, e, a differenza degli altri multiplex locali, la copertura con il passaggio al digitale \u00e8 diminuita anzich\u00e9 aumentata. I problemi maggiori sono venuti dall'attribuzione di una numerazione LCN particolarmente penalizzante per l'emittente. I criteri utilizzati per stilare la lista, infatti, tenevano conto delle graduatorie stilate dal Corecom per la concessione di contributi regionali alle emittenti. Tuttavia Canale 34, essendo allora un'azienda finanziariamente sana, non aveva mai richiesto aiuti finanziari al Corecom e quindi non rientrava in nessuna graduatoria. Questo ha finito per penalizzare l'emittente, che \u00e8 stata inserita in coda alla lista, superata da emittenti molto pi\u00f9 piccole e meno seguite dai telespettatori. Canale 34 ha intentato ricorso al TAR, ancora sub-iudice, per ottenere l'annullamento di tale lista. \nDopo il passaggio al digitale terrestre avvenuto per l'emittente nello stesso anno, il canale viene sdoppiato, \"Canale 34\" ottiene la LCN 187, mentre \"Telenapoli\" la LCN 604. A fine 2012 un accordo con Tele A consent\u00ec all'emittente di trasmettere, nella sostanza, come mero fornitore di contenuti.\nIl palinsesto.\nLe \"telenovelas\".\nLe telenovelas di Canale 34:"}
{"id": "4005723", "revid": "110157", "url": "https://it.wikipedia.org/wiki?curid=4005723", "title": "Amanina", "text": "L'amanina \u00e8 un peptide ciclico. Si tratta di una micotossina del gruppo delle amatossine, che si trovano in varie specie del genere di funghi amanita.\nTossicologia.\nCome le altre amatossine, l'amanina \u00e8 un inibitore dell'RNA polimerasi II. Dopo l'ingestione, si lega all'enzima RNA polimerasi II bloccando la sintesi dell'mRNA, causando citolisi degli epatociti e delle cellule renali.\nNote.\n "}
{"id": "4005724", "revid": "716642", "url": "https://it.wikipedia.org/wiki?curid=4005724", "title": "Borhan Abu Samah", "text": ""}
{"id": "4005725", "revid": "599013", "url": "https://it.wikipedia.org/wiki?curid=4005725", "title": "Jimmy Coffey", "text": ""}
{"id": "4005726", "revid": "104458", "url": "https://it.wikipedia.org/wiki?curid=4005726", "title": "Jani Soininen", "text": "Biografia.\nIn Coppa del Mondo esord\u00ec il 29 febbraio 1992 a Lahti (42\u00b0), ottenne il primo podio il 1\u00ba gennaio 1995 a Garmisch-Partenkirchen (3\u00b0) e la prima vittoria il 28 gennaio successivo a Lahti.\nIn carriera prese parte a due edizioni dei Giochi olimpici invernali, (6\u00b0 nel trampolino normale, 5\u00b0 nel trampolino lungo, 5\u00b0 nella gara a squadre) e (1\u00b0 nel trampolino normale, 2\u00b0 nel trampolino lungo, 5\u00b0 nella gara a squadre), a cinque dei Campionati mondiali, vincendo tre medaglie, e a quattro dei Mondiali di volo (9\u00b0 a Planica 1994 il miglior piazzamento)."}
{"id": "4005727", "revid": "599013", "url": "https://it.wikipedia.org/wiki?curid=4005727", "title": "Andrij Chomyn", "text": ""}
{"id": "4005729", "revid": "15756", "url": "https://it.wikipedia.org/wiki?curid=4005729", "title": "Squirrel Bait", "text": "Gli Squirrel Bait sono stati un gruppo hardcore punk statunitense originario di Louisville nel Kentucky. Il gruppo era un quintetto composto da Brian McMahan (chitarra), David Grubbs (chitarra), Peter Searcy (voce), Ben Daughtrey (batteria) e Clark Johnson (basso).\nSebbene nella loro breve carriera abbiano pubblicato solo un EP, \"omonimo\" (1985), ed un album \"Skag Heaven\" (1987) sono considerati dalla critica musicale una tappa fondamentale nell'evoluzione dell'hardcore punk e della musica rock in generale.\nStile.\nIl loro stile era influenzato da gruppi H\u00fcsker D\u00fc e Replacements che all'epoca univano l'hardcore punk ed il pop e a sua volta influenzer\u00e0 il post-hardcore e l'emocore.\nStoria.\nIl gruppo nacque nel 1983 con il nome di Squirrelbait Youth, composto da tre amici di una scuola superiore, David Grubbs alla chitarra e voce, Clark Johnson al basso e Rich Schuler alla batteria.\nRealizzarono due demo tape, il secondo con Peter Searcy alla voce e Britt Walford alla batteria.\nDopo alcuni concerti a Walford subentr\u00f2 Ben Daughtrey mentre si affianc\u00f2 Brian McMahan come seconda chitarra. Nei successivi concerti ebbero l'opportunit\u00e0 di aprire per H\u00fcsker D\u00fc e gruppi di Chicago come Naked Raygun e Big Black, che li raccomandarono alla loro etichetta, la Homestaad Records che li ingaggi\u00f2 e con cui pubblicarono tutti i loro lavori.\nDurante questo periodo, nel pieno del loro successo, si acuirono le tensioni tra i membri del gruppo sull'impronta artistica da dare. Questo port\u00f2 all'inevitabile scioglimento avvenuto nel 1988.\nDopo lo scioglimento (1988).\nDopo lo scioglimento del gruppo i componenti fonderanno alcuni tra i pi\u00f9 importanti gruppi post rock:"}
{"id": "4005730", "revid": "96758", "url": "https://it.wikipedia.org/wiki?curid=4005730", "title": "Andrij Romanovy\u010d Chomyn", "text": "Carriera.\nClub.\nIn epoca sovietica militava nel Prykarpat'e Ivano-Frankivs'k, squadra con la quale ha disputato per la prima volta il neonato Campionato ucraino di calcio; con la stessa squadra, dopo aver subito una retrocessione, vinse Per\u0161a Liha 1993-1994, ottenendo una promozione. Pass\u00f2 quindi alla Dinamo Kiev con cui vinse tre campionati e una coppa nazionale. Torn\u00f2 per una stagione al Prykarpat'e Ivano-Frankivs'k, per poi passare al Vorskla Poltava, club in cui milit\u00f2 per tre stagioni.\nTornato al Prykarpat'e Ivano-Frankivs'k, mor\u00ec il 29 settembre 1999 in un incidente stradale.\nNazionale.\nHa esordito con la nazionale maggiore il 16 ottobre 1993 nell'amichevole contro gli . Ha totalizzato in tutto sei presenze con la maglia della nazionale ucraina.\nHa giocato anche due partite con il nel 1998, segnando una rete."}
{"id": "4005732", "revid": "599013", "url": "https://it.wikipedia.org/wiki?curid=4005732", "title": "Andrij Mychajlovy\u010d Chomyn", "text": ""}
{"id": "4005733", "revid": "83531", "url": "https://it.wikipedia.org/wiki?curid=4005733", "title": "Azat u Ankakh Artsakh", "text": "Azat u ankakh Artsakh (\"Artsakh libero e indipendente\") \u00e8 l'inno nazionale ufficiale dell'autoproclamata Repubblica dell'Artsakh (fino al 2017 denominata \"Repubblica del Nagorno Karabakh\").\n\u00c8 scritto in lingua armena ed \u00e8 stato adottato il 17 novembre 1992 su testo di Vardan Hakobian e musica di Armen Nassibian.\nArmeno\n\u0531\u0566\u0561\u057f \u0578\u0582 \u0561\u0576\u056f\u0561\u056d \u0531\u0580\u0581\u0561\u056d,\n\u0554\u0578 \u057f\u0578\u0582\u0576-\u0561\u0574\u0580\u0578\u0581\u0568 \u056f\u0565\u0580\u057f\u0565\u0581\u056b\u0576\u0584,\n\u054a\u0561\u057f\u0574\u0578\u0582\u0569\u0575\u0578\u0582\u0576\u0568 \u0574\u0565\u0580 \u0565\u0580\u056f\u0580\u056b\n\u0544\u0565\u0580 \u057d\u0578\u0582\u0580\u0562 \u0561\u0580\u0575\u0561\u0574\u0562 \u0574\u0565\u0576\u0584 \u057d\u0565\u0580\u057f\u0565\u0581\u056b\u0576\u0584\u0589\n\u0534\u0578\u0582 \u0562\u0565\u0580\u0564 \u0565\u057d \u0561\u0576\u0561\u057c\u056b\u056f,\n\u0532\u0561\u0580\u0571\u0578\u0582\u0576\u0584 \u057d\u0580\u0562\u0561\u0566\u0561\u0576, \u057e\u0565\u0570 \u0561\u0576\u0578\u0582\u0576,\n\u0544\u0561\u057d\u0578\u0582\u0576\u0584 \u0561\u057d\u057f\u057e\u0561\u056e\u0561\u0575\u056b\u0576,\n\u0554\u0565\u0566\u0576\u0578\u057e \u0565\u0576\u0584 \u0570\u0561\u057e\u0565\u0580\u056a\u0561\u0576\u0578\u0582\u0574\u0589\n\u0534\u0578\u0582 \u0574\u0565\u0580 \u056c\u0578\u0582\u0575\u057d \u0570\u0561\u0575\u0580\u0565\u0576\u056b\u0584,\n\u0535\u0580\u056f\u056b\u0580, \u0570\u0561\u0575\u0580\u0565\u0576\u0575\u0561\u0581 \u0564\u0578\u0582\u057c \u057d\u056b\u0580\u0578\n\u0531\u057a\u0580\u056b\u0580 \u0564\u0578\u0582 \u0574\u056b\u0577\u057f \u056d\u0561\u0572\u0561\u0572,\n\u0544\u0565\u0580 \u0570\u056b\u0576 \u0578\u0582 \u0576\u0578\u0580 \u0542\u0561\u0580\u0561\u0562\u0561\u0572\u0589\n\u0554\u0561\u057b\u0565\u0580\u0576 \u0565\u0576\u0584 \u0574\u0565\u0576\u0584 \u0570\u0561\u0575\u056f\u0561\u0566\u0578\u0582\u0576,\n\u0544\u057c\u0561\u057e \u0565\u0576\u0584, \u0554\u0580\u056b\u057d \u0565\u0576\u0584 \u0578\u0582 \u0539\u0561\u0580\u0569\u0561\u057c,\n\u0544\u0565\u0580 \u057e\u0561\u0576\u0584\u0565\u0580\u0578\u057e \u056c\u0565\u057c\u0576\u0561\u057a\u0561\u0570\u055d\n\u0531\u0576\u0570\u0561\u0572\u0569\u0565\u056c\u056b \u0574\u056b \u0562\u0578\u0582\u057c \u0561\u0577\u056d\u0561\u0580\u0570\u0589\nTrascrizione latina\nAzat u ankakh Arts'akh,\nK'o tun-amrots'\u00eb kertets'ink',\nPatmut'yun\u00eb mer yerkri\nMer surb aryamb menk' sertets'ink'.\nDu berd yes anar'ik,\nBardzunk' srbazan, veh anun,\nMasunk' astvatsayin,\nK'eznov yenk' haverzhanum.\nDu mer luys hayrenik',\nYerkir, hayrenyats' dur' siro\nAprir du misht khaghagh,\nMer hin u nor Gharabagh.\nK'ajern yenk' menk' haykazun,\nMr'ov yenk', K'ris yenk' u T'ar't'ar',\nMer vank'erov ler'napah,\nAnhaght'eli mi bur' ashkharh.\nTraduzione italiana\nLibero ed indipendente Artsakh\nCome una fortezza ti abbiamo costruito.\nLa storia del nostro paese\nNoi abbiamo scritto con il sangue degli eroi.\nTu sei una fortezza inespugnabile,\nuna sacra vetta, un nobile nome.\nUna benedizione divina ci rende eterni grazie a te.\nTu, la nostra patria che ci d\u00e0 la luce,\nterra, porta d'amore verso la Patria.\nVivi sempre in pace,\nnostro vecchio e nuovo Karabakh.\nNoi siamo coraggiosi discendenti di Haik\nCome Mrav e Kirs e l'eterno Terter\ncon i nostri templi in alta montagna\nmanteniamo il nostro paese invincibile.\nCollegamenti esterni.\nTraduzione in inglese dal sito del presidente della repubblica"}
{"id": "4005736", "revid": "767487", "url": "https://it.wikipedia.org/wiki?curid=4005736", "title": "La valanga (film 1923)", "text": "La valanga o Fra nevi e tormente (\"Die Lawine\") \u00e8 un film muto del 1923 diretto da Michael Kertesz, un regista ungherese che sarebbe poi emigrato a Hollywood, diventando internazionalmente famoso con il nome americanizzato di Michael Curtiz. Anche il protagonista maschile, Michael Varkonyi, sarebbe partito per gli Stati Uniti, dove avrebbe continuato la sua carriera di attore con il nome di Victor Varconi.\nIl film fu l'esordio sullo schermo di Mary Kid (1901-1988), un'attrice nata ad Amburgo che inizi\u00f2 la sua carriera cinematografica a Vienna, con la Sascha Film, la casa di produzione fondata da Alexander Kolowrat.\nTrama.\nGeorge promette alla madre morente di tornare dalla moglie Nora. A quel momento si guadagna da vivere come maestro di sci e diventa lui stesso un famoso sciatore. Ma la giovane amante Kitty non pu\u00f2 dimenticarlo e, contro ogni aspettativa, si presenta nel villaggio alpino in cui George vive.\nProduzione.\nIl film fu prodotto da Arnold Pressburger e Alexander Graf Kolowrat per la Sascha Film-Industrie AG (Wien).\nDistribuzione.\nIl film fu presentato in prima all'Eos-Kino di Vienna il 16 ottobre 1923. In Portogallo, il film fu distribuito il 2 marzo 1925; in Giappone nel 1928 con il titolo inglese \"The Children of the Storm\"."}
{"id": "4005740", "revid": "300067", "url": "https://it.wikipedia.org/wiki?curid=4005740", "title": "Nicole Michael", "text": "Ala di 186\u00a0cm, ha giocato in Liga Femenina con Gran Canaria, in Serie A1 con Alcamo e in PLKK con Toru\u0144.\nCarriera.\nCresciuta nella Syracuse University, \u00e8 arrivata in Europa con Gran Canaria. Dopo essere stata sospesa per non essere voluta scendere in campo contro Cagliari \u00e8 riuscita a conquistare con le trapanesi la salvezza al secondo turno dei play-out. In seguito passa all'Energa Toru\u0144, nel campionato polacco.\nStatistiche.\n\"Dati aggiornati al 30 giugno 2012\""}
{"id": "4005742", "revid": "599013", "url": "https://it.wikipedia.org/wiki?curid=4005742", "title": "Stefano Bizzozi", "text": "Carriera.\nHa allenato in massima serie la Irge Desio, la Scavolini Pesaro e l'Upim Bologna.\nNel 2009 guida la nazionale femminile del Camerun e nel biennio 2010-2011 le squadre nazionali giovanili italiane Under-15 e Under-18.\nIl 25 febbraio 2014 viene nominato allenatore dalla Pallacanestro Varese, in sostituzione dell'esonerato Fabrizio Frates."}
{"id": "4005743", "revid": "76069", "url": "https://it.wikipedia.org/wiki?curid=4005743", "title": "Athens (township)", "text": ""}
{"id": "4005745", "revid": "76069", "url": "https://it.wikipedia.org/wiki?curid=4005745", "title": "Sunbury Pennsylvania", "text": ""}
{"id": "4005749", "revid": "1442080", "url": "https://it.wikipedia.org/wiki?curid=4005749", "title": "Marco Santucci (pattinatore)", "text": "Inizia a praticare l'hockey su pista a soli quattro anni di et\u00e0, nella sua citt\u00e0, ovvero Castiglione della Pescaia, inserendosi nella societ\u00e0 Hockey Club Castiglione, per emulare le gesta di suo zio, ex giocatore. Ma dopo le prime pattinate inizia a maturare la passione per il pattinaggio artistico a rotelle: a distanza di pochi anni inizier\u00e0 una serie inaspettata di successi giovanili che lo porteranno alla convocazione in nazionale nel 2002.\nCarriera.\nEsordi.\nTalento scoperto per pura casualit\u00e0, partecipa per alcuni anni nei tornei giovanili toscani, per poi raggiungere il primo oro nel campionato nazionale di Roseto degli Abruzzi (2001) a soli 12 anni. L'anno seguente inizia a vestire la maglia azzurra.\nIl debutto europeo.\nNel 2003 viene convocato dal Ct Antonio Merlo nel campionato europeo di Tavira (Por). Nonostante l'inesperienza e contro ogni pronostico della vigilia conquista due medaglie d'oro ed un quinto posto, ma al termine del campionato la sua attivit\u00e0 subisce un brusco stop a causa della sindrome di Osgood-Schlatter che colpisce entrambe le ginocchia dell'atleta.\nIl debutto mondiale.\nLa svolta sportiva di Marco avviene nel 2006. Dopo una grande quantit\u00e0 di campionati e meeting di selezione, il pattinatore ottiene la fiducia da parte del settore e del CT: convocato per il suo primo campionato del mondo Juniores a Murcia (Esp), ottiene il primo posto in tutte le tre discipline in cui compete. Il campionato \u00e8 di fatto un trampolino di lancio per il pattinatore: prima di lui solamente Roberto Riva era riuscito a conquistare tre medaglie d'oro in una sola edizione di un campionato mondiale.\nLa categoria senior.\nUna volta laureatosi campione del mondo Juniores sia in Spagna (2006) che in Australia (2007), Marco entra nella massima categoria con grandi aspettative, ma una grave pubalgia lo ferma per quasi un anno. Dopo i lunghi tempi di riabilitazione rientra in attivit\u00e0 partecipando al campionato europeo di Fuengirola, dove conquista un oro nella specialit\u00e0 della combinata, ed al campionato del mondo di Kaohsiung, strappando un quinto posto nella specialit\u00e0 degli esercizi obbligatori. Nel 2009 centra una medaglia d'argento nel campionato europeo di Nazar\u00e9, per poi tornare alla vittoria mondiale, questa volta nella categoria senior, nel campionato del mondo di Friburgo."}
{"id": "4005755", "revid": "1305772", "url": "https://it.wikipedia.org/wiki?curid=4005755", "title": "Sessualit\u00e0 adolescenziale", "text": "Con sessualit\u00e0 adolescenziale ci si riferisce a tutto quell'insieme di sensazioni e comportamenti sessuali che via via si manifestano durante lo sviluppo psicofisico nell'adolescenza: \u00e8 una fase e un aspetto della sessualit\u00e0 umana, che porta a conoscere meglio il mondo e a diventare pienamente una persona.\nQuasi sempre i molteplici aspetti della sessualit\u00e0 divengono uno degli interessi fondamentale della vita intima degli adolescenti. Il comportamento sessuale specifico adottato dagli adolescenti viene, nella maggior parte dei casi, variamente influenzato dalle norme e costumi acquisiti relativi alla propria cultura e contesto sociale d'appartenenza, dalla particolare educazione familiare, dal proprio orientamento sessuale ed infine anche dalla forma di controllo sociale costituita dalle leggi riguardanti l'et\u00e0 del consenso vigenti nei vari paesi.\nNegli esseri umani, il primo accenno di desiderio sessuale comincia ad apparire solitamente con l'inizio della pubert\u00e0, per poi manifestarsi e svilupparsi sempre pi\u00f9 corposamente proprio durante il periodo dell'adolescenza: le prime espressioni sessuali possono allora assumere la forma dell'autoerotismo. La tipologia d'interesse sessuale (e anche la sua gradazione e intensit\u00e0) negli adolescenti, cos\u00ec come d'altra parte anche negli adulti, pu\u00f2 variare notevolmente da un individuo all'altro.\nL'emergere della sessualit\u00e0 negli esseri umani.\nFino all'inizio del XX secolo si dava per scontato che i bambini fossero in tutto e per tutto \"puri\", angelici, ovvero perfettamente all'oscuro delle cose riguardanti il sesso. \u00c8 stato Sigmund Freud il primo ricercatore che ha preso sul serio l'idea d'una sessualit\u00e0 infantile, sottolineando il fatto che \u00e8 proprio durante l'infanzia e nella primissima adolescenza che si formano le basi psicologiche associate all'identit\u00e0 di genere e all'orientamento sessuale.\nNot\u00f2 che i bambini sono naturalmente interessati al corpo, proprio e altrui; in particolare dimostrano curiosit\u00e0 proprio nei confronti di tutto ci\u00f2 che concerne la sfera sessuale. La sessualit\u00e0 nel bambino comprende una serie di \"giochi\" volti alla visualizzazione e ricerca dei propri ed altrui organi genitali.\nAnche Kinsey nel suo rapporto (Rapporto Kinsey) ha studiato la sessualit\u00e0 del bambino per confermare l'idea iniziale freudiana; e per questo \u00e8 stato sottoposto a dura critica fino a essere additato come molestatore di bambini.\nDurante le scuole elementari l'interesse dei bambini per i giochi a sfondo sessuale si riduce, dal momento che in quel periodo la maggior parte dell'energia viene spesa per la conoscenza del mondo, ma pu\u00f2 ancora rimanere a livello di curiosit\u00e0. Solo a partire dall'adolescenza la sessualit\u00e0 diviene l'interesse principale; e con l'inizio della pubert\u00e0 inizia ad apparire la libido.\nAspetti della sessualit\u00e0 adolescenziale.\nIl desiderio sessuale \u00e8 un aspetto universale fondamentale della fisiologia umana: pu\u00f2 includere un semplice contatto di natura sessuale, fino a un vero e proprio rapporto intimo.\nL'aspetto emotivo, sociologico e filosofico possono far sorgere senso di colpa, senso di inadeguatezza, desiderio di potenza, orgoglio morale.\nElementi del comportamento sessuale degli adolescenti.\nI comportamenti sessuali degli adolescenti indicano e includono le pratiche attive in cui i pi\u00f9 giovani vivono ed esprimono la propria sessualit\u00e0. Essi comprendono una vasta gamma di attivit\u00e0:\nIl piacere sessuale negli adolescenti, cos\u00ec come anche negli adulti, nasce da ogni tipo di attivit\u00e0 sessuale che comporta soddisfacimento erotico durante il rapporto, fino a giungere all'orgasmo.\nForme di attivit\u00e0 sessuale tra gli adolescenti.\nL'attivit\u00e0 sessuale pu\u00f2 essere effettuata in differenti forme, tra cui:\nIn certi casi, infine, alcune persone non sembrano essere a proprio agio all'interno del proprio corpo, anzi sentono d'appartenere al genere che non corrisponde al proprio corpo fisico (ha un corpo maschile ma sente d'appartenere in tutto e per tutto al genere femminile, o viceversa): si pu\u00f2 parlare in tal caso di transgender e transessualit\u00e0.\nVari movimenti religiosi e/o politici hanno da sempre cercato d'influenzare o regolare i cambiamenti inerenti alle pratiche sessuali, ma nella maggior parte dei casi non vi sono mai riusciti.\nFattori che possono influenzare il comportamento sessuale degli adolescenti.\nOltre ai fattori biologici, sui comportamenti sessuali pesano vari altri fattori; le norme culturali dominanti della societ\u00e0 d'appartenenza ad esempio; un vero e proprio controllo sociale che in certi casi pu\u00f2 verificarsi; le norme giuridiche in uso nei vari paesi che stabiliscono l'et\u00e0 del consenso; l'opinione (che diventa autorit\u00e0) della maggioranza dei coetanei; il personale orientamento sessuale e per finire l'educazione sessuale ricevuta.\nCon educazione sessuale s'intende il sistema di misure informative mediche ed educative volte a insegnare a bambini, adolescenti e giovani adulti il giusto atteggiamento da prendere sulle varie questioni riguardanti la sessualit\u00e0 umana: come parte di una categoria pi\u00f9 ampia di \"educazione della persona\", l'educazione sessuale ne \u00e8 una parte fondamentale.\nL'influenza della cultura dominante.\nAll'interno di molte societ\u00e0, per motivi storici, culturali o di tradizione religiosa, alcune delle attivit\u00e0 sessuali umane sono definite come inappropriate: prima fra tutte l'omosessualit\u00e0, ma anche la masturbazione, il sesso orale e quello prematrimoniale, l'adulterio, sono state spesso e volentieri etichettate come immorali, \"contro natura\" o illegali e pertanto perseguite e condannate dalla legge (religiosa e/o civile).\nInfluenza dei mass media.\nI moderni mezzi di comunicazione di massa contengono molti pi\u00f9 messaggi sessuali che in passato; gli autentici effetti di questo fatto sul comportamento sessuale adolescenziale rimangono per lo pi\u00f9 sconosciuti. Una sparuta minoranza delle scene di sesso presenti all'interno della programmazione televisiva discutono ed affrontano le conseguenze negative che possono portare comportamenti sessuali a rischio. Internet pu\u00f2 fornire agli adolescenti di oggi, tutta la sessualit\u00e0 ed eventuale violenza sessuale possibile ed immaginabile, accompagnata per\u00f2 da scarsissime informazioni in materia di sanit\u00e0.\nL'influenza delle norme sociali.\nIl comportamento sessuale delle persone, almeno in parte, \u00e8 diretto da norme sociali prodotte dalla cultura dominante; queste possono variare ampiamente da luogo a luogo. Le norme sociali definiscono la morale (quello che si pu\u00f2 e quello che non si pu\u00f2 fare) e le conseguenti regole normative riguardanti l'espressione della sessualit\u00e0. Le regole di etica sessuale vengono in tal modo immesse all'interno d'una conformit\u00e0 di legge.\nIn quasi tutte le societ\u00e0 \u00e8 considerato un grave crimine quando qualcuno viene costretto a impegnarsi in attivit\u00e0 sessuali contro il proprio consenso: si parla in tal caso di stupro.\nLe leggi che disciplinano l'et\u00e0 minima in cui una persona \u00e8 considerata matura per dare il proprio consenso per intraprendere un'attivit\u00e0 sessuale sono spesso oggetto di dibattito politico e morale, cos\u00ec come lo \u00e8 anche il comportamento sessuale degli adolescenti in generale. In alcune societ\u00e0 vi sono circostanze in cui un'aggressione sessuale, quando seguita da un matrimonio riparatore, non \u00e8 pi\u00f9 considerata reato.\nL'influenza delle norme giuridiche.\nUn adolescente pu\u00f2 agire come soggetto di attivit\u00e0 sessuale, o essere sottoposto ad atti sessuali da parte di altri adolescenti o adulti: alcune di queste attivit\u00e0 sono vietate in gran parte dei paesi del mondo. Altre pratiche sessuali vengono limitate o completamente vietate dalla legge vigente, in quanto l'abuso sessuale da parte di un adulto nei confronti di un adolescente \u00e8 considerato un atto diretto contro le norme acquisite della societ\u00e0.\nAd esempio l'attivit\u00e0 sessuale con minori in molte giurisdizioni viene riconosciuto come un autentico atto criminoso: le leggi non consentono lo svolgimento di attivit\u00e0 sessuali con persone sotto l'et\u00e0 del consenso, n\u00e9 in forma gratuita n\u00e9 tanto meno per denaro (equivalente alla prostituzione). Pertanto la condotta sessuale tra adulti e adolescenti di et\u00e0 inferiore a quella locale \u00e8 del tutto illegale.\nQualsiasi rapporto sessuale, completo o meno, intrattenuto con una persona di et\u00e0 inferiore a quella data dall'et\u00e0 del consenso \u00e8 un reato che pu\u00f2 portare all'accusa di \u00abcorruzione di minorenne\u00bb (tempo addietro in Italia esisteva anche l'accusa di plagio). In alcuni casi l'attivit\u00e0 sessuale compiuta con qualcuno al di sopra dell'et\u00e0 del consenso ma ancora al di sotto della maggiore et\u00e0 pu\u00f2 essere punibile se induce il minore ad atti delinquenziali (spaccio di droga, induzione o sfruttamento della prostituzione, pornografia minorile).\nLa legge istituita dai paesi circa l'et\u00e0 del consenso sessuale riguarda l'et\u00e0 minima in cui un individuo \u00e8 considerato legalmente in grado di dare il proprio consenso informato a qualsiasi tipo di rapporto sessuale richiestogli da parte di un adulto.\nIn molte giurisdizioni i rapporti sessuali tra adolescenti con differenza d'et\u00e0 minima (tra i 2 e i 5 anni) non \u00e8 vietata, sempre che non vi sia stata violenza: in tutto il mondo la media dell'et\u00e0 del consenso s'aggira intorno ai 16 anni, passando dai 13 dell'Argentina ai 16-18 degli Stati Uniti.\nIn alcune giurisdizioni l'et\u00e0 minima del consenso perch\u00e9 il minore possa intrattenere rapporti omosessuali \u00e8 differente rispetto a quella prescritta per gli atti eterosessuali. L'et\u00e0 del consenso in genere \u00e8 stabilita in qualche anno di meno dalla maggiore et\u00e0 (maggiorenne). Infine l'et\u00e0 alla quale ci si pu\u00f2 legalmente sposare \u00e8 a volte diversa da quella dell'et\u00e0 del consenso.\nIn alcuni paesi islamici qualsiasi tipo di attivit\u00e0 sessuale al di fuori del matrimonio \u00e8 vietata e severamente punita.\nAltri aspetti giuridici dell'attivit\u00e0 sessuale degli adolescenti.\nL'attivit\u00e0 sessuale pu\u00f2 anche includere in alcuni casi un abuso; ci\u00f2 che \u00e8 stato fatto sotto coercizione rientra nell'ambito della violenza sessuale (stupro) ed equivale alla distruzione dei diritti fondamentali e del rispetto dovuto naturalmente a ogni essere umano.\nAltri esempi di questa tipologia possono essere l'omicidio per gelosia-abbandono-tradimento; la pedofilia quando equivale a una vera e propria aggressione sessuale da parte d'un adulto nei confronti di un bambino/a, la pedopornografia infantile. in rarissimi casi anche la violenza sessuale nei confronti di animali.\nAbuso e forma di crudelt\u00e0 \u00e8 considerato anche quando un adolescente, con violenza, minaccia o coercizione, diviene oggetto di gratificazione sessuale da parte di altri adolescenti: si pu\u00f2 inoltre verificare abuso quando un adulto mostra senza pudore i suoi organi genitali o materiale pornografico con l'intento di portare l'adolescente a qualche forma d'attivit\u00e0 sessuale.\nEsiste poi l'abuso sessuale da parte d'un membro della famiglia d'appartenenza (specificamente detto incesto), che pu\u00f2 portare a gravi e duraturi traumi psicologici in chi li subisce in tenera et\u00e0 (soprattutto se il colpevole era una persona di fiducia: padre, zio, fratello maggiore). La maggior parte degli autori di violenza sessuale su minori sono persone note alle vittime, per il 30% \u00e8 un parente stretto, per il 60% un conoscente o vicino di casa e solo per il 10% un perfetto estraneo: statisticamente subiscono aggressioni sessuali pi\u00f9 le bambine o ragazze dei maschi.\nLa maggioranza delle violenze su bambini sono commesse da uomini, le donne rappresentano circa il 14% e adolescenti pi\u00f9 grandi il 6% degli atti denunciati. La maggior parte di chi aggredisce sessualmente un bambino/a \u00e8 definibile come pedofilo, anche se una parte di questi non soddisfa i criteri diagnostici per la pedofilia\nProblemi di sicurezza nell'attivit\u00e0 sessuale adolescenziale.\nUn comportamento sessuale che implica contatto con tessuti o fluidi sessuali (sperma) di un'altra persona, pu\u00f2 causare rischio di infezioni: praticare l'astinenza o sesso protetto tende a evitarle.\nGravidanze in et\u00e0 adolescenziale.\nLe adolescenti diventano fertili dopo il menarca (prima mestruazione), la quale si verifica mediamente verso i 12 anni, anche se pu\u00f2 variare leggermente da ragazza a ragazza, non essendoci un momento preciso uguale per tutte in cui quest'evento debba accadere. Dopo il menarca, qualsiasi rapporto sessuale (soprattutto senza contraccezione) pu\u00f2 portare a una gravidanza: a seguito di ci\u00f2 pu\u00f2 abortire o partorire.\nLe adolescenti incinte affrontano gli stessi \"problemi\" che riguardano le donne pi\u00f9 grandi, tuttavia vi possono essere in aggiunta altre preoccupazioni mediche, riguardanti in particolare le minori di 15 anni: i rischi possono essere connessi sia a fattori socioeconomici sia all'et\u00e0 biologica della neo-mamma. Tuttavia \u00e8 dimostrato che il rischio di peso alla nascita sotto la media \u00e8 collegato all'et\u00e0 della madre, anche dopo l'aggiustamento di altri possibili fattori di rischio (cure prenatali).\nA livello mondiale i tassi di gravidanze tra le adolescenti hanno uno spettro di variabilit\u00e0 molto ampio. Ad esempio l'Africa nera ha un'altissima percentuale di madri adolescenti, mentre paesi industrializzati asiatici quali il Giappone e la Corea del Sud hanno tassi molto pi\u00f9 bassi.\nLe gravidanze adolescenziali all'interno dei paesi pi\u00f9 sviluppati di stampo occidentale \u00e8 di solito al di fuori del matrimonio, e porta ancor oggi una sorta di stigma sociale; le madri adolescenti mostrano avere un livello pi\u00f9 basso d'istruzione accompagnato da un tasso pi\u00f9 alto di povert\u00e0 (indigenza) o disagio sociale. Nel mondo in via di sviluppo invece le gravidanze delle adolescenti si svolgono solitamente all'interno del matrimonio e non hanno tale stigma.\nEducazione sessuale.\nEducazione sessuale \u00e8 un termine generico usato per descrivere quelle forme di istruzione circa l'anatomia sessuale umana, la riproduzione sessuale, i rapporti sessuali e tutto quel che concerne il comportamento sessuale umano; pu\u00f2 includere anche altri aspetti della sessualit\u00e0, come l'immagine corporea di s\u00e9, l'orientamento sessuale, gli incontri e le relazioni affettive-sentimentali.\nI programmi di educazione sessuale variano anche di molto nei diversi paesi. In Francia ad esempio l'educazione sessuale fa parte dei programmi scolastici fin dal 1973: le scuole sono tenute a fornire da 3 a 4 ore settimanali di educazione sessuale e istruire sul corretto utilizzo del preservativo. In Germania l'educazione sessuale fa parte dei programmi scolastici fin dal lontano 1970; a partire dal 1992 \u00e8 un dovere di legge governativo. Il tasso di natalit\u00e0 nel 2006 tra i 15 e i 19 anni \u00e8 stato nella repubblica tedesca dell'1%, contro lo 0,2% della Corea del Sud e il 5,5% degli USA.\nNella maggior parte delle famiglie statunitensi sono i genitori gli educatori sessuali primari dei loro figli adolescenti: il 93% degli adulti intervistati \u00e8 favorevole all'educazione sessuale nei licei, l'84% si dimostra sostenerla anche all'interno delle scuole medie. In effetti la quasi totalit\u00e0 dei genitori \u00e8 sicura che una qualche forma di educazione sessuale nelle scuole renda pi\u00f9 facile per loro parlare di sesso con i figli. Parallelamente il 92% degli adolescenti riferisce d'essere totalmente favorevole all'educazione sessuale impartita a scuola.\nIn Asia lo stato dei programmi di educazione sessuale si trovano a stadi diversi di sviluppo: Indonesia, Mongolia, Corea del Sud e Sri Lanka hanno programmi sistematici per l'insegnamento delle varie tematiche sessuali all'interno delle scuole. Malaysia, Filippine e Thailandia hanno valutato la possibilit\u00e0 d'istituire specifici corsi di formazione sessuale per gli adolescenti, con vere e proprie lezioni e distribuzione di materiali informativi: questo per esigenze di salute pubblica. L'India infine dispone di programmi mirati specificamente ai bambini delle scuole entro la fascia d'et\u00e0 tra i 9 e i 16 anni.\nL'educazione sessuale pu\u00f2 essere impartita, in vari modi e con diversi effetti, da genitori, amici, assistenti sanitari, programmi scolastici appositi, gruppi religiosi, media popolari.\nIn Italia non \u00e8 mai esistito alcun tipo d'informazione n\u00e9 tantomeno educazione sessuale ufficiale, impartito cio\u00e8 dalle istituzioni preposte all'istruzione dell'adolescente, ovvero le scuole.\nLa prevalenza di attivit\u00e0 sessuale tra gli adolescenti nel mondo.\nNel 2002 \u00e8 stato condotto un sondaggio internazionale con l'obiettivo di studiare approfonditamente il comune comportamento sessuale durante la fase adolescenziale: quasi 34000 quindicenni provenienti da 24 paesi differenti hanno compilato anonimamente un questionario. L'indagine ha rivelato che alla maggior parte mancava ancora qualsiasi tipo d'esperienza del rapporto sessuale (verginit\u00e0) e, tra coloro che erano gi\u00e0 sessualmente attivi, l'82% utilizzava un qualche tipo di contraccettivo. Vi sono, com'\u00e8 del tutto logico immaginarsi, notevoli differenze tra un paese e l'altro.\nStati Uniti.\nCambiamenti radicali nell'espressione della sessualit\u00e0 adolescenziale trovano la loro origine nella rivoluzione sessuale degli anni sessanta e settanta. Nel 2007 il 47,8% degli studenti delle scuole superiori americane hanno ammesso di non aver ancora mai avuto rapporti sessuali; nel 1991 questo dato era al 54,1%.\nSecondo una ricerca commissionata dall'NBC News l'87% dei ragazzi tra 13 e 16 anni era vergine ed il 73% di non aver avuto ancora alcun contatto intimo di natura sessuale: 3/4 di questi confessano di sentirsi ancora troppo immaturi e d'aver preso consapevolmente la decisione di aspettare.\nLo stesso sondaggio ha stabilito che solamente il 27% di loro s'era trovato coinvolto in qualche attivit\u00e0 intima, l'8% aveva invece avuto un rapporto sessuale casuale. Altri studi affermano che a differenza che in passato gli incontri di tipo sessuale sono sempre pi\u00f9 presenti nella vita dei giovani al di fuori del contesto d'una relazione sentimentale definita, in termini cio\u00e8 puramente sessuali e senza alcun coinvolgimento emotivo. Un'altra ricerca del 2002 ha riportato \u00abuna tendenza sempre pi\u00f9 precoce a iniziare l'attivit\u00e0 sessuale\u00bb.\nSecondo l'American Academy di pediatria la precocit\u00e0 del sesso tra adolescenti pu\u00f2 essere causata da una variet\u00e0 di fattori, ritenendo comunque i mass media svolgere un ruolo molto significativo in tal campo: gli adolescenti statunitensi usano le fonti d'informazione massmediale (televisione, musica, cinema) come una delle principali fonti di conoscenza sopra la sessualit\u00e0 umana. Il tasso di gravidanza delle adolescenti americane \u00e8 pi\u00f9 alto rispetto a quello della maggioranza delle coetanee europee; negli anni 2000 ha subito una crescita sostenuta rispetto al decennio passato.\nQuasi la met\u00e0 dei nuovi casi di malattie trasmissibili sessualmente si verificano tra i 15 e i 24 anni, anche se attualmente questa fascia d'et\u00e0 rappresenta solamente 1/4 della popolazione sessualmente attiva; stimando poi che una adolescente su quattro abbia rapporti sessuali continuativi anche con diversi partner.\n\u00c8 stato anche segnalato un aumento del sesso orale tra gli adolescenti, che continua a essere pi\u00f9 comune del rapporto completo: secondo lo stesso studio l'11% ha fatto sesso anale.\nNella fascia tra i 15 e i 19 anni degli adolescenti sessualmente attivi poi una percentuale che varia dall'83 al 91% dichiara di utilizzare almeno uno dei metodi di controllo delle nascite durante il rapporto; \u00e8 sempre pi\u00f9 presente tra i maschi la consapevolezza di dover utilizzare il preservativo.\nLa percentuale di studenti che dicono di utilizzare alcol e/o vari tipi di droga prima del sesso sembra diminuire negli anni 2000 rispetto al decennio precedente: nel 2007 era il 22,5% degli intervistati tra gli studenti di liceo ad ammettere questo comportamento a rischio.\nIl 70% degli adolescenti statunitensi ha riferito d'aver ricevuto alcune o molte informazioni relative al \u00absesso sicuro\u00bb dai loro genitori o comunque all'interno dell'ambiente familiare: altre fonti di informazione includono amici, scuola, film e riviste. La scuola e periodici (femminili e non) sono preminenti come fonti ricercate pi\u00f9 tra le ragazze.\nAlcuni distretti scolastici infine hanno istituito programmi di educazione all'effettivit\u00e0 accompagnati da disponibilit\u00e0 di profilattici all'interno dei licei: questi programmi, oltre alla distribuzione di preservativi (con relativo foglietto d'istruzione sul loro uso pi\u00f9 corretto), riguardano anche informazioni sulle malattie a trasmissione sessuale, con il coinvolgimento anche del personale docente, degli operatori sanitari e delle famiglie degli allievi.\nGli studi hanno dimostrato che il mettere a disposizione preservativi all'interno delle scuole pu\u00f2 ridurre il rischio di contrarre l'Aids e gravidanze precoci: in genere l'uso del condom \u00e8 aumentato tra le giovani generazioni, mentre i comportamenti sessuali relativi sono rimasti pi\u00f9 o meno gli stessi di prima dell'attuazione di tali programmi.\nIl dibattito in corso in USA prosegue tra i sostenitori di una puntuale e completa educazione sessuale supportata da accurate informazioni mediche e coloro che considerano invece solo l'astinenza sessuale come punto fondativo basilare dell'educazione dei giovani americani.\nGran Bretagna.\nUn sondaggio condotto nel 2006 da The Observer ha mostrato che gli adolescenti britannici ch'erano in attesa d'aver il loro primo rapporto sessuale erano di pi\u00f9 rispetto a solo pochi anni prima: nel 2002 il 32% degli adolescenti faceva gi\u00e0 sesso completo prima dei 16 anni, nel 2006 era solo il 20%. L'et\u00e0 media in cui un ragazzo o una ragazza perdevano la loro verginit\u00e0 era nel 2002 13 anni, mentre nel 2006 era cresciuta a 17: il calo pi\u00f9 notevole si \u00e8 verificato (tra coloro che hanno riferito d'aver avuto rapporti) tra i 14 e i 15 anni d'et\u00e0.\nNel 2008 un'indagine condotta per Channel 4 ha dimostrato che il 40% di tutti i 14-diciassettenni sono sessualmente attivi, mentre un 6% ha affermato di voler attendere fino al matrimonio prima di copulare.\nTra i paesi dell'Europa occidentale, la Gran Bretagna \u00e8 quello con uno dei tassi pi\u00f9 alti di gravidanze tra le adolescenti, e le infezioni trasmesse sessualmente risultano essere in costante aumento. Un adolescente su nove tra quelli sessualmente attivi ha contratto Infezioni da clamidia; nel 2006 The Independent ha riferito che la sifilide \u00e8 la malattia sessuale in pi\u00f9 costante aumento, seguita da condilomi acuminati e Herpes genitale.\nCanada.\nUn gruppo di ricercatori canadesi ha scoperto una relazione intercorrente tra autostima e attivit\u00e0 sessuale: gli studenti, soprattutto femmine, respinti dai coetanei o sottostimati da insegnanti e/o genitori avevano maggiori probabilit\u00e0 rispetto agli altri d'avere rapporti sessuali non protetti prima del termine degli studi superiori.\nI ricercatori ipotizzano che una bassa autostima aumenti la probabilit\u00e0 di avere incontri sessuali casuali: \u00abla scarsa autostima sembra spiegare il nesso tra il rifiuto dei pari e sesso precoce. Ragazze con un'immagine di s\u00e9 stesse molto bassa arrivano a vedere il sesso come uno dei modi pi\u00f9 semplici per diventare pi\u00f9 popolari e accettate dai compagni\u00bb."}
{"id": "4005756", "revid": "767487", "url": "https://it.wikipedia.org/wiki?curid=4005756", "title": "Harun al Raschid", "text": "Harun al Raschid \u00e8 un film muto del 1924 diretto da Mih\u00e1ly Kert\u00e9sz (Michael Curtiz).\nLa sceneggiatura di Ladislaus Vajda si basa sul romanzo di Paul Frank.\nProduzione.\nIl film fu prodotto dalla Sascha-Film.\nDistribuzione.\nIl film usc\u00ec nelle sale cinematografiche austriache il 21 marzo 1924. In Francia, venne distribuito con il titolo \"L'Amour est ma\u00eetre\" l'11 luglio 1924."}
{"id": "4005760", "revid": "227211", "url": "https://it.wikipedia.org/wiki?curid=4005760", "title": "Leonard Dickson", "text": ""}
{"id": "4005761", "revid": "227211", "url": "https://it.wikipedia.org/wiki?curid=4005761", "title": "Leonard E. Dickson", "text": ""}
{"id": "4005762", "revid": "227211", "url": "https://it.wikipedia.org/wiki?curid=4005762", "title": "Richard Dagobert Brauer", "text": ""}
{"id": "4005764", "revid": "227211", "url": "https://it.wikipedia.org/wiki?curid=4005764", "title": "Maxwell Alexander Rosenlicht", "text": ""}
{"id": "4005765", "revid": "227211", "url": "https://it.wikipedia.org/wiki?curid=4005765", "title": "Ralph Saul Phillips", "text": ""}
{"id": "4005766", "revid": "227211", "url": "https://it.wikipedia.org/wiki?curid=4005766", "title": "Richard V. Kadison", "text": ""}
{"id": "4005767", "revid": "300067", "url": "https://it.wikipedia.org/wiki?curid=4005767", "title": "Paul D. Seymour", "text": ""}
{"id": "4005769", "revid": "599013", "url": "https://it.wikipedia.org/wiki?curid=4005769", "title": "Mary Kid", "text": "Biografia.\nNata ad Amburgo, Mary Kid prese lezioni di recitazione nella sua citt\u00e0 natale, ma la sua carriera di attrice cominci\u00f2 a Vienna, con la Sascha Film, casa di produzione fondata dal conte Alexander Kolowrat, uno dei pionieri del cinema muto austriaco. La giovane attrice esord\u00ec, infatti, in \"Die Lawine\", dove fu diretta da un regista ungherese che sarebbe poi emigrato negli Stati Uniti, diventando - col nome di Michael Curtiz - uno dei nomi pi\u00f9 noti di Hollywood.\nNel 1924, Mary Kid volle tornare in Germania, cercando di continuare la sua carriera a Berlino. Ma, quattro anni pi\u00f9 tardi, decise di ritornare in Austria, dove sarebbe rimasta fino all'avvento del sonoro. Lavor\u00f2 anche per l'italiana Societ\u00e0 Anonima Stefano Pittaluga che produsse nel 1931 \"Saltarello\" di Constantin J. David. Fu il suo ultimo film. Si stabil\u00ec nuovamente ad Amburgo dove rest\u00f2 anche dopo la seconda guerra mondiale. Da allora, visse nel pi\u00f9 completo anonimato."}
{"id": "4005771", "revid": "1601148", "url": "https://it.wikipedia.org/wiki?curid=4005771", "title": "Sascha Kolowrat-Krakowsky", "text": "Pioniere del cinema muto, fu uno dei fondatori dell'industria cinematografica austriaca.\nBiografia.\nSascha (diminutivo di Alexander) Kolowrat-Krakowsky nacque nel New Jersey, a Glen Ridge, dal conte Leopold Philipp von Kolowrat-Krakowsky e da Nadine Freiin von Huppmann-Valbella, figlia di un fabbricante di sigarette di Pietroburgo. Il motivo per cui i von Kolowrat si trovavano negli Stati Uniti viene chiarito dal conte Colloredo-Mannsfeld: in una lettera, inviata il 30 marzo 1984 al critico cinematografico austriaco Walter Fritz, il conte spiega che suo nonno Leopold dovette scegliere la strada dell'esilio dopo aver ucciso in duello un principe Auersperg che aveva insultato sua moglie.\nOltre a Sascha, i Kolowrat-Krakowsky ebbero altri tre figli: Bertha, Friedrich e Heinrich. Sascha, che parlava correntemente diverse lingue, studi\u00f2 in Belgio, all'Universit\u00e0 Cattolica di Lovanio, diventando membro dell'Associazione Studentesca Cattolica K.A.V. Serv\u00ec nelle forze armate. Nel 1909, incontr\u00f2 a Parigi Charles Path\u00e9: il suo entusiasmo per le corse automobilistiche e motociclistiche, il volo e la mongolfiera, si rivers\u00f2 anche sul cinema. Unendo le sue passioni, film\u00f2 una gara automobilistica sul Semmering.\nDopo la morte del padre nel 1910, eredit\u00f2 i suoi possedimenti in Boemia. Fond\u00f2 allora la Sascha Film Fabrik, impiantando un laboratorio nei cortili del castello di Gro\u00df Meierh\u00f6fen (attuale Velk\u00e9 Dvorce) a Pfraumberg. Nel 1912, si trasfer\u00ec a Vienna dove, nel 1913, fond\u00f2 a Brigittenau la Sascha Film. Uno dei primi film prodotti dalla compagnia viennese fu il documentario \"Die Gewinnung des Erzes am steirischen Erzberg in Eisenerz\", sull'estrazione del ferro nelle miniere della Stiria. Nel 1915, Kolowrat-Krakowsky assunse la gestione della Filmexpositur del KPQ, l'ufficio stampa di propaganda durante la prima guerra mondiale. Carica che gli permise di salvare molti registi dal massacro della guerra, impiegandoli in produzioni cinematografiche di propaganda.\nNel 1916, il conte produttore costru\u00ec il primo grande studio nel quartiere di Sievering. Oltre a essere proprietario dalla Sascha Film, aveva comperato anche alcune sale cinematografiche. Al Prater di Vienna, a ovest della Rotonda, fece erigere nel 1920 la \"Alt-London\" (la \"vecchia Londra\"), simile alla vicina \"Venedig in Wien\" (\"Venezia a Vienna\"), il primo parco tematico della storia che era stato inaugurato il 18 maggio 1895.\nKolowrat-Krakowsky fu un pioniere del cinema austriaco, interessato a ogni tipo e genere di film. La punta pi\u00f9 alta della sua produzione la raggiunse con il kolossal \"Sodom und Gomorrha\" e con \"Die Sklavenk\u00f6nigin\" girati a Laaer Berg, a Favoriten, diretti entrambi da Mihaly Kert\u00e9sz, un giovane regista ungherese che, in seguito, emigrato a Hollywood, avrebbe preso il nome di Michael Curtiz, diventando uno dei pi\u00f9 popolari registi americani. Tra gli altri registi che lavorarono alla Sascha Film, vanno ricordati Ernst e Hubert Marischka, Conrad e Robert Wiene, Alexander Korda e Gustav Ucicky.\nSascha Kolowrat-Krakowsky amava il cinema, la cultura, l'opera. A Praga, aveva un grande palazzo in piazza San Venceslao. Il suo amore per le auto da corsa lo port\u00f2 a finanziare il progetto di Ferdinand Porsche di una Austro-Daimler (la sussidiaria austriaca della Daimler tedesca). Alla macchina venne dato il nome di Sascha-Wagen: nel 1922, l'auto partecip\u00f2 alla Targa Florio guidata da Alfred Neubauer. Neubauer sarebbe in seguito diventato direttore sportivo della Mercedes-Benz.\nIl 30 aprile 1923, Kolowrat aveva sposato la principessa Sophia Nikolajewna Troubetzkoy, un'emigrata russa. Il conte mor\u00ec a Vienna il 4 dicembre 1927 per un cancro. Aveva quarantun anni. Alla fine di novembre, poco prima della sua morte, usc\u00ec in sala una delle sue ultime produzioni, \"Caf\u00e9 Elektric\", un film diretto da Gustav Ucicky e interpretato da Willi Forst e Marlene Dietrich.\nRiconoscimenti.\nNel 1975, gli venne dedicata una strada a Favoriten, la Kolowratgasse."}
{"id": "4005772", "revid": "481666", "url": "https://it.wikipedia.org/wiki?curid=4005772", "title": "Alexander Graf Kolowrat", "text": ""}
{"id": "4005773", "revid": "92723", "url": "https://it.wikipedia.org/wiki?curid=4005773", "title": "S\u00e9rgio da Rocha", "text": "Biografia.\nDopo gli studi secondari in filosofia e teologia, consegue la licenza in Teologia morale presso la Facolt\u00e0 Teologica \"Nossa Senhora da Assun\u00e7\u00e3o\" di San Paolo del Brasile e nel 1997 ottiene il dottorato nella medesima disciplina presso l'Accademia alfonsiana con una tesi intitolata \"Teol\u00f3gia Mor\u00e1l e Ci\u00eancias Humanas, no \u00e2mbito da Epistemologia Teol\u00f3gico-Moral \u00e0 Luz do Ensinamento Magisterial\" (Teologia morale e scienze umane, nell'ambito dell'epistemologia teologico-morale alla luce dell'insegnamento magisteriale).\nSacerdote dal 14 dicembre 1984, \u00e8 parroco in diverse comunit\u00e0 e si occupa principalmente del settore giovanile, per poi diventare professore di filosofia e teologia morale.\nIl 13 giugno 2001 papa Giovanni Paolo II lo nomina vescovo titolare di Alba e ausiliare di Fortaleza, ricevendo la consacrazione episcopale il successivo 11 agosto per l'imposizione delle mani dell'arcivescovo Jos\u00e9 Ant\u00f4nio Aparecido Tosi Marques.\nIl 31 gennaio 2007 papa Benedetto XVI lo nomina arcivescovo coadiutore dell'arcidiocesi di Teresina. Succede alla medesima sede il 3 settembre 2008.\nDopo la nomina dell'arcivescovo di Brasilia Jo\u00e3o Braz de Aviz a prefetto della Congregazione per gli istituti di vita consacrata e le societ\u00e0 di vita apostolica, papa Ratzinger il 15 giugno 2011 lo nomina arcivescovo della capitale brasiliana.\nIl 9 ottobre 2016 papa Francesco ne annuncia la creazione a cardinale nel concistoro del 19 novembre.\nLo stesso pontefice lo nomina membro della Pontificia commissione per l'America Latina (14 gennaio 2017) e relatore generale della XV assemblea generale ordinaria del sinodo dei vescovi (18 novembre 2017).\nL'11 marzo 2020 papa Francesco lo nomina arcivescovo metropolita di San Salvador di Bahia e primate del Brasile; succede a Murilo Sebasti\u00e3o Ramos Krieger, dimessosi per raggiunti limiti di et\u00e0. Il 5 giugno prende possesso dell'arcidiocesi, nella cattedrale della Trasfigurazione del Signore.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4005777", "revid": "1005847", "url": "https://it.wikipedia.org/wiki?curid=4005777", "title": "Elezioni parlamentari in Estonia del 1932", "text": "Le elezioni parlamentari in Estonia del 1932 si svolsero tra il 21 e il 23 maggio per il rinnovo del Riigikogu.\nRispetto alle precedenti consultazioni si affermarono due nuovi soggetti politici:\nCome stava avvenendo nel resto dell'Europa e in risposta alla rivoluzione russa, anche in Estonia, iniziavano ad affermarsi sempre pi\u00f9 i partiti di destra, che godevano di un ampio consenso."}
{"id": "4005779", "revid": "290023", "url": "https://it.wikipedia.org/wiki?curid=4005779", "title": "La prima cosa bella (disambigua)", "text": ""}
{"id": "4005781", "revid": "124695331", "url": "https://it.wikipedia.org/wiki?curid=4005781", "title": "La prima cosa bella (Malika Ayane)", "text": "La prima cosa bella \u00e8 un singolo della cantante italo-marocchina Malika Ayane, pubblicato il 12 gennaio 2010 come colonna sonora dell'omonimo film, ed \u00e8 la cover della canzone di Nicola Di Bari.\nOltre a far parte della colonna sonora del film \u00e8 stato incluso nel secondo album della cantante \"Grovigli\". Il brano viene incluso anche nella compilation \"Je t'aime 2011\".\nIl video musicale prodotto per il brano alterna sequenze del film di Paolo Virz\u00ec ad altre in cui la cantante interpreta il brano su uno sfondo bianco."}
{"id": "4005785", "revid": "726373", "url": "https://it.wikipedia.org/wiki?curid=4005785", "title": "Mente omicida", "text": "Mente omicida (\"A Mind to Kill\"; in lingua gallese: \"Yr Heliwr\") \u00e8 una serie televisiva britannica in 22 episodi trasmessi per la prima volta nel corso di 5 stagioni dal 1994 al 2002. \u00c8 una serie poliziesca gallese generata da un film pilota del 1991, \"A Mind to Kill\".\nTrama.\nNoel Bain \u00e8 un investigatore della squadra omicidi della polizia e vedovo con una tempestosa relazione con sua figlia, Hannah Bain che, nonostante abbia risentito del tempo che il padre ha non trascorso con la famiglia a causa del lavoro, diventa un agente delle stesse forze di polizia. L'amicizia di Bain con la patologa forense Margaret Edwards rimane altres\u00ec enigmatica: Noel teme di ripercorrere la stessa strada che ha causato cos\u00ec tanti problemi alla sua famiglia. \nProduzione.\nLa serie, ideata da Sion Eirian e Lyn Ebenezer, fu prodotta da Lluniau Lliw/4L Productions. Le musiche furono composte da Mark Thomas.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 13 novembre 1994 al 6 settembre 2002 sulla rete televisiva Channel 4. In Italia \u00e8 stata trasmessa con il titolo \"Mente omicida\".\nAlcune delle uscite internazionali sono state:"}
{"id": "4005786", "revid": "46931", "url": "https://it.wikipedia.org/wiki?curid=4005786", "title": "A Mind to Kill", "text": ""}
{"id": "4005787", "revid": "665277", "url": "https://it.wikipedia.org/wiki?curid=4005787", "title": "Discografia dei Walk Off the Earth", "text": ""}
{"id": "4005788", "revid": "123381719", "url": "https://it.wikipedia.org/wiki?curid=4005788", "title": "Mi benedica padre", "text": "Mi benedica padre (\"Bless Me Father\") \u00e8 una serie televisiva britannica in 21 episodi trasmessi per la prima volta nel corso di tre stagioni dal 1978 al 1981. \u00c8 una sitcom con protagonista Arthur Lowe nel ruolo di padre Charles Clement Duddleswell.\nTrama.\nInghilterra, anni 1950. Un sacerdote irlandese cattolico (padre Charles Duddleswell) e il suo giovane curato (padre Neil Boyd), operano nella parrocchia immaginaria di St. Jude, in una zona periferica di Londra. La serie include tra i suoi personaggi anche la signora Pring (la perpetua), l'alcolista dottor Daley, il vicino ateo Billy Buzzle e la madre badessa Stephen.\nProduzione.\nLa serie fu prodotta da London Weekend Television. Il regista \u00e8 David Askey (che \u00e8 anche il produttore), lo sceneggiatore Peter de Rosa (sotto lo pseudonimo di Neil Boyd, che \u00e8 il nome di uno dei personaggi principali nonch\u00e9 narratore della serie di romanzi su cui si basa la serie TV).\nDistribuzione.\nLa serie fu trasmessa nel Regno Unito dal 24 settembre 1978 al 16 agosto 1981 sulla rete televisiva Independent Television. In Italia \u00e8 stata trasmessa negli anni 1980 su Rete 4 con il titolo \"Mi benedica padre\".\nAlcune delle uscite internazionali sono state:"}
{"id": "4005789", "revid": "46931", "url": "https://it.wikipedia.org/wiki?curid=4005789", "title": "Bless Me Father", "text": ""}
{"id": "4005799", "revid": "49174895", "url": "https://it.wikipedia.org/wiki?curid=4005799", "title": "Pigreco", "text": ""}
{"id": "4005820", "revid": "767487", "url": "https://it.wikipedia.org/wiki?curid=4005820", "title": "Alec Fila", "text": "Nel corso della sua carriera, suono come \"lead trumpeter\" nelle orchestre di Jack Teagarden, Bob Chester, Benny Goodman, Will Bradley, Glenn Miller, Ray McKinley, Elliott Lawrence, tra gli altri.\nEssenzialmente musicista di sessione, non realizz\u00f2 nessun album a proprio nome."}
{"id": "4005822", "revid": "2033069", "url": "https://it.wikipedia.org/wiki?curid=4005822", "title": "Miami Beach (serie televisiva)", "text": "Miami Beach (\"South Beach\") \u00e8 una serie televisiva statunitense in 7 episodi di cui sei trasmessi per la prima volta nel corso di una sola stagione nel 1993.\nTrama.\nSouth Beach, Florida. Kate Patrick Butler \u00e8 una ladra a cui, insieme con il partner Vernon, vengono date due possibilit\u00e0: andare in prigione o lavorare per un ente governativo gestito da un uomo di nome Roberts. Kate e Vernon prendono cos\u00ec parte a varie pericolose missioni per conto di Roberts che di solito li invita a fare uso delle loro abilit\u00e0 come ladri. Altro personaggio regolare \u00e8 Roxanne, interpretata da Patti D'Arbanville. Il primo episodio vede l'attore britannico Christopher Bowen come guest star nel ruolo di Dimitriev.\nProduzione.\nLa serie, ideata da Dick Wolf e Robert De Laurentiis, fu prodotta da Universal TV e Wolf Films. Le musiche furono composte da Mark Mothersbaugh. Sette episodi furono prodotti, ma solo sei andarono in onda durante la prima televisiva.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 6 giugno 1993 al 12 agosto 1993 sulla rete televisiva NBC. In Italia \u00e8 stata trasmessa con il titolo \"Miami Beach\".\nAlcune delle uscite internazionali sono state:"}
{"id": "4005828", "revid": "182396", "url": "https://it.wikipedia.org/wiki?curid=4005828", "title": "Finanza pubblica della civilt\u00e0 romana", "text": ""}
{"id": "4005829", "revid": "110157", "url": "https://it.wikipedia.org/wiki?curid=4005829", "title": "Christine Eyene", "text": "Biografia.\nChristine Eyene nasce nel 1970 a Parigi da genitori camerunesi. Si laurea alla Sorbona in Storia dell'arte e a partire dal 2000 inizia una formazione come produttrice di eventi culturali all'Istituto francese di Rabat con la curatrice Nadine Descendre e comincia a organizzare esposizioni d'arte. Si trasferisce a Londra nel 2000 dove collabora come critico d'arte per diverse riviste e nel 2006 \u00e8 nominata direttore editoriale di Africultures. \u00c8 iscritta in Storia dell'arte al Birkbeck College all'Universit\u00e0 di Londra con Annie Coombes con una tesi sull'iconografia sociopolitica nelle pratiche artistiche nere (\"sociopolitical iconography in Black art practice\").\nAttivit\u00e0.\nCuratore.\nIl lavoro curatoriale di Christine Eyene \u00e8 caratterizzato da un approccio multidisciplinare e coinvolge artisti internazionali di diverse provenienze e origini.\nA partire dal 2000 organizza all'Istituto francese di Rabat esposizioni degli artisti Christian Boltanski, Pierre Paulin, Alain Fleischer, Mona Hatoum e Shirin Neshat. Organizza una serie di progetti per Africa 05, Africa Remix, come redattrice delle biografie alla Hayward Gallery e consulente per \"Africa in Focus\" organizzato al Hackney Museum. Coordina \u201cStarbucks Africa 05 Festival\u201d organizzato a Londra, Birmingham e Manchester e organizza l'esposizione itinerante \"Design Made in Africa\" alla Brunei Gallery in collaborazione con CulturesFrance.\n\u00c8 stata curatrice delle esposizioni \"FOCUS \u2013 Contemporary Art Africa\" organizzato all'interno del programma di arte pubblica di Basilea (2010-2011), \"Reflections on the Self: Five African Women Photographers\" (\"Riflessioni sul S\u00e9: Cinque fotografe africane\", Hayward Touring, Gran Bretagna, 2011-2014) e \"La Parole aux Femmes\" (\"La parola alle donne\", organizzata a Dakar e itinerante in africa, 2011-2012). Nel 2011 \u00e8 responsabile della selezione africana per la terza edizione di \"Photoquai \u2013 Biennale des Images du Monde\" organizzata a Parigi e Gwanza e del \"Mois de la Photographie\" organizzato al Museo nazionale dello Zimbabwe ad Harare. Nel 2012 \u00e8 curatore della Biennale di Dakar 2010. Collabora con Autograph ABP.\n\u00c8 stata membro della giuria del Premio della Fondazione Blach\u00e8re all'interno degli Incontri africani della fotografia di Bamako nel 2007 e 2009 e della Biennale di Dakar del 2008 e della Biennale di Dakar del 2010. Fa parte del comitato di selezione di Art Moves Africa e Visa pour la Cr\u00e9ation dell'Istituto francese.\nCritica d'arte.\nCome critica d'arte Christine Eyene ha collaborato con le riviste Africultures, Art South Africa, Basler Zeitung, Manifesta Journal, Third Text e ha pubblicato saggi all'interno di cataloghi di esposizioni e pubblicazioni d'arte. Dal 2009 al 2010 \u00e8 critico d'arte e redactor del portale Creative African Network."}
{"id": "4005830", "revid": "599013", "url": "https://it.wikipedia.org/wiki?curid=4005830", "title": "South Beach (disambigua)", "text": ""}
{"id": "4005831", "revid": "738752", "url": "https://it.wikipedia.org/wiki?curid=4005831", "title": "Loggia dei Mercanti (Bologna)", "text": ""}
{"id": "4005832", "revid": "182396", "url": "https://it.wikipedia.org/wiki?curid=4005832", "title": "Commercio della civilt\u00e0 romana", "text": ""}
{"id": "4005835", "revid": "1358851", "url": "https://it.wikipedia.org/wiki?curid=4005835", "title": "Agricoltura della civilt\u00e0 romana", "text": "Lagricoltura nell'antica Roma non era solamente una necessit\u00e0, ma era anche idealizzata nella societ\u00e0 d'\u00e9lite come uno stile di vita. Cicerone considerava l'agricoltura come la migliore fra le occupazioni romane. Nel suo trattato \"Sui doveri\", dichiarava che: 'fra le occupazioni nelle quali il guadagno \u00e8 assicurato, nessuna \u00e8 migliore dell'agricoltura, n\u00e9 pi\u00f9 proficua, n\u00e9 pi\u00f9 piacevole, n\u00e9 pi\u00f9 consone all'uomo libero.' Quando uno dei suoi clienti fu deriso nella corte per aver preferito uno stile di vita rurale, Cicerone difese la vita di campagna come 'maestra di economia, operosit\u00e0 e giustizia' \"(parsimonia, diligentia, iustitia)\". Catone, Columella, Varrone e Palladio scrissero manuali sull'attivit\u00e0 agricola.\nLa coltivazione di base era il grano, e il pane era il pilastro di ogni tavola romana. Nel suo trattato \"De agricultura\" (\"Sull'agricoltura\", II secolo a.C.), Catone scrisse che la produzione migliore era il vigneto, seguito da: un giardino irrigato, una piantagione di salici, un uliveto, un pascolo, un campo di grano, alberi da foresta, un vitigno sostenuto da alberi, e infine un bosco di alberi da ghianda.\nNonostante Roma si appoggiasse alle risorse prodotte delle sue molte province ottenute con guerre e conquiste, i Romani pi\u00f9 ricchi svilupparono le terre in Italia per produrre una variet\u00e0 di prodotti. \"La popolazione della citt\u00e0 di Roma costituiva un grande mercato per l'acquisto degli alimenti prodotti nelle aziende agricole italiche\".\nLa propriet\u00e0 della terra era un fattore determinante nella distinzione fra l'aristocrazia e la plebe, e pi\u00f9 terra possedeva un romano, pi\u00f9 sarebbe stato importante nella citt\u00e0. I soldati erano spesso ricompensati con terreni dai comandanti sotto i quali servivano. Nonostante le aziende agricole dipendessero dal lavoro servile, uomini liberi e cittadini venivano assunti per supervisionare gli schiavi e assicurare che l'azienda funzionasse agevolmente.\nPratiche nell'agricoltura.\nNel V secolo a.C., le terre a Roma erano divise in piccoli appezzamenti a conduzione familiare. I Greci del periodo, per\u00f2, avevano iniziato ad usare la rotazione delle colture e ad avere grandi tenute. I contatti romani con Cartagine, la Grecia e l'est ellenistico, migliorarono i metodi dell'agricoltura romana, che raggiunse il suo apice in produzione ed efficienza fra l'et\u00e0 tarda della repubblica e l'inizio dell'impero Romano.\nLa dimensione delle aziende agricole a Roma poteva essere divisa in tre categorie. Le piccole propriet\u00e0 terriere potevano avere da 18 a 108 iugeri, dove uno iugero equivaleva a circa 0.65 acri o ad un quarto di ettaro. Le medie propriet\u00e0 avevano dagli 80 ai 500 iugeri. Le grandi propriet\u00e0 terriere (chiamate \"latifondi\") avevano oltre 500 iugeri.\nNell'epoca della tarda repubblica, il numero di latifondi aument\u00f2. I romani benestanti compravano la terra ai contadini della plebe che non riuscivano pi\u00f9 a guadagnarsi da vivere; infatti, dal 200 a.C., le Guerre Puniche chiamarono alle armi i contadini plebei per lunghi periodi di tempo.\nLe mucche provvedevano al latte, mentre i buoi e gli asini eseguivano il lavoro pesante nell'azienda agricola. Il latte delle pecore e capre era utilizzato nella produzione di formaggi, mentre le loro pelli erano considerate di valore. I cavalli non erano utilizzati per la maggior parte nell'agricoltura, ma usati dai ricchi nelle corse o nelle guerre. La produzione di zucchero si concentr\u00f2 sull'apicoltura, mentre alcuni Romani allevarono lumache come vivanda di lusso.\nI Romani utilizzavano quattro metodi di conduzione dei terreni agricoli: lavoro diretto eseguito dal proprietario e dalla sua famiglia; terreno affittato a terzi o mezzadria, che consisteva nella divisione dei prodotti fra il proprietario e il mezzadro; lavoro eseguito da schiavi posseduti da aristocratici e sottoposti ad un continuo supervisionamento; e altri arrangiamenti in cui la terra era ceduta in affitto ad un contadino.\nCatone il Vecchio (conosciuto anche come \"Catone il Censore\") fu politico e uomo di stato della seconda met\u00e0 dell'et\u00e0 repubblicana romana e descrisse il suo punto di vista su come dovesse essere condotto un lotto di terra di 100 iugeri. Sostenne che una tale azienda agricola dovesse avere: \"un caposquadra, la moglie del caposquadra, dieci braccianti, un conducente di buoi, un conducente di asini, un uomo in carica del boschetto di salici, un porcaro, per un totale di sedici persone; due buoi, due asini per il trasporto dei carri, un asino per il lavoro nel mulino.\" Disse anche che una azienda agricola dovesse avere: \"tre presse completamente equipaggiate, giare in cui raccogliere cinque vendemmie, per un ammontare di ottocento cullei, venti giare per il deposito degli scarti delle presse enologiche, altre venti per il grano, e coperture a parte per le giare, sei amphorae ricoperte per met\u00e0 da fibre, quattro amphorae rivestite di fibre, due imbuti, tre colini di vimini, [e] tre colini da immergere nei fiori, dieci giare per [il trattamento] del succo d'uva...\"\nCommercio.\nIl commercio fra le province dell'impero era florido, e tutte le regioni dell'impero erano perlopi\u00f9 economicamente indipendenti. Alcune province si specializzarono nella produzione del grano, altre in quella del vino e altre nella produzione di olio d'oliva, a seconda del tipo di terreno. Columella scrisse nel suo \"De re rustica\", \"Un terreno che sia pesante, calcareo e umido non \u00e8 inadatto alla crescita invernale di grano e farro. L'orzo non tollera nessun posto se non quelli secchi e non solidi.\"\nPlinio il Vecchio scrisse ampiamente sull'agricoltura nel suo \"Naturalis Historia\", dal XII al XIX libro, incluso il capitolo XVIII, \"La Storia Naturale del Grano\"\nAlcuni dei prodotti coltivati erano: il carciofo, la senape, il coriandolo, la rucola, l'erba cipollina, il porro, il sedano, il basilico, la pastinaca, la menta, la ruta, il timo, la barbabietola, il papavero, l'aneto, l'asparago, il ravanello, il cetriolo, la zucca, il finocchio, il cappero, la cipolla, lo zafferano, il prezzemolo, la maggiorana, il cavolo, la lattuga, il cumino, l'aglio, il fico, l'uva, l'albicocca \"armena\", le prugne, la mora e la pesca.\nIl geografo greco Strabone considerava la pianura del Po (nord Italia) la zona di maggior importanza economica perch\u00e9 \"tutti i cereali vanno bene, ad eccezione del miglio che ha la precedenza, poich\u00e9 il terreno \u00e8 cos\u00ec ben irrorato. La provincia dell'Etruria ha un terreno denso, buono per il grano. Il terreno vulcanico della Campania \u00e8 ottimo per la produzione di vino. In aggiunta alla conoscenza delle varie categorie di terreno, i Romani si interessarono inoltre a quale tipo di concime fosse pi\u00f9 adatto il terreno. Il miglior concime era quello del pollame, e quello di mucca uno dei peggiori. Il concime di pecora e di capra aveva anch'esso la sua valenza. Il concime d'asino era il migliore negli usi immediati, mentre quello di cavallo non andava bene nei campi di grano, ma secondo Marco Terenzio Varrone funzionava molto bene nei pascoli, perch\u00e9 \"aiutava l'intensa crescita di piante come l'erba\".\nEconomia.\nNell'impero romano, una famiglia di 6 persone doveva coltivare 12 iugeri/ 3 ettari di terreno per riuscire a soddisfare il bisogno nutrizionale minimo (senza animali). Se la famiglia possedeva animali come aiuto per la coltivazione della terra, erano allora necessari 20 iugeri. Lo stesso ammontare era necessario per la sussistenza se il terreno era coltivato usando il metodo della mezzadria, come nell'Africa Proconsolare del II secolo d.C., nel qual caso un terzo del raccolto totale andava al proprietario come pagamento dell'affitto (vedi Lex Manciana).\nQueste cifre si riferiscono solo ai livelli di sussistenza. \u00c8 chiaro che nelle provincie con surplus di produzione, questo veniva trasportato, per rifornire l'Annona di grano.\nPer i raccolti di grano, le cifre variano a seconda della fonte. Varrone menziona un rapporto di 10:1 raccolto-semenza per il grano come la norma per i proprietari terrieri ricchi. In alcune aree dell'Etruria, il raccolto poteva essere elevato fino a 15:1. Cicerone indica nel \"In Verrem\", un raccolto dell'8:1 come norma, e del 10:1 in raccolti eccezionalmente buoni. Paul Erdkamp menziona nel suo libro \"The Grain Market in the Roman Empire\", che Columella era probabilmente non obiettivo quando menziona il molto pi\u00f9 basso rapporto del 4:1. secondo Erdkamp, Columella voleva indicare che 'il grano offre poco profitto a confronto del vino. Il suo ragionamento lo induce ad esagerare la redditivit\u00e0 dei vigneti e allo stesso tempo a diminuire i raccolti ottenuti con la coltivazione del grano. Nel migliore dei casi, Columella riferisce una cifra affidabile per i terreni poveri; nel peggiore dei casi, la sua stima non \u00e8 assolutamente affidabile.\nUn'unit\u00e0 di misura agricola era conosciuta come \"\".\nL'Egitto era anch'esso importante nella produzione di grano per Roma. Di norma, carichi di grano egizio potevano ammontare fino a 20 milioni di modii o pi\u00f9 all'anno. Questo numero pu\u00f2 essere trovato nell'Epitome de Caesaribus. 20 milioni di modii di grano erano sufficienti per sfamare met\u00e0 o due terzi di Roma.\nPlinio il Giovane disse che Roma sarebbe in grado di sopravvivere anche senza il grano egiziano nella suo orazione nel \"Panegyricus\" del 100 d.C., dopo che nel 99 ci fu una crisi nel raccolto egizio dovuta a scarse precipitazioni.\nPlinio il Giovane dichiar\u00f2 che:'per molto tempo si era creduto che Roma avrebbe potuto essere sfamata e mantenuta grazie all'aiuto egizio'. Affermazione da lui ribattuta con:'Adesso [che] abbiamo restituito al Nilo le sue ricchezze... il suo compito non quello di permettere a noi di cibarsi ma di pagare un giusto tributo.\nMeccanizzazione.\nI Romani migliorarono la crescita del grano innaffiando le piante con l'utilizzo degli acquedotti ed esistono prove sempre maggiori che parte del processo era meccanizzato. Per esempio, ci fu un ampio utilizzo di mulini in Gallia e a Roma per trasformare il grano in farina. I resti pi\u00f9 impressionanti ancora esistenti si trovano a Barbegal, nel sud della Francia, vicino ad Arles. Sedici mulini ad acqua divisi in due colonne venivano nutriti dall'acquedotto principale di Arles, nel quale l'efflusso d'acqua del primo riforniva il successivo della serie. I mulini apparentemente operarono dalla fine del primo secolo d.C. fino alla fine del III secolo. La portata dei mulini \u00e8 stata stimata attorno alle 4.5 tonnellate di farina giornaliere, sufficienti a rifornire di pane i 12\u00a0500 abitanti che occupavano la citt\u00e0 di Arelate a quel tempo.\nLa ruota idraulica verticale era ben conosciuta ai Romani, descritta da Vitruvio nel suo \"De Architectura\" del 25 a.C., e menzionata da Plinio il Vecchio nella sua \"Naturalis Historia\" del 77 d.C. Esistono anche riferimenti successivi a mulini ad acqua galleggianti da Bisanzio e di segherie sul fiume Moselle da parte del poeta Ausonio. L'uso di mulini ad acqua sequenziali fu largamente utilizzato nelle miniere romane.\nCi sono evidenze dirette da bassorilievi sull'utilizzo di una qualche tipo di mietitura automatica nella raccolta di grano maturo. Si crede che o i Romani o i Celti prima di loro, inventarono la mietitrice meccanica o meglio una sua rudimentale antesignana, che tagliava o strappava le spighe lasciando il gambo a terra, ed era spinta da buoi o cavalli. Plinio il vecchio menziona questo congegno nella \"Naturalis Historia\" XVIII, 296. La macchina era stata dimenticato nel Medioevo, quando si ritorn\u00f2 all'utilizzo di falci e falcetto per i raccolti.\nAcquisizione di un terreno.\nAristocratici e plebei insieme potevano acquisire terreni da coltivare in tre metodi. Il pi\u00f9 comune era comprare il terreno. Nonostante alcuni plebei possedessero piccole propriet\u00e0 terriere, queste erano spesso troppo costose e difficili da mantenere. Per questo motivo, questi terreni venivano venduti a qualcuno nell'aristocrazia che possedevano le risorse finanziarie necessarie per mantenerli. Anche se esistevano delle terre pubbliche destinate alla gente comune, gli aristocratici tendevano a comprare anche quei terreni, causando gravi tensioni tra le due classi. 'Lo sfratto di massa dei poveri da parte dei ricchi sostenne la tensione politica e le guerre civili dell'ultimo secolo della Repubblica romana.' Un altro metodo era l'acquisizione di terre come ricompensa per essere andato in guerra. Ai soldati di grado elevato che ritornavano dalla guerra venivano spesso concessi piccoli terreni di terreno pubblico o di lande nelle province come metodo di pagamento per i loro servizi. L'ultimo metodo per ottenere terreni era attraverso l'eredit\u00e0. Un padre poteva lasciare i suoi terreni alla sua famiglia, solitamente al proprio figlio, in caso della sua morte. I testamenti specificavano chi dovesse riceve i terreni come metodo per assicurarsi che altri cittadini non tentassero di sottrarre la terra alla famiglia del deceduto.\nL'aristocrazia e la terra.\nNonostante alcune piccole parti dei terreni fossero di propriet\u00e0 della bassa classe sociale e dei soldati, la maggior parte della terra era controllata dalla classe nobiliare di Roma. La propriet\u00e0 della terra era solo uno delle molte distinzioni che separava l'aristocrazia dalla classe plebea. L'aristocrazia voleva riorganizzare le piccole propriet\u00e0 in terreni molto pi\u00f9 grandi e redditizi per competere con gli altri nobili. Era considerato un punto d'onore non solo possedere il pi\u00f9 grande pezzo di terra, ma anche terra che crescesse prodotti di alta qualit\u00e0. Come Marco Porcio Catone scrisse:'quando volevano lodare un uomo onorevole la loro lode prendeva questa forma: \"buon marito buon agricoltore\"; \u00e8 dalla classe agricola che gli uomini pi\u00f9 coraggiosi e i soldati pi\u00f9 resistenti escono. I prodotti coltivati cambiavano a seconda delle stagioni, visto che si cercava di ottenere il miglior risultato possibile sotto le migliori condizioni possibili. Catone discusse molte dei principali obiettivi dell'agricolture e su come individuare un grande pezzo di terra. Egli nota che un bravo agricoltore deve prendere il suo tempo nell'esaminare la terra, osservando ogni pi\u00f9 piccolo dettaglio. Non sono il terreno doveva essere perfetto per l'acquisto, ma anche i vicini dovevano mantenere le loro propriet\u00e0 perch\u00e9: \"se l'area fosse buona, dovrebbero tenerla in buone condizioni\". Privati che cercavano di comprare un terreno dovevano anche tenere in considerazione il clima della regione, la condizione del terreno e quando vicino si trovava da una citt\u00e0 o da un porto. Una prudente pianificazione veniva usata in ogni aspetto del possesso e del mantenimento di un terreno nella cultura romana.\nGestire una tenuta agricola a Roma.\nMentre l'aristocrazia possedeva la maggior parte delle terre a Roma, loro stessi non erano spesso presenti nelle fattorie. Con obbligazioni da senatori, generali, e soldati in guerra, molti degli attuali proprietari terrieri spendevano molto poco tempo a lavorare i loro terreni. Questi venivano invece mantenuti da schiavi e da liberti pagati per sorvegliare questi schiavi. I supervisori avevano molte responsabilit\u00e0 che coincidevano con il mantenimento della terra. Erano responsabili dell'assicurarsi che gli schiavi fossero tenuti occupati e di risolvere i conflitti fra loro. Un supervisore doveva essere affidabile e degno di fiducia, in modo tale che il proprietario sapesse che la persona che avevano assunto non cercassero di provare a rubare nessuno dei prodotti del raccolto. I supervisori dovevano inoltre assicurarsi che sia i servi che gli schiavi venissero alloggiati e sfamati in modo giusto, e che venissero assegnati loro lavoro in modo equo ed efficiente. Dovevano assicurarsi che qualsiasi ordine dato dal proprietario terriero venissero seguito diligentemente e che tutti nella fattoria onorassero gli dei in modo rispettoso, cosa che i Romani credevano fosse necessario per assicurarsi un raccolto abbondante. Una buona evidenza di come questo sistema fosse organizzato \u00e8 visibile nella Lex Manciana\nLa maggior parte del lavoro era svolta da servi e schiavi. Gli Schiavi erano la principale forza lavoro. Nella societ\u00e0 romana, esistevano 3 metodi per ottenere uno schiavo. Il primo, e possibilmente il pi\u00f9 comune, metodo per ottenere uno schiavo era di comprarne uno al mercato. Gli schiavi venivano comprati alle aste e comprati dai mercanti di schiavi o scambiati tra mercanti di schiavi. Un altro metodo nel quale gli schiavi venivano acquisiti era attraverso le conquisti in guerra. Come Keith Hopkins spiega nei suoi scritti, molti proprietari andavano in guerra e tornavano con dei prigionieri. Questi prigionieri venivano poi riportati in territorio romano e venivano poi venduti ad un altro cittadino o fatti lavorare nella fattoria di colui che gli aveva imprigionati. L'ultimo metodo per ottenere uno schiavo era attraverso la nascita: se una schiava dava alla nascita un bambino, quel bambino diveniva propriet\u00e0 del proprietario di quella schiava. Schiavi erano relativamente facili da usare perch\u00e9 erano considerati propriet\u00e0; il loro trattamento dipendeva dall'umanit\u00e0 dei loro proprietari, che incontravano le esigenze dei loro schiavi con quello che volevano spendere, non quello che dovevano. I supervisori motivavano gli schiavi imponendo punizioni ed elargendo ricompense. 'Se il supervisore si opponeva ai crimini, loro non gli avrebbero pi\u00f9 fatti; se invece gli faceva permettere, il padrone non doveva lasciarlo andare impunito.' nonostante la crudelt\u00e0 totale nei confronti di schiavi fosse considerato un segno di cattivo carattere nella cultura romana, c'erano pochi limiti alle punizioni che un supervisore o proprietario di schiavi potevano infliggere.\nProblemi con gli agricoltori.\nGli agricoltori romani affrontarono molti di quei problemi che afflissero gli agricoltori fino ai tempi moderni, compresi: l'imprevedibilit\u00e0 del tempo, alluvioni, e parassiti. Gli agricoltori dovevano inoltre essere diffidenti nell'acquisto di terre troppo distanti da una citt\u00e0 o un porto, per via delle guerre e dei conflitti per le terre. Dato che Roma era un vasto impero che conquist\u00f2 molte terre, ebbe molti nemici, formati anche da individui le quali terre erano state sottratte. Questi spesso perdevano i loro territori a vantaggio di invasori che gli avrebbero poi sostituiti e cercato di gestire le fattorie loro stessi. Anche se i soldati romani vennero frequentemente in aiuto degli agricoltori e tentavano di recuperare la terra, queste battaglie spesso risultavano nel danneggiamento o la distruzione delle propriet\u00e0. I proprietari terrieri dovettero a volte anche affrontare le ribellioni degli schiavi. 'In aggiunta all'invasione dei Cartaginesi e delle trib\u00f9 celtiche, ribellioni di schiavi e guerre civili che vennero ripetutamente combattute su suolo italico, tutte contribuirono alla distruzione delle tradizionali propriet\u00e0 agricole. (pg. 4)\nInoltre, mentre l'agricoltura romana declinava, le persone adesso giudicavano gli altri dalla loro ricchezza invece che dal loro carattere.\nBibliografia.\nKD White's \"Roman Farming\" compila informazioni su autori romani e indirizza tutti gli aspetti dell'agricoltura romana usando dettagliati grafici del terreno, termini tecnici d'agricoltura, allevamento di animali a Roma, e una descrizione del sistema di rotazione del grano. Il libro di KD White \"Farm Equipment of the Roman World\" include diagrammi degli attrezzi utilizzati in agricoltura dai romani. Paul Erdkamp \"The Grain Market in the Roman Empire\" descrive l'economia dell'agricoltura e il marketing dell'antichit\u00e0."}
{"id": "4005837", "revid": "1442080", "url": "https://it.wikipedia.org/wiki?curid=4005837", "title": "Cincinnati Open 1981 - Doppio femminile", "text": "Il doppio femminile del torneo di tennis Cincinnati Open 1981, facente parte del WTA Tour 1981, ha avuto come vincitrici Kathy Jordan e Anne Smith che hanno battuto in finale Martina Navr\u00e1tilov\u00e1 e Pam Shriver 1-6, 6-3, 6-3."}
{"id": "4005840", "revid": "115183032", "url": "https://it.wikipedia.org/wiki?curid=4005840", "title": "Metallurgia della civilt\u00e0 romana", "text": "La lavorazione dei metalli era conosciuta dalla popolazione della moderna Italia fin dall'Et\u00e0 del bronzo. Gi\u00e0 dall'86 a.C., Roma aveva espanso il suo controllo sopra un'immensa parte del Mediterraneo, che includeva nove province: dall'Italia alle sue isole, alla Spagna, alla Macedonia, all'Africa, all'Asia Minore, alla Siria e alla Grecia. Per la fine del regno dell'Imperatore Costantino I, l'Impero romano si era ulteriormente espanso, fino a comprendere parte della Britannia, l'Egitto, tutta la parte della Germania a ovest del Reno, la Dacia, Norico, la Giudea, l'Armenia, l'Illyricum e la Tracia. E mentre l'impero cresceva, anche il suo bisogno di metalli cresceva con esso.\nLa stessa Italia centrale non era ricca di minerali metalliferi, portando alla creazione di reti commerciali per soddisfare la richiesta di metalli della Repubblica. I primi Italiani ebbero qualche accesso alle miniere in Toscana e nelle regioni settentrionali della penisola (Gallia Cisalpina), oltre all'isola d'Elba e la Sardegna. Con la conquista dell'Etruria nel 275 a.C. e delle seguenti acquisizioni dovute alle guerre puniche, Roma ebbe l'opportunit\u00e0 di espandersi oltre, nella Gallia Transalpina e nella penisola iberica, entrambe ricche di risorse minerarie. All'apice dell'Impero romano, Roma utilizz\u00f2 risorse minerarie che andavano dalla Mauretania Tingitana (nord-ovest Africa) fino all'Egitto, dall'Arabia alla parte nord dell'Armenia, dalla Galazia alla Germania, dalla Britannia alla penisola iberica, comprendendo tutte le coste del Mar Mediterraneo. La Britannia, l'Iberia, la Dacia e Norico erano tutte regioni di particolare importanza, dato che erano ricche di depositi minerali, e divennero grandi centri di sfruttamento di risorse.\nCi sono prove che dopo la met\u00e0 della durata dell'Impero ci fu un grande e improvviso declino dell'estrazione mineraria. Questo si riflesse in altri commerci e industrie, e sembra che il declino dell'economia sia stato il penultimo passo per la caduta di Roma stessa. Nonostante molte teorie siano state fatte riguardo a cosa abbia causato la dissoluzione dell'Impero Romano, \u00e8 probabile che essa sia stata causata da una combinazione di pi\u00f9 fattori, che includono: l'irrequietezza delle popolazioni \"barbare\" lungo i confini imperiali, amministrazioni fallaci nelle provincie esterne, e l'aumento delle tasse nelle provincie per finanziare la decadenza di Roma.\nUna delle pi\u00f9 importanti fonti di informazioni romane \u00e8 la \"Naturalis historia\" di Plinio il Vecchio, che mor\u00ec nel 79 d.C. nell'eruzione del Vesuvio. Molti libri della sua enciclopedia trattano di metalli e minerali metalliferi, compresa la loro regolarit\u00e0, importanza e sviluppo (sul territorio).\nTipi di metalli usati.\nMolti dei primi artefatti in metallo che gli archeologi hanno identificato sono stati utensili o armi, oltre a oggetti usati come ornamenti, come per esempio gioielli, come quelli della famosa \"The Migdale Hoard\". Questi primi oggetti in metallo erano creati con i metalli pi\u00f9 malleabili; rame, oro, e piombo in particolare, come metalli trovati in natura, ganghe o ricavati da estrazione termale, ammorbiditi successivamente da calore minimo. Mentre la tecnologia avanz\u00f2 fino al punto di creare rame di sorprendente purezza, la maggior parte del metallo dell'antichit\u00e0 era costituito in leghe, della quale la pi\u00f9 importante era il bronzo, una lega di rame e stagno. Le leghe sono unioni di metalli differenti create o per fusione (in altiforni) o per forgiatura. \u00c8 importante notare che un minerale metallico non costituisce necessariamente una lega; questo \u00e8 un insieme di minerali e metalli in lega. Con l'evoluzione della tecnologia metallurgica (lavorazione al maglio, fusione (in altiforni o meno), arroventamento o torrefazione, coppellazione, plasmatura, forgiatura, etc.), nuovi metalli furono intenzionalmente inclusi nel repertorio della metallurgia.\nAll'apice dell'Impero romano, i metalli in uso comprendevano: oro, argento, bronzo, stagno, piombo, zinco, ferro, mercurio, arsenico, antimonio. Nell'et\u00e0 del bronzo, i metalli venivano usati in base a diversi criteri fisici: esteticit\u00e0, durezza, colore, sapore/odore (per utensili da cucina), timbro (strumenti), resistenza alla corrosione, peso, e altri innumerevoli fattori. Era possibile creare inoltre molte leghe, studiate per cambiare intenzionalmente le propriet\u00e0 del metallo; per esempio, la lega formata da una predominanza di ferro unito con piombo renderebbe pi\u00f9 duro il tenero stagno, formando peltro, utile nella creazione di utensili da cucina e nelle posate.\nProvenienza dei metalli.\nL'Iberia (attuale Spagna e Portogallo), era una delle maggiori, se non la pi\u00f9 ricca, delle province romane in termini di minerali, dal primo secolo a.C.. Conteneva giacimenti di minerali (oro, argento, bronzo, stagno, piombo, ferro, e Mercurio), ed era quindi molto ricca di risorse. I Romani realizzarono questo, come \u00e8 evidente dall'estrazione e elaborazione di minerali su larga scala nella regione. Dalla sua acquisizione durante le guerre puniche alla caduta di Roma, l'Penisola iberica continu\u00f2 a produrre una quantit\u00e0 considerevole di metalli per i Romani.\nSimilmente, la Britannia, era anch'essa molto ricca di metalli. L'oro veniva estratto a Dolaucothi, nel Galles, il rame e lo stagno nella Cornovaglia, mentre il piombo nei Monti Pennini, Mendip Hills e nel Galles. Studi significativi sono stati fatti sulla produzione di ferro nella Britannia romana; l'uso di ferro in Europa venne intensificato dai Romani, e fu parte dello scambio di idee fra culture. Fu l'importanza che i romani attribuirono al ferro che permise il completamento del cambio in quelle culture nell'et\u00e0 del ferro che usavano ancora prevalentemente bronzo al ferro.\nNorico, provincia romana posizionata sul territorio dell'attuale Austria, era talmente ricca di oro e minerali ferrosi, che Plinio, Strabone, e Ovidio lodarono i suoi munifici depositi. Il principale prodotto ricavato era il ferro, ma anche l'oro dei depositi alluvionali era tenuto in considerazione. Questa provincia era stata assimilata nell'Impero romano dopo una lunga serie di duraturi trattati di pace, che iniziarono nel 181 a.C. con la colonizzazione romana di Aquileia, grande centro di scambio fra le due nazioni. Dal 15 a.C., Norico divenne ufficialmente una provincia dell'Impero, e il commercio di metalli prosper\u00f2 ben oltre il V secolo d.C. Alcuni studiosi reputano che l'arte della forgiatura del ferro possa non essere stata necessariamente creata dai romani, ma che invece fosse stata ben sviluppata in questa area e che fossero state le popolazioni di Norico a ricordare ai Romani l'utilit\u00e0 del ferro. Per esempio, delle tre forme del ferro (ferro battuto, acciaio, e morbido), le forme in cui vennero esportate maggiormente furono quella del ferro battuto (contenente una piccola percentuale uniformemente distribuita di scorie) e dell'acciaio (carbonato di ferro), dato che il ferro puro era troppo malleabile per funzioni come il ferro battuto o l'acciaio.\nLa Dacia, situata nella Transilvania, fu conquistata nel in 107 d.C. per l'acquisizione delle risorse nella regione a vantaggio di Roma. La quantit\u00e0 di oro che entr\u00f2 nelle casse romane fu talmente elevate che fece scendere il valore dell'oro. Anche l'estrazione del ferro fu d'importanza per la regione. Conquistata dalla potenza militare, la sfortunata differenza fra le miniere di Norico e quelle della Dacia fu la presenza di popolazioni schiave utilizzate come forza lavoro. Nonostante ci\u00f2, dopo circa due secoli dopo la conquista della Dacia, i romani si ritirarono, e, la popolazione, essendosi adattata alla cultura romana, continu\u00f2 in una versione di romanizzazione.\nTecnologia.\nLa prima fra le manipolazioni del metallo fu probabilmente la lavorazione al maglio, dove il rame veniva battuto in sottili lamine. L'arricchimento dei minerali, chiamato anche processo del 'rendere migliore', poteva essere eseguito sul minerale (se si avevano un numero sufficiente di frammenti di metallo separati dal minerale) o dopo la fusione, quando aggregazioni di metallo formatisi dal minerale fuso potevano essere raccolte dalle scorie raffreddate. Fondere metalli arricchiti ha permesso inoltre ai metallurgisti dell'epoca l'uso di calchi e stampi, per creare modelli di metallo fuso. Molte delle tecniche metallurgiche sviluppate nell'Et\u00e0 del Bronzo erano ancora in uso durante il periodo romano. La purificazione per fusione\u2014il processo di usare calore per separare le scorie dal metallo, la fusione in altiforni\u2014 usata, in un ambiente riscaldato a ridotto contenuto di ossigeno, per separare gli ossidi di metallo in metallo e biossido di carbonio (anidride carbonica), l'arroventamento o torrefazione\u2014processo che consiste nell'utilizzo di un ambiente ricco di ossigeno per isolare ossido di zolfo da ossido di metallo che poi possono essere fusi in altiforni, l'uso di stampi\u2014che consisteva nel versare metallo liquido in uno stampo per creare un oggetto, la lavorazione al maglio\u2014usare forza bruta per creare lamine sottili che potevano essere ricotte o formate, e la coppellazione\u2014separazione di diverse leghe per isolare uno specifico metallo\u2014 tutte queste tecniche erano state ben assimilate(Zwicker 1985). Nonostante ci\u00f2, i Romani fornirono pochi nuovi avanzamenti tecnologici oltre l'utilizzo del erro e della coppellazione e la granulazione nella separazione di leghe d'oro.\nMentre l'oro trovato in natura fosse comune, talvolta il minerale grezzo poteva contenere piccole quantit\u00e0 d'argento e rame. I Romani utilizzarono un sofisticato sistema per separare questi preziosi metalli. L'uso della coppellazione, un processo sviluppato prima dell'ascesa di Roma, consentiva l'estrazione del rame dall'oro e dall'argento, o una lega chiamata electrum. Per poter separare l'oro e l'argento, per\u00f2, i Romani dovettero granulare la lega, versando il metallo liquido fuso in acqua fredda, e quindi messi i granuli in ul altoforno con sale, separando l'oro dal chimicamente alterato cloruro d'argento. Usarono un medesimo procedimento per estrarre argento dal piombo.\nSe la produzione romana si estese ampiamente in molti modi, l'evidenza di diversi tipi di fornace non \u00e8 forte, alludendo alla tendenza nelle periferie di continuare con le loro tecnologie del passato, riguardo alle fornaci. Per completare alcune delle pi\u00f9 complicate tecniche metallurgiche, si dovevano utilizzare una certa serie di componenti necessari per la metallurgia romana: minerali metalliferi, una fornace di tipo non meglio specificato con una fonte di ossigeno (per Tylecote sono \u00e8 da identificarsi nei mantici) e un metodo per limitare il suddetto ossigeno (un coperchio o una cappa), una fonte di combustibile (carbone dal legno o occasionalmente torba), stampi e/o magli e incudini per modellare, l'uso di crogioli per separare metalli (Zwicker 1985), e, nello stesso modo, di forni a coppella\nMeccanizzazione.\nCi sono prove dirette che meccanizzarono almeno parte del processo estrattivo, usando la forza dell'acqua creata dai mulini ad acqua per macinare il grano e segare il legname o la pietra, per esempio. Una serie di sedici di queste prominenti ruote sono ancora visibili a Barbegal nei pressi di Arles, risalenti al I secondo d.C. o possibilmente di et\u00e0 ancora pi\u00f9 antica, con l'acqua fornita direttamente dall'acquedotto principale di Arles. \u00c8 probabile che i mulini rifornissero di farina Arles e le altre citt\u00e0 limitrofe. Diversi mulini per il grano esistevano anche sul Gianicolo a Roma.\nAusonio attesta l'utilizzo di mulini ad acqua per tagliare le pietre nel suo poema Mosella nel IV secolo d.C. Avrebbero potuto facilmente adattare la tecnologia per frantumare i minerali grezzi usando un maglio a contraccolpo, e proprio questo \u00e8 menzionato da Plinio il Vecchio nelle sue Naturalis historia (circa 75 d.C.), ed esistono evidenze dell'applicazione di questo metodo a Dolaucothi. Le miniere d'oro romane si svilupparono dopo circa il 75 d.C. Questi metodi sopravvissero fino al periodo medioevale, come descritto e illustrato da Georg Agricola nel suo \"De Re Metallica\".\nUsarono inoltre il mulino ad acqua inverso per il drenaggio delle miniere, con le parti prefabbricate e numerate per facilit\u00e0 di assemblaggio. Molteplici serie di queste ruote sono state trovate in Spagna nelle miniere di rame di Rio Tinto e un frammento di una ruota a Dolaucothi nel sud del Galles. \u00c8 possibile ammirare una ruota incompleta trasportata dalla Spagna nel British Museum a Londra.\nProduzione.\nL'invenzione, e la sua diffusa applicazione, dell'estrazione idraulica, e di una tecnica che utilizza un naturale flusso d'acqua per disintegrare, e poi trasportare i materiali concentrati attraverso un canale, aiutata dalla capacit\u00e0 dei romani di pianificare operazioni minerarie su larga scala, permise a varie basi l'estrazione di metalli preziosi su una scala proto-industriale raramente raggiunta prima della rivoluzione industriale.\nI combustibili largamente pi\u00f9 utilizzati per le operazioni di forgiature e fusione, oltre a fini di riscaldamento, erano il legname e particolarmente il carbone, che era quasi due volte pi\u00f9 efficiente. Inoltre, il carbone venne estratte in alcune regioni con una certa estensione: quasi tutte le principali miniere di carbone nella Britannia romana furono sfruttate dalla fine del II secolo d.C., e si sviluppo un fiorente commercio lungo le sue coste, che si estese sulle coste continentali Renania, dove il carbone bituminoso era gi\u00e0 usato nella fusione in altiforni dei minerali ferrosi.\nFabbricazione di oggetti.\nI romani usarono molti metodi per creare oggetti metallici, come la terra sigillata, stampi che venivano fatti creando un modello della forma desiderata (che fossero di legno, cera, o metallo), il quale veniva poi premuto contro uno stampo d'argilla. Nel caso di un modello fatto di cera o metallo, una volta cotta, la ceramica poteva essere riscaldata e la cera o metallo fusi fino a che poteva colare dallo stampo (questo processo che utilizza la cera veniva chiamato della \u201ccera persa\u201c). Facendo colare del metallo nell'apertura, copie esatte di un oggetto potevano essere create. Questo processo forn\u00ec la creazione di una linea di oggetti abbastanza uniforme. Questo non per suggerire che la creativit\u00e0 dei singoli artigiani non prosegu\u00ec; piuttosto, i pezzi unici creati a mano, furono normalmente il lavoro di piccoli, rurali lavoratori di metallo, nelle periferie di Roma, usando tecniche locali.\nCi sono prove archeologiche lungo tutto l'Impero, che dimostrano la larga scala degli scavi e delle rotte commerciali concernenti i metalli. Con i Romani venne il concetto di produzione di massa; questo \u00e8 verosimilmente il pi\u00f9 importante aspetto dell'influenza romana negli studi della metallurgia. Tre sono in particolare gli oggetti prodotti \"en masse\", conservati nei documenti archeologici durante l'Impero romano: spille chiamate fibulae, indossate sia da uomini che da donne (Bayley 2004), monete, e lingotti (Hughes 1980). Questi oggetti di tendenza possono aiutare gli archeologi a tracciare anni di comunicazione, commercio, e anche cambiamenti storico/stilistici durante i secoli del potere di Roma.\nRamificazioni sociali.\nSchiavit\u00f9.\nQuando il costo di produzione di schiavi divenne troppo alto per giustificare gli schiavi che lavoravano nelle molte miniere lungo tutto l'impero intorno al II secolo, un sistema di servit\u00f9 a contratto venne introdotte per i detenuti. Nel 369 d.C. una legge venne reintegrata dovuta alla chiusura di molte miniere profonde; Adriano aveva precedentemente dato il controllo delle miniere a proprietari privati, cos\u00ec che i lavoratori venivano assunti invece che fatti lavorare con la forza. Con l'istituzione di questo sistema i profitti aumentarono. Nel caso di Norico, ci sono prove archeologiche di lavoro svolto da uomini liberi nel commercio del metallo e nella estrazione, sotto segno di graffiti sulle mura di alcune miniere. In questa provincia, a molti uomini fu concessa la cittadinanza romana per i loro contributi nell'approvvigionamento di metallo per l'impero. Si noti inoltre che sia le miniere private che quelle governative operarono simultaneamente.\nEconomia.\nDalla formazione dell'impero romano, Roma fu quasi completamente una economia chiusa, indipendente dalle importazioni, anche se merci esotiche dall'India e dalla Cina erano grandemente apprezzate. Includevano gemme, seta e spezie. Le risorse necessarie al sostegno dell'impero romano erano prodotte internamente; nonostante questo, l'impero supportava il commercio con le potenze straniere. Grazie al ritrovamento di lingotti e monete romane durante il mondo antico (Hughes 1980), la metallurgia ha rifornito gli archeologi di cultura materiale, con la quale possiamo vedere l'estensione del mondo romano."}
{"id": "4005842", "revid": "1442080", "url": "https://it.wikipedia.org/wiki?curid=4005842", "title": "Avon Championships of Detroit 1981 - Doppio", "text": "Il doppio del torneo di tennis Avon Championships of Detroit 1981, facente parte del WTA Tour 1981, ha avuto come vincitrici Rosie Casals e Wendy Turnbull che hanno battuto in finale Hana Mandl\u00edkov\u00e1 e Betty St\u00f6ve 6\u20134, 6\u20132."}
{"id": "4005848", "revid": "2730", "url": "https://it.wikipedia.org/wiki?curid=4005848", "title": "Avon Championships of California 1981 - Doppio", "text": "Il doppio del torneo di tennis Avon Championships of California 1981, facente parte del WTA Tour 1981, ha avuto come vincitrici Rosie Casals e Wendy Turnbull che hanno battuto in finale Martina Navr\u00e1tilov\u00e1 e Virginia Wade 6\u20131, 6\u20134."}
{"id": "4005852", "revid": "1442080", "url": "https://it.wikipedia.org/wiki?curid=4005852", "title": "Avon Championships of Seattle 1981 - Doppio", "text": "Il doppio del torneo di tennis Avon Championships of Seattle 1981, facente parte del WTA Tour 1981, ha avuto come vincitrici Rosie Casals e Wendy Turnbull che hanno battuto in finale Sue Barker e Ann Kiyomura 6-1, 6-4."}
{"id": "4005854", "revid": "1442080", "url": "https://it.wikipedia.org/wiki?curid=4005854", "title": "Avon Championships of Los Angeles 1981 - Doppio", "text": "Il doppio del torneo di tennis Avon Championships of Los Angeles 1981, facente parte del WTA Tour 1981, ha avuto come vincitrici Susan Leo e Kim Sands che hanno battuto in finale Peanut Louie e Marita Redondo 6-1, 4-6, 6-1."}
{"id": "4005857", "revid": "1442080", "url": "https://it.wikipedia.org/wiki?curid=4005857", "title": "Avon Championships of Dallas 1981 - Doppio", "text": "Il doppio del torneo di tennis Avon Championships of Dallas 1981, facente parte del WTA Tour 1981, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Kathy Jordan e Anne Smith 7\u20135, 6\u20134."}
{"id": "4005858", "revid": "1442080", "url": "https://it.wikipedia.org/wiki?curid=4005858", "title": "Campionato europeo di pallavolo femminile Under-19 1986", "text": "Il Campionato europeo di pallavolo femminile Under-19 1986 si \u00e8 svolto dal 17 al 24 agosto 1986 a Sofia e Pernik, in Bulgaria. Al torneo hanno partecipato 12 squadre nazionali europee e la vittoria finale \u00e8 andata per la decima volta consecutiva all'URSS.\nGironi.\nDopo la prima fase a gironi, le prime due classificate hanno acceduto al girone per il primo posto, conservando il risultato dello scontro diretto; le ultime due classificate hanno acceduto al girone per il settimo posto, conservando il risultato dello scontro diretto.\nPodio.\nCampione.\nURSS(Decimo titolo)\nSecondo posto.\nGermania Est\nTerzo posto.\nBulgaria"}
{"id": "4005860", "revid": "1442080", "url": "https://it.wikipedia.org/wiki?curid=4005860", "title": "Avon Championships of Boston 1981 - Doppio", "text": "Il doppio del torneo di tennis Avon Championships of Boston 1981, facente parte del WTA Tour 1981, ha avuto come vincitrici Barbara Potter e Sharon Walsh che hanno battuto in finale Joanne Russell e Virginia Ruzici 6\u20137, 6\u20134, 6\u20133."}
{"id": "4005870", "revid": "461603", "url": "https://it.wikipedia.org/wiki?curid=4005870", "title": "Distretto di Bragan\u00e7a", "text": ""}
{"id": "4005886", "revid": "179980", "url": "https://it.wikipedia.org/wiki?curid=4005886", "title": "FC Nurnberg", "text": ""}
{"id": "4005890", "revid": "124524509", "url": "https://it.wikipedia.org/wiki?curid=4005890", "title": "Thomas Heurtaux", "text": "Caratteristiche tecniche.\nDifensore centrale di piede destro dotato di una buona tecnica, non disdegna lanci interessanti o avanzate palla al piede. Buon fisico, reso pi\u00f9 importante di quello che \u00e8 dalla grinta che Heurtaux mette in campo, grinta che mette nelle sue scivolate, spesso ben fatte, specialmente per fermare i tiri. Non \u00e8 molto veloce o agile ma colma in parte queste mancanze con la sua esplosivit\u00e0.\nCarriera.\nClub.\nCherbourg e Caen.\nCresciuto nelle giovanili del Caen, il 2 luglio 2008 viene ceduto in prestito al Cherbourg in Championnat National (terza serie francese): nella stagione colleziona 25 presenze ed una rete in Campionato ed una gara di Coupe de France.\nNel 2009, dopo esser rientrato dal prestito, arriva il giorno del suo debutto in prima squadra: il 10 agosto esordisce in occasione della partita di Ligue 2 vinta per 1 a 0 contro il Nantes, giocando gli interi 90 minuti. In stagione prende parte a 30 gare di Ligue 2, di cui ben 27 da titolare, contribuendo in maniera importante alla vittoria da parte del Caen del Campionato di seconda divisione venendo cos\u00ec promosso in Ligue 1 per la stagione successiva.\nLa sua prima stagione in Ligue 1 lo vede schierato in campo in 31 gare, ottenendo la sua prima espulsione in carriera il 15 gennaio 2011, durante la partita giocata con il Brest. Conclude la sua seconda stagione con il Caen con il totale di 34 gare disputate.\nLa stagione seguente lo vede sbloccarsi a livello realizzativo infatti in 36 gare di Campionato riesce a segnare ben 5 gol: il primo il 28 agosto contro il Rennes, poi altre 4 reti contro Stade Brestois (15 ottobre 2011), PSG (il 29 ottobre e il 17 marzo 2012) e il 2 maggio contro il Lorient.\nUdinese.\nIl 25 maggio 2012 il direttore sportivo dell'Udinese Fabrizio Larini annuncia il tesseramento del giocatore per la stagione successiva. Esordisce con la nuova maglia il 25 agosto 2012 nella prima giornata di campionato in cui i \"friulani\" vengono sconfitti in trasferta dalla Fiorentina. La sua prima stagione in Italia lo vede schierato in campo per 20 volte, di cui 2 di UEFA Europa League nella quale esordisce il 22 novembre contro il Futbol'nyj Klub An\u017ei.\nIl 1\u00ba settembre 2013 mette a segno il suo primo gol col club bianconero nella partita di campionato Udinese- (3-1). Realizza in stagione altre 3 reti contro la Fiorentina (24 novembre 2013), il Napoli (7 dicembre 2013) e il Livorno (21 dicembre). Conclude l'annata 2013-2014 con 39 gare e 4 gol totali tra Serie A, Coppa Italia ed Europa League.\nNel 2014-2015 realizza un'altre rete, il 29 settembre contro il , in 28 gare tra Serie A e Coppa Italia. La stagione 2015-2016 lo vede in campo solamente in 16 occasioni sia per scelta tecnica sia a causa di malanni fisici, tra cui una tendinite. Anche nella stagione seguente 2016-2017 trova poco spazio con sole 13 presenze complessive.\nHellas Verona.\nIl 12 luglio 2017 viene ceduto in prestito con diritto di riscatto al Verona, neo-promosso in Serie A. Debutta con i veneti il 19 agosto, in occasione della prima giornata di campionato, nella sconfitta interna col Napoli per 3-1. Gioca 19 gare complessive (17 in campionato e 2 in Coppa Italia) e conclude il campionato con l'immediato ritorno in serie B.\nAnkarag\u00fcc\u00fc.\nIl 18 agosto 2018 passa all'.Il 10 agosto del 2019 rescinde il contratto e si svincola a causa dei mancati pagamenti di stipendio e dopo essere stato messo fuori rosa.\nSalernitana.\nIl 2 settembre 2019 viene ingaggiato dalla Salernitana, dove firma un contratto annuale, che lo vede debuttare nel campionato di serie B. \nNazionale.\nNel 2005 viene convocato dal c.t. dell'Under-18, per disputare alcune amichevoli con la selezione. Un anno pi\u00f9 tardi partecipa, con l'Under-19, alle qualificazioni per gli Europei Under-19 del 2007, da disputare in Austria.\nNel 2010, una volta conclusa la stagione con il Caen in campionato, partecipa con i \"Bleus\" al Torneo di Tolone di quell'anno, collezionando 3 presenze a fine torneo, con la formazione Under-20 posizionatasi al terzo posto.\nStatistiche.\nPresenze e reti nei club.\n\"Statistiche aggiornate al 4 settembre 2021.\""}
{"id": "4005897", "revid": "716642", "url": "https://it.wikipedia.org/wiki?curid=4005897", "title": "Rafael Morales", "text": ""}
{"id": "4005900", "revid": "633110", "url": "https://it.wikipedia.org/wiki?curid=4005900", "title": "Campagna di Bougainville", "text": "La campagna di Bougainville (nome in codice: Operazione Cherry Blossom) ebbe luogo tra il 1\u00ba novembre 1943 e il 21 agosto 1945 e fu combattuta tra gli Alleati e l'Impero giapponese per il controllo di Bougainville, isola occupata dai nipponici nel 1942. Pu\u00f2 essere considerata parte sia della campagna della Nuova Guinea, sia della campagna delle isole Salomone, in quanto Bougainville rientrava amministrativamente nei territori della Nuova Guinea ma geograficamente era parte delle isole Salomone. Durante l'occupazione i giapponesi avevano costruito basi navali e aeree nel nord, est e sud dell'isola, ma nessuna nella zona ovest. Quella pi\u00f9 grande era Tonolei Harbor; altre furono costruite sulle vicine Isole Shortland e Treasury. Tutte queste installazioni avevano il compito di proteggere Rabaul, la pi\u00f9 grande piazzaforte navale della Marina imperiale, e servivano a supportare l'espansione giapponese a sud-est, verso le isole Salomone e Guadalcanal.\nOccupazione giapponese.\nTra il marzo e l'aprile 1942, come parte della loro avanzata nel sud-est del Pacifico, i giapponesi sbarcarono su Bougainville. Al momento dell'invasione l'isola era presidiata solo da una piccola guarnigione dell'esercito australiano, composta da 20 soldati della 1\u00aa compagnia indipendente e da alcuni uomini della Coastwatchers, organizzazione di intelligence. Poco dopo l'arrivo dei giapponesi, la maggior parte della forza australiana fu evacuata dagli Alleati, tranne alcuni agenti della Coastwatchers che rimasero per raccogliere informazioni.\nUna volta ottenuto il controllo del territorio, i giapponesi cominciarono a costruire un certo numero di aeroporti in tutta l'isola: i principali erano situati a nord nella penisola Bonis, a sud presso Kahili e Kara, sulla costa est a Kieta e nella vicina Isola di Buka.\nUna base navale fu costruita a Tonolei Harbor nelle vicinanze di Buin, sita nella pianura costiera meridionale di Bougainville, insieme con altri porti nell'arcipelago delle Shortland, un poco a sud.\nL'Aeroporto di Kahili era conosciuto dai giapponesi come \"Base aerea di Buin\", e a sud dello stesso si trovava un altro aeroporto, situato sull'Isola Ballale, nelle Isole Shortland. Da queste posizioni i giapponesi condussero le operazioni contro le Isole Salomone, inoltre furono condotti attacchi aerei sulle rotte che collegavano Stati Uniti e Australia attraverso il Pacifico sud-occidentale.\nOffensiva alleata.\nPrima fase: novembre 1943 \u2013 novembre 1944.\nDopo la conclusione vittoriosa della campagna di Guadalcanal nel febbraio 1943, le forze alleate avanzarono nelle Isole Salomone centrali, e alla fine del 1943 cominciarono la campagna di Bougainville come parte della pi\u00f9 vasta Operazione Cartwheel.\nLa stima delle forze giapponesi presenti sull'isola al momento dell'attacco variavano tra i 45.000 e i 65.000 uomini, tra esercito, marina e personale civile.\nLa prima fase delle operazioni alleate volte alla riconquista di Bougainville, in codice nota come \"Operazione Cherry Blossom\", fu lo sbarco su Capo Torokina: alle 07:30 del 1\u00ba novembre 1943 una forza di 7.500 Marine della 3\u00aa divisione sbarc\u00f2 sul promontorio di Capo Torokina nella baia dell'imperatrice Augusta, situata sulla costa occidentale dell'isola. Il luogo era stato selezionato sia perch\u00e9 era al limite del raggio d'azione degli aerei, sia perch\u00e9 le truppe giapponesi erano concentrate soprattutto in altre zone dell'isola. Gli Alleati riuscirono a stabilire una testa di ponte, cominciando subito i lavori per costruire un aeroporto e fornire supporto all'invasione, oltre a garantire scorte alle incursioni aeree contro Rabaul; al momento le forze alleate non erano intenzionate a conquistare l'intera isola.\nUn tentativo della marina giapponese di attaccare le forze sbarcate su Bougainville fu respinto dalla marina statunitense nella battaglia della baia dell'imperatrice Augusta, combattuta tra il 1\u00b0 e il 2 novembre. Per evitare ulteriori attacchi di superficie contro le navi impegnate nello sbarco, le forze statunitensi lanciarono un massiccio attacco aereo contro Rabaul, danneggiando pesantemente le navi da guerra giapponesi ancorate nel porto. Anche le truppe della guarnigione condussero un contrattacco per distruggere la testa di ponte alleata, ma vennero sconfitte nella battaglia della laguna del Koromokina. Dal 6 al 19 novembre la testa di ponte fu ampliata con l'arrivo dei rimanenti soldati della 3\u00aa divisione e della 37\u00aa divisione fanteria dell'esercito, proveniente dall'Ohio. La guerra nella giungla fu lunga e dura, con numerose vittime causate dalla malaria e altre malattie tropicali. Fatta eccezione per alcune schermaglie, tutti i maggiori combattimenti per ampliare la testa di ponte (raid di Koiari, battaglia di Piva Trail, battaglia di Coconut Grove, battaglia di Piva Forks) furono sostenuti dai Marine nel settore da loro controllato.\nNei mesi di novembre e dicembre i giapponesi installarono postazioni di artiglieria su un gruppo di alture collinari lungo il fiume Torokina, cos\u00ec da poter colpire tutto il lato orientale del perimetro difensivo della testa di ponte. Intensi bombardamenti vennero effettuati in particolare contro le piste di atterraggio e i magazzini con i rifornimenti. La 3\u00aa divisione marine avanz\u00f2 allora verso le colline per cacciarne i giapponesi: l'area fu oggetto di operazione dal 9 al 27 dicembre. Una postazione in particolare, chiamata \"Hellzapoppin Ridge\", era il fulcro del sistema fortificato nipponico: era una fortezza naturale lunga 91 metri, con pendii scoscesi e una stretta cresta che si affacciava sulla testa di ponte; i giapponesi avevano inoltre costruito ampie postazioni sul lato opposto della collina, utilizzando un'estesa mimetizzazione naturale e artificiale. Il 12 dicembre il 21\u00ba reggimento Marine tent\u00f2 un primo attacco a Helzapoppin Ridge senza ottenere risultati.\nContro la stretta cresta furono lanciati numerosi attacchi aerei. Il 18 dicembre un secondo assalto coordinato di aviazione, artiglieria e fanteria port\u00f2 alla cattura di \"Hellzapoppin Ridge\" Nei giorni che seguirono, lo stesso reggimento fu coinvolto anche nella lotta per la conquista della collina Hill 600A, infine espugnata il 24 dicembre. Intanto il 15 dicembre il I Marine Amphibious Corps, che finora aveva condotto le operazioni di sbarco, fu sostituito dal XV Corps; il 28 dicembre la 3\u00aa divisione marine venne rilevata dalla 23\u00aa divisione fanteria dell'esercito, chiamata anche \"Americal Division\".\nFu proprio il XV Corps che difese la testa di ponte contro un'imponente controffensiva lanciata dai giapponesi il 9 marzo; la battaglia si trascin\u00f2 poi fino al 17 marzo 1944 attorno l'altura \"Hill 700\" e la \"Cannon Hill\", (tenute dalla 37\u00aa divisione), mentre gli assalti a \"Hill 260\" vennero trattenuti dall'\"Americal Division\". La controffensiva fu respinta con gravi perdite per l'esercito giapponese, che ritir\u00f2 la maggior parte delle forze che gli rimanevano nell'entroterra, alle estremit\u00e0 nord e sud dell'isola. Il 5 aprile 1944, il 132\u00ba reggimento in forza all'\"Americal Division\", dopo aver compiuto un ampio pattugliamento lungo la baia dell'imperatrice Augusta, attacc\u00f2 e cattur\u00f2 il villaggio di Mavavia.\nDue giorni dopo, il reggimento in perlustrazione si imbatt\u00e9 in forze giapponesi che occupavano forti posizioni difensive: i soldati statunitensi le attaccarono, e con l'ausilio di siluri bangalore e bazooka distrussero 20 bunker. Pi\u00f9 tardi, assieme a soldati della \"Fiji Defence Force\", il 132\u00b0 fu incaricato di prendere il controllo delle alture a ovest del fiume Saua. Le truppe alleate sostennero aspri scontri con i nuclei di resistenza nipponici fino al 18 aprile, quando i soldati imperiali vennero uccisi o costretti alla fuga: vennero cos\u00ec conquistate le alture \"Hill 155\", \"165\", \"500\" e \"501\".\nLa situazione per i difensori cominciava a farsi critica: isolati e impossibilitati a ricevere rifornimenti esterni, i giapponesi cominciarono a concentrare le loro forze sulla semplice sopravvivenza, arrivando a sviluppare delle fattorie locali.\nGli statunitensi furono invece rafforzati dalla 93\u00aa divisione fanteria, la prima unit\u00e0 di fanteria di soli afroamericani a entrare in azione nella seconda guerra mondiale.\nGli Alleati si concentrarono sulla costruzione di nuovi aeroporti pi\u00f9 all'interno dell'isola, da cui condussero attacchi aerei contro Rabaul, Kavieng e altre basi giapponesi nel Pacifico meridionale. Il supporto aereo alle operazioni in corso sull'isola fu fornito in gran parte dalla Royal New Zealand Air Force, dalla United States Marine Corps Aviation e dall'USAAF, sotto il controllo dell'AirSols.\nAgenti dei servizi segreti australiani, dopo aver studiato le informazioni raccolte, stimarono in 8.200 i soldati giapponesi uccisi in combattimento e in 16.600 quelli deceduti per malnutrizione o malattia.\nSeconda fase: novembre 1944 - agosto 1945.\nTra l'ottobre e il dicembre 1944 le forze di terra statunitensi furono sostituite dall'\"Australian II Corps\", un corpo d'armata inquadrato come milizia, mentre la 3\u00aa divisione e la 11\u00aa brigata australiane gi\u00e0 in loco furono rafforzate dal \"Fiji Infantry Regiment\"; la 23\u00aa brigata australiana fu infine posta a presidio delle isole vicine. Gli australiani stabilirono che delle ormai logore forze giapponesi su Bougainville, stimate in circa 40.000 uomini, il 20% era ancora schierato in prima linea e organizzato in formazioni pronte al combattimento, tra cui la 38\u00aa brigata mista indipendente e la 6\u00aa divisione: l'\"Australian II Corps\" adott\u00f2 una strategia aggressiva atta a sopraffare e ridurre, o annientare, queste forze.\nLa seconda fase dell'offensiva alleata ebbe inizio il 29 novembre con schermaglie varie e brevi scontri, e solo il 30 dicembre fu lanciata l'offensiva vera e propria, condotta su tre fronti separati: a nord era previsto di respingere le forze giapponesi sospingendole verso la stretta penisola di Bonis. Al centro la conquista di Pearl Ridge avrebbe permesso agli australiani di controllare le vie di comunicazione che collegavano la zona est a quella ovest, impedendo inoltre ulteriori contrattacchi su vasta scala; la costa orientale sarebbe stata per\u00f2 esposta a eventuali attacchi. Lo sforzo principale sarebbe stato esercitato a sud verso Buin, dove i giapponesi avevano concentrato il grosso delle loro forze.\nDopo la cattura di Pearl Ridge, nel dicembre 1944 il baricentro della battaglia si spost\u00f2 a nord e a sud, mentre al centro le truppe australiane limitarono la loro attivit\u00e0 unicamente a pattugliamenti lungo la Numa Numa Trail. Nel settore settentrionale l'avanzata avvenne lungo la costa fino al fiume Genga, con il contemporaneo invio di pattuglie nell'entroterra per scacciare i giapponesi delle alture circostanti.\nDopo la cattura di Tsimba Ridge nel febbraio 1945, le forze australiane continuarono a progredire fino a Ratsua, costringendo i giapponesi a ritirarsi nella penisola di Bonis come previsto dal piano. L'attacco alle difese nipponiche si rivel\u00f2 per\u00f2 pi\u00f9 arduo di quanto immaginato, perci\u00f2 nel mese di giugno gli australiani provarono ad aggirarle tentando uno sbarco a Porton Plantation, ma l'operazione si risolse in una disfatta. Si decise allora di sospendere le attivit\u00e0 a nord e assumere un contegno difensivo per contenere i giapponesi lungo il fronte di Ratsua\nRisorse, rifornimenti e truppe furono in larga parte dirottati a sud per sostenere l'offensiva verso Buin: nel settore, dopo un breve ma sanguinoso contrattacco a Slater's Knoll, gli australiani riuscirono a prendere il sopravvento e avanzarono progressivamente verso sud, prima sconfiggendo i giapponesi presso il fiume Hogorai e poi procedendo attraverso i due corsi d'acqua Hari e Mobai. L'avanzata si ferm\u00f2 al fiume Mivo, ingrossato dalle piogge torrenziali che avevano spazzato via porti e strade vitali per i rifornimenti; tale situazione rese impossibile allestire operazioni, e solo tra la fine di luglio e l'inizio di agosto gli australiani poterono riprendere i pattugliamenti al di l\u00e0 del fiume Mivo.\nI combattimenti proseguirono fino al 21 agosto 1945, quando anche le ultime forze giapponesi a Bougainville si arresero come aveva fatto il loro paese sei giorni prima. In totale 23.500 tra soldati e civili abbassarono le armi, mentre i morti in battaglia assommavano a 8.500; malnutrizione e malattie provocarono altri 9.800 decessi tra le file nipponiche. L'ultima fase della campagna cost\u00f2 invece agli australiani 516 morti e 1.572 feriti. Poco dopo, il 2 settembre, nella baia di Tokyo il Ministro degli esteri giapponese Mamoru Shigemitsu firm\u00f2 la resa senza condizioni, ponendo fine alla seconda guerra mondiale.\nOnorificenze.\nStati Uniti.\nFurono assegnate 5 Medal of Honor, la pi\u00f9 alta decorazione militare assegnata dal governo degli Stati Uniti d'America.\nInoltre, l'intera 3\u00aa divisione dei Marine fu insignita della Navy Unit Commendation.\nForze del Commonwealth.\nFurono assegnate 3 Victoria Cross, la pi\u00f9 alta decorazione militare assegnata dal governo britannico:\nRattey e Partridge furono gli ultimi due soldati australiani a essere insigniti della Victoria Cross durante la seconda guerra mondiale, e Partridge l'unico membro di una milizia a ricevere tale decorazione."}
{"id": "4005905", "revid": "461603", "url": "https://it.wikipedia.org/wiki?curid=4005905", "title": "Rafael Humberto Morales", "text": ""}
{"id": "4005908", "revid": "767487", "url": "https://it.wikipedia.org/wiki?curid=4005908", "title": "Maria Rosa Punzirudu", "text": "Aveva esordito all'inizio degli anni '20 e nel 1930, con Nicolino Cabitza e Gavino De Lunas, a Milano aveva inciso un 78 giri per la casa discografica Grammophon, con la quale realizzer\u00e0 altre incisioni con De Lunas."}
{"id": "4005909", "revid": "767487", "url": "https://it.wikipedia.org/wiki?curid=4005909", "title": "Tuomas Rannankari", "text": "Carriera.\nNazionale.\nDopo aver giocato in tutte le nazionali giovanili finlandesi, ha esordito nella squadra maggiore il 26 maggio 2012, entrando nei minuti finali dell'amichevole contro la al posto di Timo Furuholm."}
{"id": "4005911", "revid": "767487", "url": "https://it.wikipedia.org/wiki?curid=4005911", "title": "El\u00edas V\u00e1squez", "text": "Caratteristiche tecniche.\n\u00c8 un difensore centrale."}
{"id": "4005912", "revid": "287204", "url": "https://it.wikipedia.org/wiki?curid=4005912", "title": "Elias Vasquez", "text": ""}
{"id": "4005918", "revid": "767487", "url": "https://it.wikipedia.org/wiki?curid=4005918", "title": "Ignazio Secchi", "text": "Apprese la tecnica musicale dal fratello maggiore Peppino. Ignazio era anche un liutaio e costruiva le sue chitarre. Alla fine degli anni trenta il modello di chitarra ideato da Ignazio insieme al fratello cominci\u00f2 ad affermarsi in maniera diffusa.\nCome \"sonadore\" esord\u00ec giovanissimo a 16 anni e col tempo matur\u00f2 un suo stile che fu di riferimento per Adolfo Merella considerato anche lui grande chitarrista. \nFu il protagonista della prima stagione, accompagn\u00f2 Luigino Cossu, Antonio Desole, Pietro Porqueddu e molti altri. Insieme a Luigino Cossu, del quale era il preferito, incise moltissimi dischi, a partire dal 1928, presso la casa discografica La voce del padrone di Milano."}
{"id": "4005919", "revid": "36426", "url": "https://it.wikipedia.org/wiki?curid=4005919", "title": "Duomo Vecchio di Brescia", "text": ""}
{"id": "4005920", "revid": "181699", "url": "https://it.wikipedia.org/wiki?curid=4005920", "title": "Duomo Nuovo di Brescia", "text": ""}
{"id": "4005921", "revid": "1305772", "url": "https://it.wikipedia.org/wiki?curid=4005921", "title": "Olio di canapa", "text": ""}
{"id": "4005925", "revid": "287204", "url": "https://it.wikipedia.org/wiki?curid=4005925", "title": "Tremolo (EP)", "text": ""}
{"id": "4005926", "revid": "767487", "url": "https://it.wikipedia.org/wiki?curid=4005926", "title": "Arcade (Arcade)", "text": "Arcade \u00e8 il primo album in studio dell'omonimo gruppo musicale statunitense, pubblicato nel 1993 dalla One Way Records."}
{"id": "4005928", "revid": "287204", "url": "https://it.wikipedia.org/wiki?curid=4005928", "title": "Tremolo (singolo)", "text": ""}
{"id": "4005929", "revid": "633110", "url": "https://it.wikipedia.org/wiki?curid=4005929", "title": "9 \u00d7 19 mm Glisenti", "text": "9 \u00d7 19\u00a0mm Glisenti o 9\u00a0mm Glisenti identifica Il calibro di una cartuccia per arma da fuoco, prodotta in Italia all'inizio del XX secolo dalla Societ\u00e0 Siderurgica Glisenti.\nStoria.\nAi primi del '900 Abiel Bethel Revelli di Beaumont, un ufficiale d'artiglieria molto attivo come progettista d'armi da fuoco, progett\u00f2 una pistola semiautomatica in calibro 7,65 Glisenti, prodotta poi dalla Societ\u00e0 Siderurgica Glisenti, come Glisenti modello 1906.\nTale arma, sebbene distribuita in piccoli numeri alle forze armate, non era reputata soddisfacente per il ridotto potere d'arresto del calibro scelto. Cos\u00ec, per soddisfare la richiesta delle forze armate per una pistola in calibro 9\u00a0mm (ritenuto il pi\u00f9 adeguato), la Societ\u00e0 Metallurgica Bresciana gi\u00e0 Tempini, che nel frattempo aveva rilevato l'attivit\u00e0 armiera della Glisenti, rielabor\u00f2 il progetto della Mod. 1906 ricalibrandola per una munizione da 9\u00a0mm.\nTuttavia, essendo progettata per un calibro inferiore, l'arma non era strutturalmente in grado di sopportare le sollecitazioni di un 9 \u00d7 19 mm Parabellum; si decise perci\u00f2, lasciando pressoch\u00e9 inalterate le dimensioni di bossolo e pallottola, di depotenziare il 9\u00a0mm Parabellum, ottenendo cos\u00ec la munizione 9\u00a0mm Glisenti. La nuova pistola, denominata Glisenti Modello 1910, fu adottata dal Regio Esercito, mentre un'altra sua versione nello stesso calibro, la Brixia Mod. 1913, fu adottata dalla Regia Marina\nNonostante la bont\u00e0 del progetto originario dell'arma, la soluzione adottata per il nuovo calibro si dimostr\u00f2 fallimentare. Le armi in calibro 9\u00a0mm Glisenti, oltre ad essere sottopotenziate rispetto alle pari calibro coeve, potevano letteralmente esplodere se inavvertitamente si camerava una cartucca 9\u00a0mm Parabellum, identica nelle dimensioni. Dopo essere stato utilizzato anche dalle pi\u00f9 moderne Beretta Mod. 15, il calibro fu definitivamente soppiantato dal 9 x 17 mm della Beretta M34, dal 7,65 mm Browning della M35 e dalla pistola mitragliatrice 9 \u00d7 19 mm Parabellum del Beretta MAB 38.\nTecnica.\nIl bossolo \u00e8 praticamente lo stesso del 9\u00a0mm Parabellum, in ottone, rimless. La palla standard \u00e8 la pallottola incamiciata tronco-conica (FMJ-TC), poich\u00e9 le ogivali danno problemi di alimentazione (tranne che sulla Beretta Mod. 15). La differenza essenziale sta nella carica, ridotta del 25% rispetto al 9\u00a0mm Parabellum. Oltre che in Italia, fu prodotta in Austria e negli Stati Uniti d'America su commessa italiana.\nSono camerate per questa munizione le pistole Glisenti Modello 1910, Brixia Mod. 1913, Beretta Mod. 15 e Beretta Mod. 23, la rivoluzionaria pistola mitragliatrice Villar Perosa ed il celebre mitra Beretta MAB 18/30 della Milizia Forestale, poi usato dal Corpo forestale dello Stato."}
{"id": "4005932", "revid": "117844936", "url": "https://it.wikipedia.org/wiki?curid=4005932", "title": "Tomos", "text": "La Tomos \u00e8 stata una casa motociclistica slovena attiva dal 1954 al 2019.\nStoria.\nAcronimo di \"TOvarna MOtornih koles Se\u017eana\" (in italiano \"Fabbrica Motocicli Sesana\"), l'azienda fu fondata dal governo jugoslavo nel 1954 a Sesana, iniziando a produrre ciclomotori su licenza dell'austriaca Puch l'anno successivo in uno stabilimento a Capodistria. A questi modelli, battezzati \"Colibr\u00ec\", si affiancarono una motocicletta di 250\u00a0cm\u00b3 e uno scooter di 125 e 150\u00a0cm\u00b3, anch'essi di origine austriaca, ma di scarso successo.\nNel 1959 la Tomos inizi\u00f2 la produzione di ciclomotori di propria progettazione, mantenendo il nome \"Colibr\u00ec\", progressivamente aggiornati. Iniziarono anche le esportazioni, dapprima in Svezia e successivamente nei Paesi Bassi, con buoni risultati commerciali, tanto da far aprire, nel 1964 a Epe, uno stabilimento d'assemblaggio. Il 1968 vide l'entrata in produzione del ciclomotore \"Automatic\", con telaio in tubi (anzich\u00e9 in lamiera stampata) e cambio monomarcia. Due anni dopo la Casa jugoslava rientr\u00f2 nel settore delle moto di grossa cilindrata producendo su licenza la Norton Commando Fastback sotto la denominazione \"Tomos-Norton TN 750 Fastback\"; la produzione fu di breve durata, cessando a fine 1970.\nGi\u00e0 negli anni sessanta l'azienda di Capodistria inizi\u00f2 a diversificare le proprie attivit\u00e0, iniziando la produzione di motori fuoribordo e stazionari, oltre che costruendo diversi modelli Citro\u00ebn (tra cui 2CV, Dyane e GS) ed Alfa Romeo (Giulia 1300 TI, 1750 berlina)per il mercato jugoslavo.\nNegli anni settanta i modelli a catalogo furono aggiornati sia esteticamente che meccanicamente (i Colibr\u00ec, ora in versione da strada e fuoristrada, dispongono di un nuovo motore con cambio a cinque marce), iniziando anche le esportazioni verso gli USA. Il decennio successivo fu segnato dal lancio dell\"'Automatic 3\" (versione rivista del precedente Automatic, datato 1974), dello stradale \"BT 50\", delle enduro \"ATX\" 50 cm\u00b3 e \"CTX\" 80 cm\u00b3 e del \"Colibr\u00ec TS 50\", quest'ultimo disegnato da Giorgetto Giugiaro.\nCon il collasso della Jugoslavia la Tomos rinnov\u00f2 la rete di vendita, affidandosi alla Grande distribuzione organizzata e in particolare alla svedese IKEA, e la gamma dei prodotti. Nel 1998 la Casa di Capodistria fu privatizzata: ad acquisirla fu la Hidria Corporation, azienda di Lubiana attiva nel settore della componentistica auto, che prosegu\u00ec la produzione di motocicli, minimoto e scooter. Dal 2012 \u00e8 di nuovo presente sul mercato italiano con modelli come il Flexer, il vintage Classic, e lo scooter eletrrico E-Lite.\nNel gennaio 2019, dopo alcuni tentativi di salvataggio, l'azienda dichiara bancarotta e termina definitivamente la sua attivit\u00e0.\nL'attivit\u00e0 sportiva.\nDal 1958, con l'esordio del \"Colibr\u00ec Special\", la Tomos si dedic\u00f2 alle competizioni, concentrandosi in particolare nella classe 50. Gi\u00e0 nei primi anni sessanta la Casa ottenne diverse vittorie internazionali, tra cui la gara del Campionato Europeo di categoria ad Hockenheim svoltasi in occasione del GP della Germania Ovest 1961. Grazie a questi successi inizi\u00f2 la produzione di modelli da corsa destinati ai piloti privati, che ottennero diversi successi a livello nazionale e internazionale nonostante soluzioni tecniche molto vicine a quelle dei modelli di serie.\nA livello iridato i migliori risultati furono ottenuti da Gilberto Parlotti, sesto nel 1969 e nono l'anno seguente, in cui ottenne un terzo posto al Nurburgring; il triestino vinse inoltre due titoli italiani. Altro risultato di rilievo fu, nel 1982, il campionato Europeo della 50 vinto da Zdravko Matulja."}
{"id": "4005934", "revid": "767487", "url": "https://it.wikipedia.org/wiki?curid=4005934", "title": "17 ragazze", "text": "17 ragazze (\"17 filles\") \u00e8 un film del 2011 diretto da Delphine Coulin e Muriel Coulin.\nLa pellicola \u00e8 stata nominata per il Premio C\u00e9sar per la migliore opera prima nel 2012 e ha vinto lo Student Jury Award al Bratislava International Film Festival nel 2011.\nIl film \u00e8 stato principalmente girato a Lorient, ma anche a \u00c9tel, Guidel, Ploemeur, Morbihan, Bretagna meridionale.\nSi ispira a un fatto analogo realmente accaduto nel 2008 a Gloucester, Massachusetts.\nTrama.\nLe 17 ragazze, tutte adolescenti, frequentano la stessa scuola di Lorient: quindici di esse, a breve distanza di tempo l'una dall'altra, restano incinte e desiderose di portare a termine la propria gravidanza. Delle altre due, una, Mathilde, rimane vicina alle sue amiche anche senza aver voluto fare altrettanto; l'altra, Florence, simuler\u00e0 con un finto pancione fino a quando non sar\u00e0 scoperta e allontanata. La voce narrante all'inizio e alla fine del film \u00e8 quella di Cl\u00e9mentine.\nTutto inizia quando Camille, diciassettenne dal carattere volitivo, scopre di aspettare un bambino, per colpa del preservativo che non ha funzionato durante un rapporto. L'occasione le \u00e8 propizia per aspirare a una vita migliore di quella che la circonda, sentendosi mal sostenuta dal mondo degli adulti ai quali imputa una predestinazione verso quella che chiama senza mezza termini \"una vita di merda\": decide dunque di non abortire. Le sue amiche, inizialmente dubbiose, decidono di starle vicino: dopo che Florence, ragazza introversa e gi\u00e0 piuttosto invisa al gruppo, viene per caso a conoscenza della notizia, non ancora di pubblico dominio, rivela a Camille di essere anche lei incinta. La sua bugia sar\u00e0 smascherata soltanto qualche mese dopo, ma l'idea di non essere gi\u00e0 l'unica, permette a Camille di condividere con le sue amiche del cuore la sua fantasia di una vita da passare insieme, unite in un unico destino di ragazze madri, libere dall'oppressiva mentalit\u00e0 dei genitori, e anzi con la voglia di rivendicare tutti i diritti e l'emancipazione che si devono a una madre in procinto di partorire. Le amiche di Camille sposano in pieno l'idea, e per loro sar\u00e0 (appunto) un gioco da ragazzi rimanere incinte attraverso rapporti occasionali e non protetti. La diffusione della notizia innesca una reazione a catena, e altre ragazze della stessa scuola seguono la loro stessa sorte, fino a un numero di quindici gravidanze. Tra queste la pi\u00f9 problematica \u00e8 quella di Cl\u00e9mentine, che \u00e8 fisicamente pi\u00f9 piccola e pi\u00f9 fragile delle altre, e dovr\u00e0 faticare non poco per trovare un padre per il suo bambino, o meglio un ragazzo, che non la veda ancora come una bambina, con cui fare l'amore, al punto da arrivare ad offrirsi a pagamento. Di lei si segue anche il forte ostracismo dei suoi genitori contro i quali dovr\u00e0 combattere.\nMentre le famiglie di queste ragazze e le istituzioni, in modo particolare quella scolastica, si interrogano sulle cause di questo fenomeno e sui tentativi di arginarlo (fino anche a pensare di poter espellere Camille dalla scuola, indicata come il motore dell'intera vicenda), le ragazze continuano a vivere normalmente la loro vita, alternando lo studio e il tempo libero, alle continue ecografie, controlli, e ginnastiche prenatali, senza lesinare alcol e sigarette e serate con i ragazzi, di cui non viene svelato se siano sempre coloro che hanno dato il loro prezioso contributo. Al termine di una serata trascorsa davanti a un fal\u00f2, in seguito a un piccolo incidente in macchina, Camille accusa un malore: trasportata all'ospedale, subisce il distacco della placenta e perde il bambino. La ragazza accompagnata dalla madre, lascia la citt\u00e0 facendo perdere progressivamente le proprie tracce, limitandosi a mandare un messaggio in occasione dei parti delle altre ragazze che nel frattempo hanno avuto i loro bambini e continuano a frequentarsi, bench\u00e9 abbiano abbandonato i loro fantasiosi progetti di una vita insieme."}
{"id": "4005935", "revid": "767487", "url": "https://it.wikipedia.org/wiki?curid=4005935", "title": "Diego Estrada", "text": ""}
{"id": "4005938", "revid": "461603", "url": "https://it.wikipedia.org/wiki?curid=4005938", "title": "Diego Alonso Estrada", "text": ""}
{"id": "4005940", "revid": "1543377", "url": "https://it.wikipedia.org/wiki?curid=4005940", "title": "Everything About You", "text": "Everything About You \u00e8 un singolo del gruppo musicale statunitense Ugly Kid Joe, pubblicato nel 1992."}
{"id": "4005942", "revid": "287204", "url": "https://it.wikipedia.org/wiki?curid=4005942", "title": "Saki (manga)", "text": " \u00e8 una serie manga scritta ed illustrata da Ritz Kobayashi. La storia ruota intorno ad una studentessa del primo anno di superiori di nome Saki Miyanaga che viene introdotta nel mondo del mahjong giapponese competitivo da un'altra studentessa del primo anno, Nodoka Haramura. Il manga \u00e8 stato serializzato sulla rivista della Square Enix \"Young Gangan\" dal 3 febbraio 2006, ed al marzo 2012 sono stati raccolto nove volumi tank\u014dbon della serie. Un adattamento televisivo animato di venticinque episodi dello studio Gonzo \u00e8 andato in onda fra aprile e settembre 2009 su TV Tokyo. Un altro manga illustrato da Aguri Igarashi, \"Saki Achiga-hen episode of Side-A\", che racconta una storia parallela ha iniziato ad essere serializzato nel numero di settembre 2011 di \"Monthly Sh\u014dnen Gangan\", ed \u00e8 stato seguito da un adattamento animato dello Studio Gokumi iniziato ad aprile 2012.\nTrama.\nSaki Miyanaga, una studentessa del primo anno delle scuole superiori, odia il mahjong perch\u00e9 la sua famiglia l'ha sempre costretta a giocarci per poi punirla indipendentemente dall'esito del gioco. A causa di questo, Saki ha imparato a mantenere il suo punteggio sempre a zero, senza mai n\u00e9 vincere n\u00e9 perdere, che \u00e8 teoricamente ancora pi\u00f9 difficile che vincere sempre. Tuttavia, una sua amica delle scuole medie, completamente all'oscuro del passato di Saki, la convince a visitare il piccolo club di mahjong della scuola al momento di entrare nelle scuole superiori. Dopo che il club scopre la sua abilit\u00e0, Saki viene reclutata nel club e convinta a vincere ogni gara. Saki vi riesce con grande facilit\u00e0, ed oltre ad affinare le proprie tecniche riscopre anche un nuovo amore per il gioco, sviluppando contemporaneamente una profonda amicizia con la sua compagna di club, Nodoka Haramura. La squadra di mahjong del club riesce ad avanzare rapidamente nel torneo di mahjong scolastico con il preciso obiettivo di arrivare sino alla finale nazionale.\nLa storia parallela, \"Saki: Achiga-hen episode of Side-A\", segue le vicende di una ragazza Shizuno Takakama, una vecchia amica di Nodoka, anche lei membro del club di mahjong dell'Achiga Girls Academy. Qualche anno dopo che il club \u00e8 stato sciolto e le due si sono separate, Shizuno vede Nodoka in televisione mentre partecipa ad un torneo di mahjong. Desiderosa di rivedere la sua vecchia amica, Shizuno decide di ricreare il club di Mahjong in modo da poter affrontare nuovamente Nodoka in un torneo.\nMedia.\nManga.\nScritto e disegnato da Ritz Kobayashi, il manga di \"Saki\" manga \u00e8 serializzato sulla rivista bisettimanale \"Young Gangan\" della Square Enix. La serializzazione \u00e8 iniziata in Giappone il 3 febbraio 2006 ed \u00e8 tuttora in corso, con un nuovo episodio in ogni edizione della rivista. La Square Enix inoltre ripubblica i capitoli della serie in volumi tank\u014dbon, il cui primo \u00e8 stato pubblicato il 5 dicembre 2006, ed al marzo 2012 ne sono stati pubblicati nove.\nUna serie yonkoma scritta da Saya Kiyoshi, , \u00e8 iniziata sulla rivista \"Young Gangan\" il 17 giugno 2011. Il primo volume tank\u014dbon \u00e8 stato pubblicato il 24 marzo 2012. Uno spin-off della serie, scritto da Kobayashi ed illustrato da Aguri Igarashi, , \u00e8 stato lanciato nel numero di settembre 2011 della rivista della Square Enix \"Shonen Gangan\". Il primo volume tank\u014dbon \u00e8 stato pubblicato il 24 marzo 2012.\nAnime.\nUn adattamento animato di \"Saki\" \u00e8 stato annunciato sul ventiquattresimo numero di \"Young Gangan\". La serie \u00e8 stata prodotta dallo studio Gonzo, diretta da Manabu Ono e scritta da Tatsuhiko Urahata, Dal quindicesimo episodio, la produzione delle animazioni \u00e8 passata alla Picture Magic. il 1\u00ba gennaio 2009, un video promozionale di 105 secondi \u00e8 stato presentato in streaming sul sito ufficiale dell'anime. La serie \u00e8 stata trasmessa da TV Tokyo e le sue reti affiliate fra il 6 aprile ed il 28 settembre 2009.\nUn secondo anime \u00e8 stato annunciato a giugno 2011 e poi rivelato ad ottobre 2011 come adattamento animato di \"Saki: Achiga-hen\". Ono e Urahata sono tornati nelle vesti di regista e sceneggiatore, mentre le animazioni stavolta sono prodotte dallo Studio Gokumi. Le trasmissioni della serie sono iniziate in Giappone il 9 aprile 2012, e sono trasmesse simultaneamente in streaming da Crunchyroll.\nVideogiochi.\nUn videogioco di mahjong \u00e8 stato presentato in occasione del Tokyo International Anime Fair del 2009 ed in seguito pubblicato il 22 aprile 2009, sviluppato dalla SEGA in collaborazione con lo studio Gonzo. Un altro titolo \u00e8 stato sviluppato dalla Alchemist per PlayStation Portable, ed \u00e8 stato pubblicato nel marzo 2010 con il titolo di \"Saki Portable\"."}
{"id": "4005944", "revid": "205197", "url": "https://it.wikipedia.org/wiki?curid=4005944", "title": "FCM Gala\u021bi", "text": ""}
{"id": "4005963", "revid": "1867020", "url": "https://it.wikipedia.org/wiki?curid=4005963", "title": "Canale 48 (Sardegna)", "text": "Canale 48 \u00e8 una emittente televisiva a carattere regionale della Sardegna, attiva in analogico dall'aprile 1977 al settembre 1993 e divenuta web TV dal 2010.\nStoria.\nOrigini.\nCanale 48 venne fondata, con sede a Calangianus, da Mario Savigni nell'aprile 1977.\nNata come canale televisivo, il cui segnale ha coperto quasi tutto il nord Sardegna con sei ripetitori, Canale 48 \u00e8 stato un'emittente pioniere della televisione a carattere locale dell'isola, distinta come trampolino di lancio di artisti noti a carattere regionale e nazionale, tra i quali spicca il cantante Gianni Nazzaro.I programmi trasmessi, prodotti per la maggior parte in maniera autonoma da parte del direttivo, costituivano in quiz, giochi, rubriche politiche e sportive ed incontri calcistici di squadre isolane e contribuirono nella esponenziale crescita del canale in Sardegna.\nAnni ottanta e novanta.\nI primi successi arrivarono con i telequiz \"La Girandola\" (1977) ed \"Il Pronostico\" (1978), caratterizzati dalla partecipazione di artisti quali il mago Silvan, Claudio Villa e Gianni Nazzaro.\nCon la cessione, avvenuta il 7 dicembre 1981, del canale 46 di Monte Limbara all'emittente nazionale Canale 5, e la successiva cessione, avvenuta nell'ottobre 1985, di gran parte della rete all'emittente olbiese Teleregione , l'attivit\u00e0 del canale si ridusse inizialmente a cartoni animati, telefilm, film, ritrasmissione del canale musicale satellitare Music Box, e trasmissioni in differita di partite di calcio a carattere locale. Da annoverare, nel marzo del 1981, una collaborazione con Tokyo Broadcasting System per la realizzazione di un film girato a Calangianus. Nel 1982 fu trasmesso in diretta (con un notevole dispiegamento di risorse) il carnevale di Tempio Pausania. Il 17 settembre 1983, Canale 48 si aggiudic\u00f2 per cinque anni in esclusiva la trasmissione delle gare della Torres e dell'ippodromo di Chilivani. .\nSuccessivamente, con l' acquisto nel 1988 dell'emittente di Ghilarza Telecentro (nata come TeleGhilarza il 16 novembre 1983 , la cui attivit\u00e0 come societ\u00e0 cooperativa a responsabilit\u00e0 limitata fu sciolta con decreto ministeriale del 19 dicembre 1990 ) Canale 48 ampli\u00f2 la zona di ricezione sino alla provincia di Oristano e torn\u00f2' alla produzione in proprio di quiz, spettacoli, riprese di eventi sportivi e documentari.\nNell'ultima fase della sua vita in etere, a cavallo fra gli anni '80 e '90, e con una copertura ridotta alla sola gallura, l'emittente cambi\u00f2 nome in Canale 49 Telecentro. Pur ottenendo la concessione nel 1992, nel settembre 1993 l'emittente cess\u00f2 l'attivit\u00e0 di trasmissione televisiva in analogico, pertento nel 1994 non le fu rinnovata.\nAnni duemila: la rinascita sul web.\nCon l'avvento del digitale terrestre, Canale 48 diverr\u00e0 dal 2011 una emittente trasmessa solo online, e rappresenta attualmente una delle prime web TV live in Italia. L'attivit\u00e0 principale della web TV \u00e8 la diretta streaming di rubriche e partite di calcio a carattere regionale. Riguardo quest'ultime, la televisione ha avuto collaborazioni con le societ\u00e0 calcistiche Football Club Calangianus 1905, Unione Sportiva Tempio 1946, Societ\u00e0 Sportiva Lauras 1946 e Torres 1903.\nNel 2016 Canale 48 ha introdotto un sistema di news 24 ore su 24 curato dagli amministratori indirizzandosi, nel 2017, al quarantesimo anniversario dalla sua fondazione."}
{"id": "4005967", "revid": "690118", "url": "https://it.wikipedia.org/wiki?curid=4005967", "title": "9 mm Glisenti", "text": ""}
{"id": "4005968", "revid": "1543377", "url": "https://it.wikipedia.org/wiki?curid=4005968", "title": "Neighbor", "text": "Neighbor \u00e8 un singolo del gruppo musicale statunitense Ugly Kid Joe, pubblicato nel 1992."}
{"id": "4005974", "revid": "322321", "url": "https://it.wikipedia.org/wiki?curid=4005974", "title": "Chiesa dell'Immacolata (Barba)", "text": "La chiesa dell'immacolata \u00e8 un edificio religioso che si trova in frazione Barba del comune di Ceppaloni in provincia di Benevento, parrocchia di San Nicola Vescovo di Ceppaloni, arcidiocesi di Benevento.\nStoria.\nLa chiesa fu edificata su proprio suolo da Domenico Polcari fu Filippo e da suo figlio il geometra Egidio nel 1861 circa.\nL'edificio \u00e8 una piccola cappella a pianta rettangolare di propriet\u00e0 degli eredi Polcari e aperta al pubblico culto.\nAll'idea della costruzione non dovette essere estraneo il gesuita Padre Innocenzo Polcari figlio di Domenico e particolarmente devoto dell'Immacolata di cui nel 1854 era stato riconosciuto il dogma da parte di papa Pio IX.\nLa cappella conserva una piccola statua dell'Immacolata opera francese dell'Ottocento."}
{"id": "4005975", "revid": "184755", "url": "https://it.wikipedia.org/wiki?curid=4005975", "title": "Traslocazione di gruppo", "text": "La traslocazione di gruppo \u00e8 un meccanismo di trasporto utilizzato dai batteri, che consiste nel modificare chimicamente la molecola da trasportare in modo tale che rimanga all'interno della cellula.\nQuesto meccanismo avviene attraverso l'utilizzo di proteine leganti e di trasporto: le proteine leganti aumentano la concentrazione effettiva della molecola da trasportare, e interagendo con le permeasi ne stimolano il trasporto. Questo processo fa s\u00ec che la molecola che entri nella cellula, venga poi modificata chimicamente in modo tale che non possa uscire.\nIl sistema di traslocazione di gruppo pi\u00f9 studiato \u00e8 il sistema delle fosfotransferasi (PTS) che \u00e8 coinvolto nel trasporto degli zuccheri nella cellula, di fatto questo sistema modifica il glucosio che entra nella cellula, il quale viene fosforilato a glucosio-6-fosfato, mediante l'aggiunta di un gruppo fosfato ricavato dopo un processo di defosforilazione del fosfoenolpiruvato. In questo processo non vi \u00e8 perdita di energia poich\u00e9 il fosfato tolto al fosfoenolpiruvato viene legato allo zucchero trasportato."}
{"id": "4005978", "revid": "729019", "url": "https://it.wikipedia.org/wiki?curid=4005978", "title": "Kim Andersen", "text": "Professionista dal 1980 al 1992, vinse una Freccia Vallone, una tappa al Tour de France e una alla Vuelta a Espa\u00f1a. Fu il primo corridore danese a indossare la maglia gialla del Tour de France, nell'edizione 1983. Dopo il ritiro ha ricoperto incarichi tecnici presso formazioni professionistiche; dal 2014 \u00e8 direttore sportivo del team Trek-Segafredo.\nCarriera.\nDurante la carriera da professionista, Andersen fu trovato per sette volte positivo a controlli antidoping. In seguito ad uno di essi, perse il secondo posto ottenuto alla Freccia Vallone nel 1986. Nel 1992, dopo essere stato trovato positivo per la settima volta, fu licenziato dalla Z; concluse la carriera nella stessa stagione. Con la nazionale danese prese parte a dieci edizioni dei campionati del mondo.\nTerminata la carriera di corridore, divenne direttore sportivo dei team Chicky World e Fakta, per poi passare nel 2004 al Team CSC. Nel 2010 risolve il contratto con la squadra di Bjarne Riis, contribuendo successivamente alla nascita di una nuova squadra, il Team Leopard-Trek, capitanata dai fratelli lussemburghesi Andy e Fr\u00e4nk Schleck."}
{"id": "4005982", "revid": "767487", "url": "https://it.wikipedia.org/wiki?curid=4005982", "title": "Speed Trials", "text": "Speed Trials \u00e8 un brano di Elliott Smith. La canzone \u00e8 il primo singolo estratto dal terzo album del cantautore, Either/Or del 1997."}
{"id": "4005985", "revid": "637388", "url": "https://it.wikipedia.org/wiki?curid=4005985", "title": "Teoria dello sviluppo economico", "text": ""}
{"id": "4005986", "revid": "228587", "url": "https://it.wikipedia.org/wiki?curid=4005986", "title": "Vincenzo Colla", "text": "Biografia.\nNato a Piacenza attorno al 1790, comp\u00ec i suoi studi nella citt\u00e0 emiliana. Gi\u00e0 durante gli studi inizi\u00f2 a impartire lezioni di canto a giovani allievi. Il 22 giugno 1810, divenne maestro di cappella del duomo di Voghera e direttore d'orchestra al cembalo del teatro civico. Qui form\u00f2 vari allievi tra i quali Amedeo Cetta, a sua volta maestro del soprano Marietta Gazzaniga.\nA conseguenza della sua nomina di maestro al cembalo e direttore d'orchestra, dovette accettare gli obblighi imposti a questa nomina ovvero suonare l'organo a richiesta della citt\u00e0 e istruire per un quadrienno due allievi di canto o di strumento. Impartiva inoltre lezioni a dilettanti e si dedicava alla composizione di opere. A questo periodo risalgono infatti le sue prime opere.\nVisse a Voghera sino al 1821, quindi si trasfer\u00ec a Milano, ove rimase attivo fino al 1836, quando esegu\u00ec il suo oratorio Saulle a Trieste. Si trasfer\u00ec definitivamente nella citt\u00e0 nel 1847. Da questa data le sue tracce si diradano. Non si conosce n\u00e9 luogo n\u00e9 data di morte, ma si suppone che sia morto a Trieste o a Milano in data posteriore al 1861."}
{"id": "4005989", "revid": "767487", "url": "https://it.wikipedia.org/wiki?curid=4005989", "title": "Azzurra Gaglio", "text": "Ala di 183\u00a0cm, ha giocato in Serie A1 con Alcamo, con cui ha conquistato una salvezza e con Orvieto.\nCarriera.\nNel 2012-2013 gioca a Salerno.\nDal 2013 al 2017 \u00e8 nel roster di Orvieto.\nSi ritira dall'attivit\u00e0 agonistica nel 2017, rimanendo nella squadra umbra come preparatrice atletica.\nStatistiche.\n\"Dati aggiornati al 30 giugno 2017.\""}
{"id": "4005990", "revid": "1543377", "url": "https://it.wikipedia.org/wiki?curid=4005990", "title": "Busy Bee (singolo)", "text": "Busy Bee \u00e8 un singolo del gruppo musicale statunitense Ugly Kid Joe. Fu pubblicato nel 1993 in tre versioni: 7\", CD e maxi singolo, la prima delle quali fu distribuita (in Inghilterra) anche col disco in vinile di colore giallo."}
{"id": "4005997", "revid": "1305772", "url": "https://it.wikipedia.org/wiki?curid=4005997", "title": "Nazionale di atletica leggera del Camerun", "text": "La nazionale di atletica leggera del Camerun \u00e8 la rappresentativa del Camerun nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale camerunese di atletica leggera vanta 13 partecipazioni ai Giochi olimpici estivi su 28 edizioni disputate.\nTutte le medaglie conquistate dal Camerun tra Giochi olimpici e Mondiali portano la forma della triplista Fran\u00e7oise Mbango Etone, campionessa olimpica ad e , nonch\u00e9 medaglia d'argento ai Mondiali di e ."}
{"id": "4005998", "revid": "830939", "url": "https://it.wikipedia.org/wiki?curid=4005998", "title": "Aleksej Aleksandrovi\u010d \u010cadov", "text": "Biografia.\n\u00c8 nato a Mosca il 2 settembre 1981. Dopo la morte del padre, avvenuta nel 1986, \u00e8 vissuto con sua madre Galina Petrovna \u010cadova e con suo fratello Andrej, di circa un anno maggiore. Entrambi i ragazzi hanno iniziato a recitare a scuola e proseguito a livello amatoriale preso il teatro municipale di Peredelkino. Aleksej quindi ha frequentato la scuola d'arte drammatica \u0160\u010depkin di Mosca, presso cui si \u00e8 diplomato nel 2003.\nIl suo debutto cinematografico \u00e8 avvenuto come protagonista nel 2002 in \"Vojna\" (in inglese \"War\") di Aleksej Balabanov. Lo stesso anno ha ricevuto il premio per il miglior attore al festival del cinema di Montreal."}
{"id": "4005999", "revid": "1100311", "url": "https://it.wikipedia.org/wiki?curid=4005999", "title": "Adolfo Machado", "text": "Carriera.\nNazionale.\nDebutta con la Nazionale maggiore panamense il 1\u00ba giugno 2008 nell'amichevole vinta per 1-0 contro il Guatemala.\nIl 19 giugno 2009 segna la prima rete in Nazionale contro Haiti.\nViene convocato per la Copa Am\u00e9rica Centenario del 2016.\nDue anni dopo invece viene convocato per il primo storico Mondiale giocato da Panama in Russia nel 2018, in cui gioca 1 delle 3 partite della selezione panamense (le altre due sono state giocate e perse contro Belgio e Inghilterra rispettivamente per 3-0 e 6-1), ovvero quella persa per 2-1 contro la Tunisia.\nIl 23 marzo 2019, a 10 anni di distanza dall'ultima volta, torna a segnare in nazionale, mettendo a segno il definitivo 1-1 al 36' minuto del primo tempo di un'amichevole contro il Brasile, facendo ottenere alla sua squadra un inaspettato pareggio."}
{"id": "4006004", "revid": "161273", "url": "https://it.wikipedia.org/wiki?curid=4006004", "title": "Aleksei Chadov", "text": ""}
{"id": "4006006", "revid": "1354930", "url": "https://it.wikipedia.org/wiki?curid=4006006", "title": "Grand Prix de Fourmies 2007", "text": "Il Grand Prix de Fourmies 2007, settantacinquesima edizione della corsa e valida come evento dell'UCI Europe Tour 2007, si svolse il 16 settembre 2007, per un percorso totale di 200\u00a0km. Fu vinto dallo slovacco Peter Velits che giunse al traguardo con il tempo di 4h25'32\" alla media di 45,192\u00a0km/h.\nPartenza con 168 ciclisti, dei quali 31 portarono a termine il percorso."}
{"id": "4006007", "revid": "288300", "url": "https://it.wikipedia.org/wiki?curid=4006007", "title": "Lefteris Milos", "text": ""}
{"id": "4006008", "revid": "1494169", "url": "https://it.wikipedia.org/wiki?curid=4006008", "title": "Fjalli\u00f0", "text": "Diverse alture delle Isole F\u00e6r \u00d8er si chiamano Fjalli\u00f0:"}
{"id": "4006014", "revid": "300067", "url": "https://it.wikipedia.org/wiki?curid=4006014", "title": "Niccolai Iversen", "text": ""}
{"id": "4006018", "revid": "287204", "url": "https://it.wikipedia.org/wiki?curid=4006018", "title": "Il principe Otto", "text": "Il principe Otto \u00e8 un romanzo di Robert Louis Stevenson del 1885. In italiano \u00e8 uscito nella traduzione di Enzo Giachino nel 1936, presso Frassinelli, quindi in quella di Emma Masci Kiesler nel 1967 presso le Edizioni Paoline. Una nuova traduzione di Masolino D'Amico \u00e8 uscita presso Nottetempo nel 2002.\nBuona parte del romanzo venne scritto nel 1883. Stevenson defin\u00ec \"Il principe Otto\" come \"il mio sforzo pi\u00f9 duro\": uno dei capitoli venne riscritto otto volte da Stevenson e una volta dalla moglie.\nTrama.\nOtto \u00e8 il principe regnante dell'immaginario principato germanico alpino di Grunewald. Indolente e del tutto privo di talento politico, si ritrova in realt\u00e0 ad essere un principe fantoccio che ha delegato tutto il proprio potere alla moglie Am\u00e9lie-S\u00e9raphine, influenzata a sua volta dal primo ministro, il barone Gondremark. Otto rimane isolato nelle sue futili occupazioni, accompagnato solamente dal suo amico e cugino lo studioso Gotthold, continuando a rifiutarsi categoricamente d'immergersi negli affari inerenti al governo dello stato.\nUno scienziato inglese, Sir John Crabtree, scrivendo un libro riguardante tutte le corti europee \u00e8 stato arrestato a causa del capitolo che su Grunewald, sottolineando la negativa relazione tra Otto e la moglie: ma dopo che il principe l'ha incontrato in carcere ne viene immediatamente ordinato il rilascio.\nGondremark nel frattempo trascina il paese in una guerra d'invasione contro il suo piccolo vicino, il ducato di Gerolstein; Otto, indignato, decide d'intervenire, scioglie il governo e minaccia di far allontanare la moglie. Gondremark riesce a convincere rapidamente la principessa di spodestare Otto e dichiarare la guerra; il principe, infastidito ma incapace di superare la propria innata debolezza, accetta l'ordine di confino firmato dalla moglie.\nIn seguito giunge anche la contessa di Rosen, un'avventuriera nonch\u00e9 amante di Gondremark, ma non insensibile alla situazione in cui s'\u00e8 venuto a trovare Otto; ella cerca soprattutto d'escludere la principessa dalle grazie del primo ministro. Venuta a conoscenza che l'uomo intende solamente sfruttarla a proprio vantaggio, la principessa lo ferisce con un pugnale.\nFortemente insoddisfatto dal comportamento dei propri governanti, il popolo avvia una rivoluzione; la principessa fugge da sola nella foresta e si rende conto finalmente, durante la notte d'angoscia trascorsa, di tutto l'amore che prova nei confronti di Otto. Viene portata in salvo la mattina seguente da Sir John.\nOtto viene imprigionato nella fortezza di Felsenburg ma viene presto liberato da Rosen. A Grunewald \u00e8 intanto stata dichiarata la repubblica, Otto e la principessa finiscono i loro giorni scrivendo brutte poesie mentre Rosen riesce a sposare Gondremark."}
{"id": "4006019", "revid": "93556", "url": "https://it.wikipedia.org/wiki?curid=4006019", "title": "Stemma dell'Artsakh", "text": "Lo stemma dell'Artsakh \u00e8 stato adottato il 17 novembre 1992 dal Consiglio Supremo dell'autoproclamata repubblica, allora chiamata Nagorno Karabakh.\nDescrizione.\nLo stemma raffigura un'aquila con le ali spiegate verso l'alto con i raggi del sole che emergono da essa. L'aquila \u00e8 sormontata da una corona della Dinastia artasside. Al centro, su uno scudo, \u00e8 raffigurato il celebre monumento \"Siamo le nostre montagne\", considerato il simbolo della nazione. Sullo sfondo appare la bandiera nazionale (sotto) ed il monte Metz Kirs (sopra). Sotto, gli artigli dell'aquila vi sono un grappolo d'uva, gelsi e spighe di grano. Sulla parte pi\u00f9 alta dello stemma nazionale vi \u00e8 una scritta in armeno orientale che recita \"Lernayin Gharabaghi Artsakh Hanrapetoutioun\" (ossia \"Repubblica del montagnoso Karabakh - Artsakh\").\nL'autore dello stemma \u00e8 Lavrent Ghalayan."}
{"id": "4006022", "revid": "767487", "url": "https://it.wikipedia.org/wiki?curid=4006022", "title": "Atanas Garabski", "text": "Carriera.\nClub.\nHa giocato 2 partite nella Coppa UEFA 1978-1979.\nNazionale.\nTra il 1976 ed il 1977 ha totalizzato 5 presenze ed un gol in nazionale."}
{"id": "4006023", "revid": "287204", "url": "https://it.wikipedia.org/wiki?curid=4006023", "title": "Francoise Mbango Etone", "text": ""}
{"id": "4006025", "revid": "298229", "url": "https://it.wikipedia.org/wiki?curid=4006025", "title": "Francoise Mbango", "text": ""}
{"id": "4006026", "revid": "1573940", "url": "https://it.wikipedia.org/wiki?curid=4006026", "title": "Chiesa dei Cappuccini (Varzi)", "text": "La chiesa dei Cappuccini, dedicata a san Germano, situata a Varzi, \u00e8 una delle chiese pi\u00f9 antiche della Valle Staffora.\nStoria.\nQuesto edificio sostitu\u00ec la preesistente pieve presente a Varzi fin dal V secolo; fu quindi per quattro secoli parrocchia di Varzi e pieve dell'alta valle St\u00e0ffora e cio\u00e8 fino al 1594, quando fu inaugurata l'attuale chiesa parrocchiale. Lasciata per qualche decennio in stato di abbandono, riprese vita nel 1623, quando vi si stabilirono per la prima volta i cappuccini. Essi vi edificarono a fianco il convento, incorporandovi la vecchia canonica esistente. Dopo 180 anni di attivit\u00e0 monastica nel 1802 Napoleone soppresse convento e chiesa, che furono venduti all'asta e poi affittati ai contadini. Nel 1903 i cappuccini riscattarono il convento e riconsacrarono la chiesa che \u00e8 tuttora in loro possesso.\nArchitettura.\nLa chiesa, costruita nel XII secolo, segna il passaggio dall'et\u00e0 romanica a quella gotica. Nella prima parte della navata, a partire da semipilastri di sezione composita, i cui capitelli sono stati scalpellati e sono pertanto illeggibili, si sviluppano arcate a doppia ghiera in mattoni; quella settentrionale, al centro della ghiera interna, verso la navata centrale, include un rilievo con quadrupede a testa in gi\u00f9. Queste arcate ricadono su pilastri circolari con basi attiche; quelle successive sono a ghiera semplice, laterizia con conci in pietra inseriti in chiave e alle reni. La coppia di sostegni che segue \u00e8 di sezione rettangolare e a base semplice. Su ogni lato si ha poi la sequenza di due arcate a doppia ghiera in pietra; poggianti su pilastri che si caratterizzano per le basi con inserti figurati. L'ultima campata, infine, presenta ghiera in pietra, ma pi\u00f9 ampia delle precedenti; i sostegni in corrispondenza di questa si fanno di sezione complessa e i capitelli sono \u00e0 crochet, tipicamente gotici, cos\u00ec come l'arcata trionfale a sesto acuto.\nL'area presbiteriale, modificata secondo stilemi gotici, era in origine un corpo dotato di absidi semicircolari, come testimoniato dalle tracce rinvenute durante i lavori degli anni settanta.\nAnche la facciata testimonia questa natura composita. Il prospetto presenta un profilo a salienti, in cui la parte inferiore, in muratura lapidea listata, si differenzia nettamente dalla superiore, laterizia, per tecnica e materiali impiegati.\nLa porzione superiore della facciata \u00e8 ornata da un fregio ad archetti intrecciati, rampanti e a sesto acuto, con peducci per lo pi\u00f9 a decorazione geometrica o con protomi umane; se per le porzioni inferiori si pu\u00f2 proporre una datazione nell'ambito del XII secolo, questo coronamento \u00e8 certamente appartenente ad una fase cronologicamente pi\u00f9 avanzata.\nAffreschi.\nResti di affreschi si trovano sull'arcata trionfale. Dalla tipica posizione della Madonna con testa reclinata su un fianco e le braccia incrociate, possiamo dedurre che il soggetto rappresentato \u00e8 l'annunciazione. L'espressione del volto della Madonna e la presenza di oggetti in prospettiva lasciano pensare che il frammento sia di epoca posteriore rispetto alla costruzione.\nA completamento dell'opera, si scorgono ancora frammenti esterni al soggetto principale.\nSi tratta di una decorazione semplice, con i resti di una striscia, di righe intrecciate, che costituiva la cornice. Essa presenta un cromatismo molto forte (rosso acceso alternato al giallo ocra) che probabilmente caratterizzava tutta l'opera."}
{"id": "4006027", "revid": "282094", "url": "https://it.wikipedia.org/wiki?curid=4006027", "title": "Aleksei Aleksandrovich Chadov", "text": ""}
{"id": "4006028", "revid": "15756", "url": "https://it.wikipedia.org/wiki?curid=4006028", "title": "Basilica dei Santi Ulrico e Afra", "text": "La basilica dei Santi Ulrico e Afra \u00e8 una parrocchia cattolica di Augusta, nella regione della Baviera, che ha avuto origine dal sepolcro romano di santa Afra, martirizzata nel 304. L'edificio rappresenta un alto esempio di architettura gotica in Germania; al suo interno sono custoditi tre giganteschi e preziosissimi altari tardo-rinascimentali ritenuti un capolavoro assoluto della scultura tedesca del periodo. Il suo alto campanile a \"cipolla\", che domina la citt\u00e0 meridionale, serv\u00ec come prototipo per la costruzione delle numerose torri barocche della Baviera.\nStoria.\nGli edifici precedenti.\nGi\u00e0 dall'antichit\u00e0 il sito dove sorge l'attuale edificio era occupato da pi\u00f9 luoghi di culto succedutosi l'un l'altro. Infatti il martirio di santa Afra, avvenuto nel 304, e la sua deposizione in un sepolcro romano in questo luogo, all'epoca fuori dalle mura cittadine, attir\u00f2 sempre pi\u00f9 numerosi pellegrini. Si provvide allora alla costruzione di una prima chiesa tardo-romana. Con le invasioni degli Unni del V secolo la citt\u00e0 venne distrutta e con essa la chiesa di Sant'Afra. Nel VII secolo venne ricostituito il luogo di culto con una chiesa merovingia che intorno all'800 sar\u00e0 sostituita da una carolingia, poi elevata a santuario dall'allora vescovo della citt\u00e0, sant'Ulrico. Quando il 4 luglio 973 il vescovo mor\u00ec, venne sepolto nelle vicinanze, ove oggi sorge la piccola chiesa di Sant'Ulrico appunto. Venne santificato il 31 gennaio 993. \nDal 1012, il santuario venne proclamato \" monastero benedettino dei Santi Ulrico e Afra\" e posto sotto il controllo della diocesi di Augusta. Fra il 1064 e il 1071 venne costruita una nuova, maggiore, chiesa in stile romanico. L'edificio altomedievale era a due navate a sala con abside orientale, circa un terzo inferiore della chiesa attuale. La navata sud era leggermente pi\u00f9 larga di quella nord, e la larghezza totale era pari alla costruzione odierna.\nLa chiesetta di Sant'Ulrico.\nNel 1457 l'antica sacrestia della parrocchiale venne trasformata nella \"cappella di Sant'Ulrico\", dalla facciata a capanna e torricella che si sviluppa, in senso perpendicolare, direttamente dal fianco settentrionale. Dal 1710 verr\u00e0 trasformata in \"sala da Sermoni\" e utilizzata dai protestanti come parrocchiale evangelica. Oggi, insieme alla basilica crea un effetto impressionante, immagine talmente nota di Augusta, da esserne divenuto un simbolo.\nLa basilica attuale.\nLa chiesa, divenuta col passare dei secoli, fatiscente, venne demolita nel 1466 per volere dell'allora abate Melchior von Stannheim. Nel 1467 si diede inizio a un nuovo, grandioso edificio in stile tardo-gotico costruito dall'architetto Valentin Kindlin di Strasburgo, su disegno di Hans von Hildesheim. Il cantiere inizi\u00f2 dal piedicroce con la posa della struttura lignea di supporto, tuttavia l'impalcatura venne in parte rovinata da una tempesta nel 1474. L'anno successivo, riparati i danni alla struttura portante, si inizio a posare i primi mattoni, nel 1489 si complet\u00f2 la volta della navata nord e nel 1499 tutta la chiesa era voltata. Il Re dei Romani e futuro imperatore del Sacro Romano Impero, Massimiliano I commission\u00f2 la costruzione del coro all'\"architetto di citt\u00e0\" Burkhard Engelberg, gi\u00e0 noto per aver impostato i lavori alla grandiosa torre del duomo di Ulma. Nel 1537 si giunse a una sospensione temporanea dei lavori di costruzione a causa dei conflitti religiosi del XVI secolo. Lo splendido progetto del coro venne cos\u00ec terminato solo nel 1603/04, 1300\u00ba anniversario di santa Afra. Nel 1594 venne eretta la snella torre, detta Afraturm, dalla caratteristica copertura a bulbo, che servir\u00e0 da modello per le successive torri barocche della Baviera. Tuttavia il progetto originale prevedeva anche la realizzazione di una torre gemella nel lato sud del coro, mai eseguita per mancanza di fondi.\nNel 1577 (ufficialmente) e dal 1643/44 (praticamente) la chiesa, denominata all'epoca abbazia benedettina dei Santi Ulrico e Afra venne elevata al rango di abbazia imperiale. \nIl 18 ottobre 1777 vi tenne un concerto organistico Wolfgang Amadeus Mozart.\nIl 4 maggio 1782, il papa Pio VI celebra la messa nella basilica.Secolarizzata nel 1802, and\u00f2 in possesso dello Stato bavarese. Nel 1810 la chiesa venne elevata a parrocchiale e dal 4 luglio 1937, dichiarata da papa Pio XI, basilica minore. e il 4 maggio 1987 papa Giovanni Paolo II viene in visita alla chiesa.\nDurante la seconda guerra mondiale i bombardamenti del 1944-1945 danneggiano la cupola della torre e la vetrata sottostante. Lavori di ricostruzione e ristrutturazione furono avviati dal 1946 al 1950. La chiesa inferiore con gli spazi della cripta dei Santi \u00e8 stata restaurata nel 1962, e nel 1988 venne riportato il colore originale a tutto lo spazio interno della Basilica.\nArchitettura.\nEsterno.\nLa basilica \u00e8 un imponente edificio costruito in laterizi, con transetto e coro allungato verso est. Le parti pi\u00f9 antiche, i portali, i contrafforti e i decori sono stati tutti realizzati in pietra di Haustein, e spiccano dall'intonacatura bianca di cui l'edificio \u00e8 interamente rivestito. La semplice monumentalit\u00e0 della chiesa \u00e8 arricchita da polifore e due frontoni alle testate dei transetti, con una decorazione composta da archi intrecciati e pinnacoli. A nord del coro \u00e8 la cappella della Madonna (inferiore sacrestia), quasi a creare un doppio-coro. La vista che si ha sul coro dalla sottostante \"Milchberg\", viene annoverato tra le immagini pi\u00f9 impressionanti dell'architettura medievale in Germania, dove gli stretti e alti finestroni, serrati fra quadrangolari contrafforti, danno un senso di spiccata verticalit\u00e0 all'edificio. Il disegno delle vetrate, con semplici trafori presenti solo alle estremit\u00e0 in alto, sembrano annunciare gi\u00e0 un certo gusto rinascimentale. Nel lato settentrionale del coro sorge la torre, detta Afraturm, alta 93 m e iniziata nel 1594. Si presenta a pi\u00f9 piani rastremati e coronata dalla caratteristica cupola a cipolla, in rame, ottagonale. Il modulo dettato dalle aperture ovali e oculari, in netto contrasto con la austerit\u00e0 dell'edificio, \u00e8 una peculiarit\u00e0 del periodo barocco. Il progetto per la realizzazione di una torre gemella nel lato sud del coro non fu mai eseguito per mancanza di fondi.\nLa facciata, sul lato occidentale, si presenta alquanto sobria. Un portale romanico murato, forse perch\u00e9 incompiuto, \u00e8 posto alla base. Sopra \u00e8 una ricca polifora gotica, precedentemente murata anch'essa, venne aperta solo nel 1873. In alto domina il frontone tardo-gotico.\nInterno.\nIl vasto e luminoso interno, \u00e8 diviso in tre navate da pilastri ottagonali reggenti archi acuti. A causa degli alti tetti esterni delle navate laterali, le polifore della navata centrale risultano alquanto corte, infatti sono aperte con finestre solo nell'estremit\u00e0 in alto, creando indirettamente delle immense pareti di interspazio fra queste ultime e le arcate ogivali alla base della navata centrale. Dette pareti vennero decorate con un raccordo a trafori gotici atto a illudere la continuazione delle finestre superiori fino alle arcate base della navata.\nTutto l'interno \u00e8 coperto da possenti volte divise in complicati spazi secondo l'incrocio dei costoloni. Assumono cos\u00ec una complessa struttura diversa in ogni parte della chiesa, con effetto decorativo sempre in crescendo man mano che ci si avvicina la coro. Nella navata centrale si presentano con un disegno \"a stella\", nelle navate laterali assumono un aspetto \"a rete\", nella crociera e nel transetto ridivengono stellari, ma pi\u00f9 complesse, e infine nel coro le volte sono a stella con parte centrale reticolata.\nParticolarmente suggestivo \u00e8 l'effetto costituito nella navata laterale sud, con il raccordo eseguito fra la volta della navata stessa e il baldacchino tardo-gotico aggiunto nel 1479 all'annessa cappella di San Simberto (\"Simpertuskapelle\"). Sotto al baldacchino, chiude la cappella un recinto di arcate e colonne del 1496 reggenti statue in terracotta di Cristo e gli Apostoli, eseguite dal fiorentino Carlo Pallago nel 1582.\nI preziosi arredi.\nRicchissimo e molto pregevole \u00e8 l'arredo interno della basilica:\nGli altari di Johannes Degler.\nNel primo XVII secolo furono commissionati importanti arredi liturgici al grande maestro-intagliatore Johannes Degler il Vecchio da Weilheim. Degler tra il 1604 e il 1607 realizzer\u00e0 i tre giganteschi e scenografici altari maggiori della basilica, visti come un \"primo esempio di reinterpretazione di un interno della chiesa tardo-medievale nello spirito della Controriforma \" \u00e8 una delle pi\u00f9 grandi mostre del Rinascimento tedesco meridionale anche se gi\u00e0 rivelano numerose tendenze del primo barocco. I temi degli altari furono scelti fra le tre feste pi\u00f9 importanti della cristianit\u00e0: la Pentecoste, la Nascita di Ges\u00f9 e la Risurrezione di Ges\u00f9.\nI due grandi altari laterali, posti ai lati dell'apertura del coro, creano un insieme continuativo e scenografico con quello dell'altare maggiore, tanto che ne riprendono anche le forme. Gli altari laterali sono costituiti da quattro piani (uno in meno rispetto all'altare maggiore) e sono posti su un piedistallo marmoreo cinto da balaustre, realizzato nel 1712."}
{"id": "4006030", "revid": "297745", "url": "https://it.wikipedia.org/wiki?curid=4006030", "title": "Goteboldo", "text": ""}
{"id": "4006031", "revid": "544909", "url": "https://it.wikipedia.org/wiki?curid=4006031", "title": "Ballad of Big Nothing", "text": "Ballad of Big Nothing \u00e8 un brano di Elliott Smith. La canzone \u00e8 il secondo singolo estratto dal terzo album del cantautore, Either/Or del 1997. \u00c8 stato riproposto come singolo nel 2010."}
{"id": "4006032", "revid": "287204", "url": "https://it.wikipedia.org/wiki?curid=4006032", "title": "Fr\u00e9d\u00e9ric Amorison", "text": "Professionista dal 2002 al 2014 e vincitore di due edizione della Vlaamse Pijl, dal 2015 \u00e8 direttore sportivo del team WB-Veranclassic-Aqua Protect (gi\u00e0 Wallonie Bruxelles).\nCarriera.\nDopo un breve periodo da stagista alla Lotto-Adecco nel 2001, pass\u00f2 professionista con la stessa squadra belga nel 2002, cogliendo subito due vittorie, una tappa al Tour de la R\u00e9gion Wallonne e il successo finale nello Sparkassen Giro Bochum.\nDopo due stagioni senza vittorie alla Quick Step e il ritorno nel 2005 alla Lotto, nel 2006 pass\u00f2 alla Landbouwkrediet, team con cui disput\u00f2 quattro edizioni del Giro delle Fiandre e con cui colse tre successi in gare del circuito UCI Europe Tour, vincendo una Dwars door het Hageland e per due volte la Vlaamse Pijl.\nRitiratosi dalle corse al termine della stagione 2014, corsa in maglia Wallonie-Bruxelles, nel 2015 \u00e8 diventato direttore sportivo per la medesima formazione."}
{"id": "4006038", "revid": "767487", "url": "https://it.wikipedia.org/wiki?curid=4006038", "title": "Dan-Ola Eckerman", "text": "Carriera.\nClub.\nHa giocato per tutta la sua carriera con il TPS di Turku, disputando 175 incontri di campionato e vincendo una Coppa di Finlandia.\nNel 2011 fu nominato leggenda della Veikkausliiga.\nNazionale.\nDisput\u00f2 in nazionale quattro incontri con la nazionale maggiore, tutte nel 1989, subendo 5 reti."}
{"id": "4006039", "revid": "29044", "url": "https://it.wikipedia.org/wiki?curid=4006039", "title": "Memoriale dei socialisti", "text": ""}
{"id": "4006041", "revid": "180559", "url": "https://it.wikipedia.org/wiki?curid=4006041", "title": "Pallanuoto ai Giochi della XXX Olimpiade - Torneo femminile", "text": "Il 4\u00ba torneo olimpico femminile di pallanuoto si \u00e8 disputato dal 30 luglio al 9 agosto 2012 nel corso dei Giochi della XXX Olimpiade di Londra.\nLe gare della rassegna si sono svolte interamente all'interno della Water Polo Arena. Le otto squadre partecipanti hanno disputato un torneo che prevede una fase a gironi e una fase a eliminazione diretta.\nSquadre partecipanti.\nLe squadre partecipanti sono 8, di cui cinque europee, un'asiatica, e una proveniente dall' Oceania. La e le padrone di casa della partecipano all'Olimpiade per la prima volta, mentre le campionesse uscenti dell' non hanno centrato la qualificazione.\nAtlete partecipanti.\nLe atlete partecipanti sono 104; ciascuna delle 8 nazionali qualificate pu\u00f2 infatti schierare fino a 13 giocatrici.\nFormula.\nIl torneo verr\u00e0 disputato secondo una nuova formula, rispetto a quelle utilizzate nelle precedenti edizioni. Le 8 partecipanti disputeranno un turno preliminare, divise in due gironi, che servir\u00e0 esclusivamente per determinare la griglia della fase a eliminazione diretta per l'assegnazione delle medaglie. Le squadre eliminate nei quarti di finale disputeranno semifinali e finali per la classificazione dal 5\u00ba all'8\u00ba posto.\nFase preliminare.\nGironi.\nIl sorteggio dei gironi del primo turno \u00e8 stato effettuato sabato 5 maggio 2012 presso il London Aquatics Centre alla presenza della dirigenza FINA e delle delegazioni nazionali. Le fasce del sorteggio:\nL'esito del sorteggio:"}
{"id": "4006045", "revid": "110157", "url": "https://it.wikipedia.org/wiki?curid=4006045", "title": "Param\u00e9", "text": "Param\u00e9 \u00e8 una localit\u00e0 balneare della C\u00f4te d'\u00c9meraude, nel dipartimento dell'Ille-et-Vilaine, in Bretagna (Francia nord-occidentale): fu comune autonomo fino al 1967, quando il suo territorio fu accorpato a quello di Saint-Malo."}
{"id": "4006047", "revid": "599013", "url": "https://it.wikipedia.org/wiki?curid=4006047", "title": "Michael Klein (1965)", "text": ""}
{"id": "4006048", "revid": "92723", "url": "https://it.wikipedia.org/wiki?curid=4006048", "title": "August Friedrich Gfr\u00f6rer", "text": "Biografia.\nObbediente ai desideri dei suoi genitori, ma contro le proprie inclinazioni, si dedic\u00f2 allo studio della teologia; fu uno studente presso il \"Piccolo Seminario Evangelico\" di Tubinga dal 1817 al 1821, e dal 1821 al 1825 ha continuato i suoi studi presso il \"Maggior Seminario\" della stessa localit\u00e0. Ha completato la sua formazione con una serie di viaggi scientifici tra la Svizzera e l'Italia, dopo di che \u00e8 tornato alla sua \"alma mater\".\nNel 1829, venne nominato Vicario nella citt\u00e0 di Stoccarda. Avendo ormai perso ogni fede nella religione rivelata, si convinse che continuando i suoi doveri pastorali sarebbe stato coinvolto in un grave conflitto; pertanto si dimise dal suo Vicariato. Su raccomandazione di Victor von Bonstetten, un amico di suo padre, nel 1830 venne nominato terzo bibliotecario della biblioteca pubblica di Stoccarda con il titolo di professore. Durante le sue numerose ore di tempo libero si applic\u00f2 con entusiasmo allo studio di letteratura e storia. Grazie al frutto di queste fatiche pubblicava il seguente anno il suo lavoro su \"Filosofia e Teosofia giudaico-alessandrina\" (2 voll., Stoccarda, 1831). Quest'opera \u00e8 stata presupposto per un suo lavoro pi\u00f9 approfondito intitolato \"Storia critica del Cristianesimo delle origini\" (Stoccarda, 1838, in 5 voll.). In ci\u00f2 Gfr\u00f6rer, probabilmente spinto da \"Vivere Ges\u00f9\" di David Strauss, ha cercato di concepire storicamente la vita e l'insegnamento di Cristo, e, pur scrivendo formalmente come un razionalista, rinuncia fermamente ad essere \"un aderente al modello moderno di verit\u00e0 negative\", come nel caso di Strauss.\nNella prima parte, con il sottotitolo \"L'anno della salvezza\", egli analizza il tempo in cui Cristo ha vissuto; nella seconda, intitolata \"Parole sacre\", egli tratta l'autenticit\u00e0 e il carattere letterario dei primi tre \"Vangeli\", e nella terza,\" La Santit\u00e0 e la Verit\u00e0\", discute del \"Vangelo di Giovanni\". Il lavoro, quindi, \u00e8 un esame approfondito del carattere e del significato del Nuovo Testamento da un punto di vista storico, ed \u00e8 basato su una grande quantit\u00e0 di materiali. Allo stesso tempo studiava la storia della Guerra dei Trent'anni, e nel 1835 (a Stoccarda) pubblicava \"Gustav Adolf, Re degli Svedesi e il suo tempo\" (4\u00aa ed., 1863), nella quale sottolineando il ruolo politico del re svedese prendeva una posizione diametralmente opposta alle opinioni tenute dai Protestanti.\nUn'impressione egualmente profonda, soprattutto nei circoli cattolici, era stata prodotta dalla sua \"Storia generale delle Chiese\" (4 voll., Stoccarda, 1841-46). Sottolinea il ruolo svolto dalla Chiesa cattolica alla fine dell'anno 1305 per lo sviluppo dell'impero tedesco, ed esalta la politica del papa. Poco dopo fu nominato professore di storia presso l'Universit\u00e0 Cattolica di Friburgo in Brisgovia - un incarico, che a prima vista appare sorprendente, in quanto egli era un razionalista e dunque le conclusioni delle sue analisi non risultavano sempre in armonia con la dottrina cristiana. La sua convocazione, tuttavia, \u00e8 abbastanza comprensibile alla luce delle tendenze dei suoi scritti pi\u00f9 recenti, e della sua trattazione imparziale in questioni religiose, che sembrano indicare un graduale ritorno alle opinioni religiose pi\u00f9 conservatrici. Nel 1848, fu eletto al Parlamento tedesco a Francoforte come rappresentante di un distretto di W\u00fcrttemberg, egli apparteneva al partito grande-tedesco, ed era un avversario fanatico della Prussia. \u00c8 un fatto notevole che, nel Parlamento, proponesse una mozione per la riunificazione dei cattolici e protestanti, ma solo a condizione che la Santa Sede promettesse di non permettere mai ai Gesuiti o ai Redentoristi di stabilirsi sul suolo tedesco.\nNel 1853 entr\u00f2 nella Chiesa cattolica, dopo che tutti gli altri membri della sua famiglia ebbero compiuto lo stesso passo. Le sue pubblicazioni successive furono: \"Storia dei Carolingi dell'est e dell'ovest\" (Friburgo, 1848, 2 voll.); \"La Storia dalle origini del genere umano\" (Schaffhausen, 1855, 2 voll., incompleta), a dimostrazione che n\u00e9 la storia critica, n\u00e9 le scienze naturali, nel trattare l'origine e la storia pi\u00f9 antica del genere umano, possono vantare la certezza, quando contrastano con le pi\u00f9 antiche tradizioni dell'umanit\u00e0 e soprattutto con la Sacra Scrittura; \"Papa Gregorio VIII e il suo periodo\" (Schaffhausen, 1859-61, in 7 voll.), una parte della sua \"Storia della Chiesa\", degna di nota per la sua brillante dottrina e per l'indagine coscienziosa. Molti volumi di conferenze sono stati pubblicati postumi: \"Storia del 18. Secolo\" (Schaffhausen, 1862-73; Voll. I-IV curato da Johann Baptist Weiss; seconda parte del quarto vol. curato da Tiedemann, Basilea, 1884); \"Sulla storia del diritto pubblico nel Medioevo\" (Schaffhausen, 1865, 2 voll.); \"Storie Bizantine\" (Graz, 1872-74, 2 voll.). Il suo \"Prophetae veteres pseudepigraphi latine versi\"(Versi antichi pseudoepigrafi in latino del profeta) (Stoccarda, 1840), con traduzione, \u00e8 dal punto di vista critico insoddisfacente.\nGfr\u00f6rer era un uomo di insolita abilit\u00e0: egli possedeva una corretta combinazione di grande acume e grande forza di audacia. Fu un autore prolifico, anche se le sue ricerche letterarie erano a volte carenti nel metodo. Mor\u00ec a Karlovy Vary il 6 luglio 1861.."}
{"id": "4006050", "revid": "729019", "url": "https://it.wikipedia.org/wiki?curid=4006050", "title": "Capo Torokina", "text": "Capo Torokina \u00e8 un promontorio localizzato nella parte nord della baia dell'imperatrice Augusta, situata nella costa ovest di Bougainville, in Papua Nuova Guinea.\nGeografia.\nLa piccola isola di Puruata si trova appena al largo della costa ovest del Capo. Il promontorio e l'isola formano una spiaggia sul lato nord soggetta a forti mareggiate. La zona del Capo era relativamente isolata, raggiungibile solo da pochi sentieri. Subito dopo la spiaggia si estendeva una vasta palude, l'entroterra dell'isola era ricco di foreste.\nStoria.\nIl 1\u00ba novembre 1943 una forza di 7.500 Marine sbarc\u00f2 su Capo Torokina, dando il via alla campagna di Bougainville. Sul promontorio era presente un unico pezzo d'artiglieria, un cannone da 75 mm, che era per\u00f2 in posizione favorevole e riusc\u00ec ad infliggere gravi danni ai mezzi da sbarco.\nDopo lo sbarco su Capo Torokina fu costruito un aeroporto, inoltre furono realizzati 25 km di strade di collegamento."}
{"id": "4006053", "revid": "260676", "url": "https://it.wikipedia.org/wiki?curid=4006053", "title": "Swannay Brewery", "text": "Highland Brewing Company \u00e8 un birrificio situato nelle isole Orcadi, in Scozia. \u00c8 stato fondato nel 2005 da Rob Hill, che precedentemente ha lavorato all'Orkney Brewery e alla Moorhouse's Brewery. Le prime birre furono prodotte alla fine del 2004 negli impianti della Moorhouse, mentre la prima birra brassata nelle Orcadi \u00e8 del gennaio 2006. Gli impianti di produzione sono situati nella vecchia latteria di \"Swannay Farms\", su Mainland. Nel 2015 il birrificio ha cambiato il proprio nome in Swannay Brewery per rimarcare le proprie radici orcadi.\nPremi e riconoscimenti.\nChampion Beer of Scotland.\nRiconoscimenti assegnati dal CAMRA alle migliori birre scozzesi (Champion Beer of Scotland)."}
{"id": "4006055", "revid": "212348", "url": "https://it.wikipedia.org/wiki?curid=4006055", "title": "Il treno (Riccardo Cocciante)", "text": ""}
{"id": "4006057", "revid": "599013", "url": "https://it.wikipedia.org/wiki?curid=4006057", "title": "Fr\u00e9d\u00e9ric Finot", "text": "Carriera.\nProfessionista dal 1999 con la Cr\u00e9dit Agricole, Finot colse al primo anno nella massima categoria del ciclismo francese il terzo posto nella prova a cronometro ai campionati francesi, specialit\u00e0 in cui si aggiudic\u00f2 la medaglia d'argento ai Campionati del mondo di Valkenburg del 1998, nella categoria Under-23. La stagione successiva arrivarono anche i primi successi, con le vittorie di tappa al Tour de Normandie, al Tour de la R\u00e9gion Wallonne e al Tour de l'Avenir. Nel 2002 pass\u00f2 alla Jean Delatour, diventata poi RAGT Semences nel 2004. In queste tre stagioni si impose al Tour du Doubs, nella prima tappa della Quatre Jours de Dunkerque del 2003 e nella cronometro a coppie Duo Normand con il belga Eddy Seigneur. Partecip\u00f2 a due edizioni del Tour de France e, nel 2003, termin\u00f2 terzo ai campionati nazionali a cronometro.\nPass\u00f2 dunque alla Fran\u00e7aise des Jeux per il biennio successivo, in cui si aggiudico la vittoria finale nella Parigi-Corr\u00e8ze e l'ennesimo terzo posto ai campionati nazionali a cronometro. Partecip\u00f2 in entrambe le stagioni alla Vuelta a Espa\u00f1a, concludendo solo quella del 2005, e nel 2004 fu convocato per la prova a cronometro ai campionati del mondo di Verona, che concluse al ventunesimo posto.\nNel 2007 pass\u00f2 alla Roubaix Lille M\u00e9tropole, team francese con licenza continental, con il quale riusc\u00ec a cogliere un successo di tappa alla Route du Sud. Nel 2008 disput\u00f2 la sua ultima stagione dal professionista nel team lussemburghese Differdange. Dal 2009 al 2014 gareggi\u00f2 in squadre minori francesi, con cui tuttavia riusc\u00ec ad aggiudicarsi una vittoria di tappa al Tour Alsace, corsa di categoria 2.2 del calendario UCI Europe Tour."}
{"id": "4006058", "revid": "767487", "url": "https://it.wikipedia.org/wiki?curid=4006058", "title": "Art'owr Yowspa\u0161yan", "text": ""}
{"id": "4006062", "revid": "339392", "url": "https://it.wikipedia.org/wiki?curid=4006062", "title": "Viktor Yanushevskiy", "text": ""}
{"id": "4006063", "revid": "131358", "url": "https://it.wikipedia.org/wiki?curid=4006063", "title": "Arthur Yuspashyan", "text": ""}
{"id": "4006065", "revid": "131358", "url": "https://it.wikipedia.org/wiki?curid=4006065", "title": "Artur Yuspashyan", "text": ""}
{"id": "4006067", "revid": "729019", "url": "https://it.wikipedia.org/wiki?curid=4006067", "title": "Kanin Kotohito", "text": "Biografia.\nI primi anni.\nIl principe Kotohito nacque a Kyoto il 10 novembre 1865, sedicesimo figlio del principe Fushimi Kuniye (1802\u20131875), il quale era il ventesimo capo della famiglia Fushimi-no-miya, una delle quattro shinn\u014dke o rami collaterali prescelti dalla famiglia imperiale per poter eventualmente ascendere al trono in caso di estinzione della linea principale. Dal momento che la mortalit\u00e0 infantile era piuttosto alta per l'epoca l'imperatore K\u014dmei, padre dell'imperatore Meiji, adott\u00f2 il principe Kotohito come erede potenziale. Il principe Kotohito divenne cos\u00ec il fratello adottivo del futuro imperatore Meiji e prozio sia dell'imperatore Sh\u014dwa che della sua consorte, l'imperatrice K\u014djun.\nIl principe Kotohito venne inizialmente inviato al tempio di Samb\u014d-in all'et\u00e0 di tre anni per essere cresciuto come monaco buddista, ma nel 1872 venne prescelto per succedere ai Kan'in-no-miya, un'altra shinn\u014dke estintasi dopo il quinto capo, il principe Kanin Naruhito.\nLa carriera militare.\nIl principe Kan'in entr\u00f2 nell'Accademia dell'Esercito imperiale giapponese nel 1877 diplomandosi nel 1881. L'Imperatore Meiji lo invi\u00f2 quindi come attach\u00e9 militare in Francia nel 1882 per studiare tattica militare e tecnologia. Tornato in patria si diplom\u00f2 presso il Collegio dello Staff d'esercito nel 1894, specializzandosi in cavalleria e dal 1897 al 1899 ebbe il comando del 1\u00ba reggimento di cavalleria giapponese.\nIl principe Kan'in divenne veterano sia della Prima guerra cino-giapponese (1894\u20131895) che della Guerra russo-giapponese (1904\u20131905). Egli venne quindi ed elevato al rango di generale di brigata e nominato al comando della 2\u00aa brigata di cavalleria nel 1901 ed elevato al rango di generale di divisione nel 1905 divenendo dal 1906 comandante della 1\u00aa divisione d'esercito, nonch\u00e9 della Guardia Imperiale giapponese dal 1911. Promosso al rango di generale d'armata, divenne membro del Consiglio Supremo di Guerra del Giappone dal 1912. Nel 1919 venne promosso Feldmaresciallo e si distinse come il pi\u00f9 giovane a raggiungere questo rango nell'esercito giapponese.\nLa carriera politica.\nNel 1921, il principe Kan'in accompagn\u00f2 l'allora principe ereditario Hirohito nel suo tour in Europa. Dal 1\u00ba dicembre 1931, venne nominato capo dello Staff Generale dell'Esercito giapponese, rimpiazzando il generale Kanaya Hanzo.\nDurante il suo mandato, l'esercito giapponese venne accusato dalla comunit\u00e0 internazionale di aver compiuto atti di violenza inutili contro la popolazione cinese tra i quali il peggiore fu il Massacro di Nanchino e l'uso di armi chimiche e batteriologiche negli scontri. I giapponesi, sino al 1937, utilizzavano infatti sporadicamente gas lacrimogeni durante gli scontri ma fu a partire dalla primavera del 1938 che essi incominciarono ad utilizzare anche gas venefici contro i Kuomintang e contro le truppe comuniste cinesi. Il principe Kan'in trasmise all'esercito le prime direttive imperiali (\"rinsanmei\") autorizzando l'uso di armi chimiche dal 28 luglio 1937. Egli trasmise un secondo ordine l'11 settembre di quell'anno per puntare le armi contro Shanghai. L'11 aprile 1938 la direttiva numero 11 autorizz\u00f2 l'uso del gas nella Mongolia interna.\nIl principe Kan'in, inoltre, si oppose al primo ministro Mitsumasa Yonai che stava cercando di migliorare le relazioni con Stati Uniti e Regno Unito. Egli forz\u00f2 le dimissioni del ministro della guerra generale Shunroku Hata (1879\u20131962), facendo cadere il gabinetto Yonai nel luglio del 1940. Il principe prese parte alle conferenze tra i capi militari dello staff ed il secondo gabinetto guidato dal principe Fumimaro Konoe (giugno 1940\u2013luglio 1941). Sia lui che il luogotenente generale Hideki T\u014dj\u014d, da poco nominato ministro della guerra, supportarono il Patto Tripartito tra Impero giapponese, Germania nazista e Italia fascista.\nIl principe Kan'in si ritir\u00f2 dal ruolo di capo dello staff generale il 3 ottobre 1940 e venne succeduto da Hajime Sugiyama. Egli rimase ad ogni modo membro del Consiglio Supremo di Guerra come consigliere dell'imperatore in materia d'esercito. Il feldmaresciallo principe Prince Kan'in mor\u00ec a Odawara nella sua residenza estiva a causa di un'infiammazione emorroidea, il 21 maggio 1945 e gli vennero concessi i funerali di stato.\nIl principe si distinse anche per essere stato uno dei principali sostenitori dello Stato Shinto assieme a Kiichiro Hiranuma col quale aveva fondato il \"Consiglio di Ricerca sui riti shintoisti\" per andare appunto alla ricerca degli antichi riti delle origini dello shintoismo. Altri personaggi che si affiliarono al gruppo dopo la sua entrata furono Kuniaki Koiso, il luogotenente generale Heisuke Yanagawa, che diresse il Taisei Yokusankai ed il Chikao Fujisawa, oltre ad essere membro della Dieta del Giapponeche propose il shintoismo come religione di Stato giapponese.\nMatrimonio e figli.\nIl 19 dicembre 1891 il principe Kotohiko spos\u00f2 Sanj\u014d Chieko (30 gennaio 1872\u00a0\u2013 19 marzo 1947), figlia del principe Sanj\u014d Sanetomi. La coppia ebbe sette figli, cinque femmine e due maschi:"}
{"id": "4006068", "revid": "73843", "url": "https://it.wikipedia.org/wiki?curid=4006068", "title": "Alan Davies", "text": ""}
{"id": "4006069", "revid": "599013", "url": "https://it.wikipedia.org/wiki?curid=4006069", "title": "Franco Frassoldati", "text": "Caratteristiche tecniche.\nGiocava come difensore centrale e laterale sinistro. Abile in marcatura, era anche in grado di rendersi pericoloso con le sue incursioni in attacco.\nCarriera.\nClub.\nCresciuto nel settore giovanile del Racing Club, squadra in cui milit\u00f2 anche nella divisione riserve, Frassoldati entr\u00f2 nella prima squadra del Chacarita Juniors nel 1967: fu ceduto dal Racing al Chacarita insieme ad \u00c1ngel Bargas, nell'ambito dell'operazione di mercato che port\u00f2 l'ala Conrado Rabbito al Racing. Vinse il Campionato Metropolitano nel 1969 con il Chacarita, giocando 24 partite e realizzando 3 gol: una di queste marcature fu segnata nella finale contro il River Plate. Rimase al Chacarita fino al 1974: si trasfer\u00ec poi all'Estudiantes, in cui ben figur\u00f2, giocando da titolare per 3 stagioni. Scese in campo in 4 partite della Coppa Libertadores 1976 con la formazione di La Plata. Conta 396 presenze e 36 reti in Primera Divisi\u00f3n argentina."}
{"id": "4006070", "revid": "179980", "url": "https://it.wikipedia.org/wiki?curid=4006070", "title": "Franco Frassoldatti", "text": ""}
{"id": "4006072", "revid": "254059", "url": "https://it.wikipedia.org/wiki?curid=4006072", "title": "Adolfo Barberis", "text": "Il 13 marzo 1995, la Santa Sede ha concesso il nulla osta per la causa di beatificazione.\nBiografia.\nSecondo dei quattro figli dell'odontotecnico novarese Carlo Barberis e di Teresa Chione di Caluso (TO), il giorno di Pentecoste, 7 giugno 1884 venne battezzato nella parrocchia di Santa Giulia, fatta costruire dalla marchesa di Barolo e poi serva di Dio Giulia Colbert (1785-1864), situata nel popolare borgo di Vanchiglia. In seguito la famiglia si trasfer\u00ec nella zona della parrocchia di San Tommaso apostolo, retta dai frati minori francescani e qui ricevette la Prima Comunione il 27 aprile 1893 e la Cresima un mese dopo.\nFrequent\u00f2 le Scuole elementari a Torino e dal 1895 al 1900 fu allievo del ginnasio del seminario minore di Giaveno (TO).\nDal 1900 al 1902 frequent\u00f2 il biennio filosofico a Chieri e poi fino al 1907 i cinque anni di teologia nel seminario maggiore di Torino. Gli studi non furono per\u00f2 continui, perch\u00e9 a causa delle ristrettezze familiari dovette dedicarsi anche ad altri incarichi in altri luoghi.\nNell'ultimo anno (1906-1907) cominci\u00f2 a ricoprire l'incarico di segretario personale dell'arcivescovo Agostino Richelmy; lo stesso cardinale lo ordin\u00f2 sacerdote il 29 giugno 1907, celebrando la prima Messa il giorno dopo, nella chiesa di San Carlo.\nEbbe anche l'intuizione di farsi missionario nella Congregazione dei Missionari della Consolata, fondata nel 1901 dal beato Giuseppe Allamano (1851-1926), ma l'arcivescovo lo dissuase.\nAd ogni modo nel biennio 1907-1909 frequent\u00f2 da esterno il Convitto Ecclesiastico della Consolata (Scuola di perfezionamento pastorale diretta dal fondatore), sotto la guida spirituale del beato Luigi Boccardo (1861-1936), altra storica figura della santit\u00e0 torinese, insieme al fratello, beato Giovanni Maria Boccardo (1848-1913).\nSi laure\u00f2 in teologia nel 1912, negli anni seguenti consegu\u00ec varie nomine nella diocesi e sempre come segretario del cardinale Richelmy, l'accompagn\u00f2 a Roma nei conclavi che videro eletti papa Benedetto XV nel 1914 e Pio XI nel 1922.\nNei 17 anni che fu segretario, lavor\u00f2 intensamente nel suo compito, aggravato dalla precaria salute dell'arcivescovo, al quale prest\u00f2 anche assistenza infermieristica.\nNel contempo fu docente di archeologia e arte sacra in Seminario; fu tra i fondatori e dirigenti dell'\"Opera Pellegrinaggi a Lourdes\"; nel 1915 ebbe la nomina a cappellano dell'Ospedale militare \u201cMaria Letizia\u201d, insieme a don Giuseppe Giacosa dirigeva il pensionato universitario \u201cAugustinianum\u201d.\nDurante la guerra 1915-18 rappresent\u00f2 l'arcivescovo di Torino nell'Opera diocesana di assistenza ai profughi, come pure assunse la direzione del settimanale cattolico \"La Buona Settimana\" che nel 1920 si trasform\u00f2 in organo ufficiale della diocesi.\nLa sua opera di braccio destro dell'anziano cardinale, lungo tutto il lungo episcopato, ebbe fasi importantissime per la storia della citt\u00e0 e della Chiesa torinese; la trasformazione in citt\u00e0 industriale e operaia, la crisi del movimento cattolico, la crisi modernista, la tragedia della prima guerra mondiale, la crisi sociale che port\u00f2 al fascismo, il diventare Torino centro del movimento comunista con Gramsci e Togliatti.\nPadre Adolfo Barberis fu anche fondatore delle Suore del Famulato Cristiano, istituzione che lo impegn\u00f2 per tutta la vita, con lo scopo di formare, istruire, dare dignit\u00e0 alle domestiche, che immigravano numerose a Torino, in altre parole era una moralizzazione del servizio domestico, che poi si precis\u00f2 ulteriormente nell'apostolato al servizio delle famiglie. L'istituzione \u00e8 oggi presente in Italia e Colombia.\nDivenne successivamente confessore e direttore spirituale di molti sacerdoti della diocesi; grande cultore della Sindone, nel 1959 divenne membro del consiglio direttivo del Centro Internazionale di Sindonologia; consulente ecclesiastico della \u201cSociet\u00e0 Operaia\u201d o \u201cOpera del Getsemani\u201d fondata dal professor Luigi Gedda.\nNel 1958 sub\u00ec un serio intervento chirurgico per l'asportazione di un tumore, ma il suo fisico era gi\u00e0 da anni cagionevole di salute.\nPadre Adolfo mor\u00ec nella Casa madre del suo istituto in Torino, il 24 settembre 1967 all'et\u00e0 di 83 anni e venne sepolto nella nuova Chiesa del Ges\u00f9, da lui voluta e progettata per la casa madre e consacrata appena pochi giorni prima dal cardinale Michele Pellegrino suo grande amico.\nCausa di beatificazione.\nIl 3 aprile 2014 \u00e8 stato promulgato il decreto sulle virt\u00f9 eroiche, che ne ha autorizzato il titolo di venerabile."}
{"id": "4006074", "revid": "62004", "url": "https://it.wikipedia.org/wiki?curid=4006074", "title": "Grand Prix de Fourmies 2006", "text": "Il Grand Prix de Fourmies 2006, settantaquattresima edizione della corsa e valida come evento dell'UCI Europe Tour 2006, si svolse il 10 settembre 2006, per un percorso totale di 198\u00a0km. Fu vinto dal belga Philippe Gilbert che giunse al traguardo con il tempo di 4h34'43\" alla media di 43,245\u00a0km/h.\nAl traguardo 120 ciclisti portarono a termine il percorso."}
{"id": "4006075", "revid": "767487", "url": "https://it.wikipedia.org/wiki?curid=4006075", "title": "Alan Davies (calciatore)", "text": "Biografia.\nMor\u00ec suicida nel 1992 all'et\u00e0 di 30 anni per avvelenamento da monossido di carbonio.\nCarriera.\nClub.\nHa giocato 28 partite nella prima divisione inglese (7 con il e 21, con anche una rete segnata, con il ).\nHa segnato una rete nella Coppa delle Coppe 1983-1984 con il Manchester United, giocando poi ulteriori 2 partite nell'edizione 1991-1992 della medesima competizione con lo .\nNazionale.\nTra il 1983 ed il 1990 ha giocato 13 partite in nazionale."}
{"id": "4006077", "revid": "767487", "url": "https://it.wikipedia.org/wiki?curid=4006077", "title": "Un lento apprendistato", "text": "Un lento apprendistato (\"Slow Learner\") \u00e8 un'opera di Thomas Pynchon del 1984 contenente sei racconti pubblicati inizialmente tra il 1959 e il 1964. In italiano, la raccolta \u00e8 anche apparsa col titolo Entropia e altri racconti.\nNell'introduzione del libro, Pynchon commenta le storie dopo averle rilette per la prima volta dopo diversi anni, accompagnandole con i ricordi degli eventi legati alla loro creazione."}
{"id": "4006080", "revid": "767487", "url": "https://it.wikipedia.org/wiki?curid=4006080", "title": "Si accettano scommesse", "text": "Si Accettano scommesse \u00e8 il diciottesimo album del cantante napoletano Tony Colombo, del 2009 distribuito dalla Record's Music "}
{"id": "4006082", "revid": "205250", "url": "https://it.wikipedia.org/wiki?curid=4006082", "title": "Lodovico Mazzotti", "text": "Biografia.\nFiglio di Francesco Mazzotti e Angelica Bellini il cognome Biancinelli verr\u00e0 aggiunto con regio decreto nel 1880. Il 2 dicembre 1895 sposa la contessa Lucrezia Faglia, ventiduenne vedova del conte Alfredo Fenaroli Avogadro. La famiglia Mazzotti e la famiglia Faglia erano gi\u00e0 in buoni rapporti poich\u00e9 il padre di Lodovico figura nel 1895 come tutore della sorella di Lucrezia, Paolina.\nAttraverso il matrimonio, Lodovico diventa amministratore delle importanti propriet\u00e0 terriere lasciate dal defunto conte Alfredo Fenaroli al figlio Guido Fenaroli e alla moglie Lucrezia, trasferendosi in palazzo Fenaroli a Rudiano.\nDopo aver ottenuto una laurea in giurisprudenza si trasferisce a Milano con la famiglia. Nei primi del Novecento costituisce con G. Ferri una societ\u00e0 in nome collettivo con la quale coopera come commissionario di banca in stretto rapporto con la Banca Commerciale Italiana (BCI). Nel 1904 la societ\u00e0 viene sciolta, ma i rapporti con la BCI vengono conservati facendo diventare il Mazzotti presidente della Borsa di Milano tra il 1909 e il 1920. Nel 1913 viene nominato cavaliere per aver bonificato dei terreni nel Ferrarese, nel 1928 ottiene anche il titolo di conte del Regno.\nNel primo dopoguerra, diventato proprietario di numerose piantagioni di zucchero, Mazzotti esegue numerose operazioni di alta finanza che lo portarono ad accumulare ingenti somme. Diviene presidente e membro del consiglio d'amministrazione della Banca Popolare di Chiari e vicepresidente e membro del consiglio d'amministrazione del \"Credito Agrario Bresciano\". Dotato di uno straordinario fiuto per gli affari, riesce a riconvertire le gi\u00e0 grandi risorse economiche della sua famiglia e della contessa Lucrezia Faglia verso il settore imprenditoriale e industriale, nuovo orizzonte dell'economia bresciana del primo Novecento. \nOltre a compiere una rapida scalata nell'orbita dell'alta Finanza, Mazzotti \u00e8 attivo anche nel settore dell'industria elettrica. Inoltre si inserisce nel settore automobilistico: \u00e8 consigliere d'amministrazione e, dal 1923, presidente dell'Isotta Fraschini costruttore leader nel settore delle auto di lusso e dei motori per automobili.\nIn quegli anni i Mazzotti hanno residenza a Milano ma anche a Torino, amici degli Agnelli e dei Gualino.\nSuccessivamente al 1930 l'incertezza della situazione economica porter\u00e0 l'Isotta Fraschini, ormai in crisi finanziaria, ad ricevere l'attenzione della statunitense Ford desiderosa di entrare nel mercato europeo. I disegni della Ford e del Mazzotti per\u00f2 non piacciono a Giovanni Agnelli, che molto aveva da perdere dall'ingresso in Italia di un colosso come quello americano. La FIAT esercita infatti pressioni di ogni tipo su Benito Mussolini per includere l'attivit\u00e0 automobilistica nelle \u00abattivit\u00e0 interessanti la difesa nazionale\u00bb allo scopo d'impedire l'ingresso nel mercato di vetture non costruite interamente in Italia. Il Duce fornisce il suo appoggio e blocca le successive proposte di Mazzotti e della Ford. Il Mazzotti cedette quindi la presidenza dell'Isotta Fraschini al noto senatore Giuseppe Vaccari.\nLodovico Mazzotti muore a Milano il 26 giugno 1933, a 63 anni.\nDurante la sua vita non recise mai i suoi rapporti con la sua citt\u00e0 natale, Chiari. Infatti dal 1903 al 1933 fu tra i curatori dell'orfanotrofio femminile, dal 1909 al 1917 fu membro del consiglio comunale e dal 1925 al 1933 fu presidente della banca locale. Poco prima di morire don\u00f2 la sua casa paterna all'asilo materno a cui tanto aveva contribuito in vita. Durante questi anni ebbe una relazione con l'attrice Wanda Osiris, da cui si crede abbia avuto un figlio.\nDal suo matrimonio con la contessa Faglia ebbe tre figli: Franco, nato morto nel 1900, Franco Mazzotti, meglio conosciuto come Kino, e Angelica Mazzotti. Tratt\u00f2 il precedente figlio di lei Guido Fenaroli Avogadro al pari dei suoi figli.\nIl paese di Rudiano dedic\u00f2 a lui una strada.\nNote.\n \"Lodovico Mazzotti Biancinelli\", Dizionario Biografico degli Italiani, volume 72 (2008)"}
{"id": "4006083", "revid": "6923", "url": "https://it.wikipedia.org/wiki?curid=4006083", "title": "\u017delimir Vidovi\u0107", "text": ""}
{"id": "4006084", "revid": "287204", "url": "https://it.wikipedia.org/wiki?curid=4006084", "title": "Zelimir Vidovic", "text": ""}
{"id": "4006099", "revid": "288300", "url": "https://it.wikipedia.org/wiki?curid=4006099", "title": "Mikhail Eryomin", "text": ""}
{"id": "4006100", "revid": "767487", "url": "https://it.wikipedia.org/wiki?curid=4006100", "title": "Grand Prix de Fourmies 2005", "text": "Il Grand Prix de Fourmies 2005, settantatreesima edizione della corsa e valida come evento dell'UCI Europe Tour 2005, si svolse l'11 settembre 2005, per un percorso totale di 200\u00a0km. Fu vinto dall'australiano Robbie McEwen che giunse al traguardo con il tempo di 4h25'02\" alla media di 45,27\u00a0km/h.\nAl traguardo 96 ciclisti portarono a termine il percorso."}
{"id": "4006106", "revid": "767487", "url": "https://it.wikipedia.org/wiki?curid=4006106", "title": "Wat's Pig", "text": "Wat's pig \u00e8 un cortometraggio inglese del 1996 della durata di 10 minuti, sviluppato in claymation per la regia di Peter Lord, autore di Galline in fuga e Wallace e Gromit. Il film d'animazione \u00e8 stato candidato agli Oscar dall'Academy Awards del 1997 come \"Best Short Film Animated\".\nTrama.\nIl film \u00e8 ambientato nel Medioevo e narra la storia di Wat, un contadino che non sa di essere fratello del sovrano. Rapito da piccolo, viene trovato ed allevato da un maiale. Mentre al castello sua madre, la regina e suo fratello, il futuro re, lo aspettano, il ragazzo conduce una vita umile e onesta in una baracca di legno ai piedi del castello, avendo per propriet\u00e0 solo di un misero orto e di un maiale. Allo stesso tempo il sovrano \u00e8 alle prese con una fronda interna che brama il potere e il suo regno. Il re \u00e8 cos\u00ec costretto a reclutare nuovi soldati e cavalieri, e, siccome il povero Wat \u00e8 impossibilitato a pagare le tasse, viene preso di sorpresa ed arruolato. La guerra ha inizio ed il suo esito si rivela brutale. Muoiono tutti i soldati e solo Wat ragazzo riesce ad alzarsi e a riportare il vessillo al castello. Una volta entrato scorge il suo maiale e tenta di liberarlo. Arrivato agli appartamenti reali, il re nota che Wat gli somiglia come una goccia d'acqua. A questo punto ha una perfida idea, degna dei pi\u00f9 corrotti potenti : la guerra \u00e8 persa, ma non vuole assumersi le responsabilit\u00e0 della sconfitta, per cui veste Wat da Re, e, una volta iniziata l'ultima battaglia, dall'esito scontato, si ripara nella casupola del fratello, fuori dalle mura, e l\u00ec aspetta con angoscia la fine della guerra. Al risveglio il Re si ritrova abbracciato al maiale nel misero letto del gemello. Il castello \u00e8 infatti distrutto e fumante, ma tutta la famiglia reale \u00e8 salva. Da qui inizia una vita umile per l'ingordo ex-sovrano, ed un'altra pi\u00f9 solare per Wat."}
{"id": "4006113", "revid": "767487", "url": "https://it.wikipedia.org/wiki?curid=4006113", "title": "Innocenzo Polcari", "text": "Biografia.\nPadre Innocenzo Polcari nasce da Domenico e Maria Bottillo. La famiglia che abita nel piccolo villaggio di Barba di Ceppaloni \u00e8 di discreta condizione. \nNon dovette essere estraneo alla sua prima formazione lo zio Innocenzo, sacerdote ed economo curato della chiesa arcipretale.\nComp\u00ec gli studi presso il Collegio dei Gesuiti di Benevento ed entr\u00f2 nella Compagnia di Ges\u00f9 nel 1838.\nLa Compagnia affid\u00f2 a Padre Polcari l'insegnamento in varie localit\u00e0: Napoli, Salerno, Roma, Albano Laziale ed altre.\nA causa delle leggi eversive contro i Gesuiti, fu esule a Aix-en-Provence, in Francia. Ritornato in Italia nel 1876, ebbe la cattedra di latino e italiano nell'Istituto Pontano di Napoli, dove nel 1883 divenne prefetto agli studi.\nNel 1892 il Padre torn\u00f2 a Benevento dove l'arcivescovo cardinale Camillo Siciliano di Rende gli offr\u00ec l'incarico di direttore spirituale degli alunni nonch\u00e9 di prefetto del Seminario arcivescovile di Benevento.\nMonumenti.\nIn ricordo della sua scomparsa, l'11 febbraio 1959, su iniziativa della parrocchia e dell'amministrazione comunale, presenti il provinciale dei gesuiti di Napoli e altre autorit\u00e0, fu posta una lapide commemorativa sulla facciata del municipio di Ceppaloni. \nA padre Polcari sono dedicate due strade: una in frazione Barba di Ceppaloni, l'altra nella citt\u00e0 di Benevento."}
{"id": "4006115", "revid": "767487", "url": "https://it.wikipedia.org/wiki?curid=4006115", "title": "Roberto Zamarin", "text": "Carriera.\nGiocatore.\nRoberto Zamarin esordisce quattordicenne (1957-58) nelle giovanili della Reyer Venezia (la cosiddetta \"Reyer di Geroli\"), debuttando in serie B ancora diciassettenne nel 1960-61. La successiva stagione \u00e8 in serie C nel Dopolavoro Montedison (Basket Mestre) e l'anno successivo nuovamente a Venezia, nella squadra che sfiorer\u00e0 la promozione in Serie A, perdendo di un punto lo spareggio finale. Nel 1963-64 con la Reyer Venezia ottiene la promozione nella massima serie, dove giocher\u00e0 fino al 1968.\nNella stagione 1968-69 torna a giocare a Mestre.\nSuccessivamente gioca e allena nelle squadre minori di Mestre e Venezia fino al 1977, tranne nel campionato 1971/72 in cui disputa la serie C con il Canella Basket San Don\u00e0 allenato da Giulio Geroli.\nAllenatore.\nNel 1977-1978 subentra a Sergio Curinga come allenatore nel Basket Mestre in serie Serie A2.\nNel 1982-83 come allenatore del Basket San Don\u00e0 ottiene la promozione in Serie B1, allenando anche nella stagione successiva 1983-1984.\nDal 2010 al 2012 ha ricoperto il ruolo di vice allenatore e supervisore del Basket Mestre (squadra rifondata nel 2009) nel campionato di Promozione."}
{"id": "4006117", "revid": "599013", "url": "https://it.wikipedia.org/wiki?curid=4006117", "title": "Sergej Kru\u0161evskij", "text": "Professionista dal 2001 al 2004 vinse tre campionati nazionali e la prova in linea dei Giochi asiatici del 2002, davanti ad Aleksandr Vinokurov.\nCarriera.\nDurante la sua carriera colse due vittorie nella corsa francese Tour de la Somme: nel 2002 vinse l'unica edizione in linea, nel 2004 vinse anche la corsa a tappe."}
{"id": "4006121", "revid": "88740", "url": "https://it.wikipedia.org/wiki?curid=4006121", "title": "Fate/EXTRA", "text": " \u00e8 un videogioco di ruolo giapponese per PlayStation Portable, creato da Type-Moon e Imageepoch e pubblicato da Marvelous Entertainment.\nIl gioco si svolge in un universo parallelo alla visual novel \"Fate/stay night\". Il gioco \u00e8 stato pubblicato in Giappone il 22 luglio 2010. La Aksys Games ha localizzato il gioco per l'America Settentrionale, e l'ha pubblicato il 1\u00ba novembre 2011. In America sono state pubblicate tre versioni del gioco a diversi prezzi: una edizione limitata, una versione standard, e una scaricabile attraverso il PlayStation Network.\nIl 19 gennaio 2012, la Ghostlight ha annunciato di avere progetti per pubblicare il gioco in Europa. Nel 2013 \u00e8 uscito nel solo territorio giapponese il seguito \"Fate/Extra CCC\", mentre tra gennaio e luglio 2018 \u00e8 stata trasmessa una trasposizione anime basata sul gioco, \"Fate/Extra Last Encore\". Il 21 luglio 2020 viene annunciato un remake intitolato \"Fate/EXTRA Record\", il quale celebrer\u00e0 il decimo anniversario del gioco.\nTrama.\nIl mondo di \"Fate/EXTRA\" condivide gli eventi di \"Fate/stay night\" fino al 197X, in cui il mondo subisce alla lunga un radicale cambiamento a causa di un incidente che provoca la graduale scomparsa del mana nel mondo. Nel 203X il mana del mondo \u00e8 completamente scomparso.\nGli eventi si svolgono nella scuola di Tsukumihara, un luogo fittizio con un ambiente artificiale creato dalla Moon Cell la quale replica il sistema delle Guerre del Santo Graal usando il sistema SE.RA.PH. (Serial Phantasm) che si occupa dell'evocazione dei Servant.\nI dati dei servant sono conservati e gestiti dal Moon Cell Automaton, un sistema computerizzato spirituale costruito sulla superficie lunare da una civilizzazione pre-umana e scoperto dagli umani nel 2032. Automaton ha osservato e registrato tutti gli eventi sulla Terra da tempo immemore (incluse le gesta degli eroi umani, ci\u00f2 lo rende simile al Trono degli Eroi). A differenza di \"Fate/stay night\" e altri spin-off, tutte le persone coinvolte sono personalit\u00e0 umane che fungono da NPC, o hackers, risultando cos\u00ec essere un sistema \"giusto\" che non coinvolge innocenti; inoltre, i Servant mettono davanti ai propri bisogni la volont\u00e0 del Moon Cell.\nSempre a differenza di \"Fate/stay night\" e alcuni spin-off, la Guerra qui presentata conta 128 partecipanti che devono affrontare Master rivali nell'Arena con un sistema molto simile ad un torneo ad eliminazione. Il Santo Graal esaudir\u00e0 il desiderio dell'ultimo rimasto in gioco.\nModalit\u00e0 di gioco.\nIl gameplay combina le meccaniche delle visual novel con quelle di un gioco di ruolo.\nDopo una fase introduttiva, al giocatore verr\u00e0 concessa la possibilit\u00e0 di scegliere il sesso del proprio protagonista e il suo nome ed in seguito il proprio Servant, che potr\u00e0 essere un Saber, un Archer oppure un Caster, ognuno dotato di diverse caratteristiche che potranno essere sfruttate e migliorate nel corso del gioco. Similmente ad altri titoli, la storia del gioco seguir\u00e0 un corso degli eventi diverso a seconda delle scelte che si faranno in determinati dialoghi, mentre in altri casi questi non porteranno a nessun cambiamento effettivo.\nIl protagonista controllato avr\u00e0 un periodo di tempo di sei giorni per recarsi nell'Arena, un particolare dungeon dall'aspetto futuristico, dove dovr\u00e0 farsi strada attraverso numerosi nemici da affrontare, i quali una volta sconfitti permetteranno di guadagnare dei punti esperienza per il proprio Servant, il quale dopo un certo totale salir\u00e0 di livello, e trovare i Trigger (uno per ogni livello), ovvero degli speciali lasciapassare che concederanno al giocatore l'accesso alla battaglia contro il rispettivo Master rivale. Se raccolti entrambi, si otterr\u00e0 il diritto di affrontare l'altro Master ed il suo Servant nell'Arena, i quali saranno i boss da sconfiggere nell'ultimo giorno della settimana per proseguire con la storia.\nQuando il proprio Servant salir\u00e0 di livello dopo aver guadagnato esperienza sufficiente, verranno assegnati tre punti extra che si potranno spendere nella Cappella, luogo posto nell'istituto, dove si potranno utilizzare facendo uso di un sistema chiamato Alterazione dell'Anima (Alteration of Soul), che permetter\u00e0 di migliorare le caratteristiche del Servant scelto, le quali si divideranno in: Forza, Difesa, Agilit\u00e0, Magia e Fortuna. Al giocatore viene lasciato libero arbitrio di quali parametri migliorare, in quanto ogni tipologia di Servant necessiter\u00e0 di una diversa preparazione e quindi una compensazione nelle parti in cui \u00e8 carente. Questo processo inoltre garantir\u00e0 anche lo sblocco di alcune abilit\u00e0 speciali utili negli scontri e talvolta provvidenziali.\nIl Master pu\u00f2 aiutare il proprio compagno d'avventure facendo uso degli oggetti o delle magie a sua disposizione, ad esempio per fargli recuperare un po' della sua salute, l'incremento dell'attacco, della difesa o della fortuna, lo stordimento del nemico per una singola mossa e molte altre. Lo stesso personaggio potr\u00e0 cambiare anche le sue magie, acquistando o trovando i Vestiti Formali (Formal Wear) i quali forniranno caratteristiche diverse a seconda delle veste scelta oltre che un aumento dei punti magia utilizzabili.\nLe battaglie si svolgono con un sistema carta, forbici e sasso, dove si potranno impartire tre differenti comandi: Attacco (Attack), Difesa (Defense) e Spezza (Break), ognuno dei quali potr\u00e0 vincere o perdere contro uno dei due (ad esempio Attacco vince contro il comando Spezza ma perde contro Difesa), tuttavia il giocatore non potr\u00e0 vedere fin da subito quali saranno gli ordini impartiti dal nemico e sar\u00e0 costretto ad agire d'astuzia per poter vincere, sfruttando in alcuni casi la conoscenza del tipo di nemesi affrontata in precedenza, mischiando l'esperienza con la fortuna. Man mano che verranno eliminati i nemici della stessa tipologia, si potranno ottenere delle informazioni riguardanti essi, le quali permetteranno di prevedere le mosse altrui, vincendole facilmente. Se uno dei due contendenti riesce a mettere a segno tre colpi consecutivi otterr\u00e0 una combo che gli garantir\u00e0 un colpo extra immediato contro il nemico, il quale non potr\u00e0 difendersi in alcun modo da esso. I Servant possono utilizzare anche delle mosse speciali tramite dei punti magia, alcune di esse sono dei veri e propri attacchi imparabili dal nemico mentre in altri casi sono dei potenziamenti temporanei delle proprie abilit\u00e0.\nNel caso dei boss, ovvero i Servant controllati dagli altri Master, ottenere le suddette informazioni sar\u00e0 pi\u00f9 difficile e perci\u00f2 il protagonista dovr\u00e0 utilizzare alcuni stratagemmi per ottenere pi\u00f9 dettagli sul loro conto, come ad esempio recarsi nella Biblioteca per comprendere meglio la storia dell'altro Servant oppure difendendosi da alcuni assalti a sorpresa che si svolgeranno nel corso della storia.\nAltro elemento molto importante nel corso degli scontri \u00e8 l'Arma Nobile (Noble Phantasm), sbloccabile al termine della quinta settimana, che rappresenta l'attacco pi\u00f9 potente a disposizione del proprio Servant, che potr\u00e0 essere impiegato soddisfacendo diverse condizioni, come ad esempio l'attesa di un determinato numero di turni oppure l'impiego di una particolare abilit\u00e0 pi\u00f9 volte. Essendo un'arma molto potente, pu\u00f2 essere sfruttata una sola volta per battaglia.\nAccoglienza.\nNella prima settimana d'uscita in Giappone il gioco vendette copie.\nOpere derivate.\nManga.\nSu questo specifico arco narrativo \u00e8 stata sviluppata una serie manga spin-off pubblicata sulla rivista \"Comptiq\" dal 9 aprile 2011 al 10 novembre 2014 e incentrata sul personaggio di Saber.\nAnime.\nUn adattamento anime intitolato \"Fate/Extra Last Encore\", basato sulla route di Saber, \u00e8 stato trasmesso dal 27 gennaio al 29 luglio 2018 per un totale di 13 episodi."}
{"id": "4006128", "revid": "920621", "url": "https://it.wikipedia.org/wiki?curid=4006128", "title": "Mio padre, il signor preside", "text": "Mio padre, il signor preside (\"The Stu Erwin Show\"; anche \"Trouble with Father\" e \"Life With the Erwins\") \u00e8 una serie televisiva statunitense in 130 episodi trasmessi per la prima volta nel corso di 4 stagioni dal 1950 al 1955.\n\u00c8 una sitcom familiare incentrata sulle vicende della famiglia Erwin. Fu una delle prime sitcom classiche nella storia della televisione e rappresent\u00f2 per prima il prototipo della famiglia statunitense perfetta che fece poi da base per le innumerevoli sitcom che seguirono. Come gi\u00e0 in \"Mama\" (1949-57) e \"The Ruggles\" (1949-52), i \"figli\" hanno et\u00e0 molto diversa: la presenza di un'attrice bambina (\"Jackie\", interpretata da Sheila James) accanto ad una sorella gi\u00e0 giovane adulta (\"Joyce\", interpretata da Ann E. Todd) giova alla sitcom, permettendo di poter variare su registi e situazioni diverse.\nNella stagione 1953-1954 andarono in onda repliche delle prime tre stagioni per 65 settimane. Una quarta stagione con nuovi episodi and\u00f2 in onda solo nel 1954-1955.\nTrama.\nLa famiglia Erwin \u00e8 guidata dal capofamiglia Stu Erwin, preside un po' imbranato alla Alexander Hamilton High School, marito di June e padre di due ragazze, Joyce e Jackie. Stu deve dividersi tra la scuola e la famiglia, badando sia agli alunni che frequentano l'istituto, sia alle due figlie e all'adorabile e paziente moglie June. Una delle due figlie, Joyce, che frequenta l'istituto dove lavora il padre, \u00e8 fidanzata con Jimmy Clark. I due si sposano nella quarta ed ultima stagione.\nProduzione.\nLa serie fu prodotta da Hal Roach Studios e Roland Reed Productions e girata negli Hal Roach Studios a Culver City in California. La serie fu sponsorizzata da General Mills (1950-1954) e Liggett &amp; Myers (1954-55).\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 21 ottobre 1950 al 13 aprile 1955 sulla rete televisiva ABC. In Italia \u00e8 stata trasmessa con il titolo \"Mio padre, il signor preside\"."}
{"id": "4006129", "revid": "46931", "url": "https://it.wikipedia.org/wiki?curid=4006129", "title": "The Stu Erwin Show", "text": ""}
{"id": "4006130", "revid": "46931", "url": "https://it.wikipedia.org/wiki?curid=4006130", "title": "Trouble with Father", "text": ""}
{"id": "4006132", "revid": "46931", "url": "https://it.wikipedia.org/wiki?curid=4006132", "title": "Mio padre il signor preside", "text": ""}
{"id": "4006134", "revid": "80339", "url": "https://it.wikipedia.org/wiki?curid=4006134", "title": "Aleksej \u010cadov", "text": ""}
{"id": "4006145", "revid": "486946", "url": "https://it.wikipedia.org/wiki?curid=4006145", "title": "Sezione d'urto differenziale", "text": ""}
{"id": "4006147", "revid": "767487", "url": "https://it.wikipedia.org/wiki?curid=4006147", "title": "Nell'anticamera del matrimonio", "text": "Nell'anticamera del matrimonio (\"So sind die M\u00e4nner\") \u00e8 un film muto del 1923 diretto da Georg Jacoby.\nFu uno dei primissimi ruoli, quello di una cameriera, per Marlene Dietrich che, a detta di Fritz Maurischaat, ebbe \"un amoretto piuttosto simpatico col regista, Georg Jacoby\".\nProduzione.\nIl film fu prodotto dall'Europ\u00e4ische Film-Allianz.\nDistribuzione.\nIl film usc\u00ec prima nelle sale cinematografiche finlandesi il 20 maggio 1923, presentato poi in Germania a Berlino il 29 novembre. Gli vennero dati anche dei titoli alternativi: \"Der kleine Napoleon\" e \"Napoleons kleiner Bruder\"."}
{"id": "4006151", "revid": "599013", "url": "https://it.wikipedia.org/wiki?curid=4006151", "title": "Riccardo Brosco", "text": "Carriera.\nClub.\nRoma e Triestina.\nCresciuto nelle giovanili della , nel 2009-2010 \u00e8 passato alla . Esordisce in Coppa Italia il 16 agosto 2009. Milita nella fino al 2011, e in questa squadra colleziona 30 presenze in 2 stagioni.\nPescara, Ternana e Latina.\nIl 27 agosto 2011 il lo acquista per cederlo immediatamente in compropriet\u00e0 al . Rimane al nella stagione 2011-2012, che vede gli abruzzesi raggiungere la promozione in Serie A.\nNel mercato estivo del 2011 viene ceduto in prestito alla in Serie B. Il 30 ottobre 2012, sigla contro il Sassuolo, la sua prima rete tra i professionisti; la gara terminer\u00e0 con la vittoria dei \"Neroverdi\" per 3 a 1.\nL'8 luglio 2013, viene girato in prestito al Latina, dal quale, dopo una brillante stagione, viene acquistato a titolo definitivo.\nIl 27 settembre 2014 segna il suo primo gol con i laziali proprio contro la sua ex squadra . In questa stagione gioca 38 partite e segna 3 gol piazzandosi 10\u00ba nella Top 15 dei difensori di Serie B secondo una classifica stilata dalla Lega Serie B.\nIl 31 gennaio 2017 viene acquistato a titolo definitivo dal Verona, che lo lascia in prestito al club pontino fino al termine della stagione. Il 1\u00ba aprile subisce, nel corso della partita persa contro il Cittadella per 0-2, un grave infortunio che gli fa concludere anzitempo la stagione, riportando la rottura del legamento crociato anteriore e del menisco mediale del ginocchio destro.\nCarpi, Ascoli e Vicenza.\nIl 29 agosto viene ceduto a titolo temporaneo al Carpi. Con gli emiliani colleziona 28 presenze complessive senza mai andare a rete.\nIl 22 luglio 2018 passa all'Ascoli, firmando un contratto triennale con i marchigiani. Nella sua prima stagione con la squadra marchigiana mette a segno 5 reti, sua miglior stagione realizzativa in carriera. Nell'estate del 2019, diventa il nuovo capitano a tutti gli effetti della societ\u00e0 bianconera, alternandosi la fascia nella prima parte della stagione successiva, con il compagno Raffaele Pucino.\nIl 20 luglio 2021 firma un contratto biennale con il .\nNazionale.\nHa giocato con tutte le nazionali giovanili italiane, dall'Under-16 all'Under-21; con quest'ultima esordisce il 17 novembre 2010 in amichevole contro la Turchia.\nStatistiche.\nPresenze e reti nei club.\n\"Statistiche aggiornate al 6 luglio 2021.\""}
{"id": "4006153", "revid": "599013", "url": "https://it.wikipedia.org/wiki?curid=4006153", "title": "Karel Hradeck\u00fd", "text": "Carriera.\nHa militato nell'AC Sparta Praga con cui gioc\u00f2 le partite della Coppa di beneficenza del 1906 e del 1907. Fu l'autore della prima rete in assoluto in un derby di Praga contro lo Slavia nel 1907, quando segn\u00f2 entrambi i gol in un pareggio per 2-2.\nHa giocato per la nazionale boema nella partita amichevole contro l'Ungheria del 7 aprile 1907, senza segnare."}
{"id": "4006154", "revid": "287204", "url": "https://it.wikipedia.org/wiki?curid=4006154", "title": "Karel Hradecky", "text": ""}
{"id": "4006155", "revid": "84184", "url": "https://it.wikipedia.org/wiki?curid=4006155", "title": "Pietro Basadonna", "text": "Fu zio del cardinale Luigi Priuli e avo di Lodovico Manin, ultimo doge della Repubblica di Venezia.\nBiografia.\nNato a Venezia da una famiglia di antica nobilt\u00e0, il giovane Pietro ricevette un'ottima educazione, e di lui si sa che fu abile grecista.\nNella sua citt\u00e0 fu famoso oratore, e ricopr\u00ec gli incarichi di ambasciatore veneziano presso la corte di Spagna e presso la Santa Sede. Successivamente, fu onorato dal Maggior Consiglio con la prestigiosa nomina a Procuratore di San Marco.\nOttenne il cappello cardinalizio al concistoro del 12 giugno 1673, indetto da papa Clemente X, e ricevette la diaconia di Santa Maria in Domnica il 15 gennaio 1674. Lo stesso 12 giugno 1673 aveva ricevuto la dispensa papale per poter ricevere il cardinalato senza aver ancora ricevuto la tonsura, mentre il 21 giugno dello stesso anno ne ricevette una seconda che gli permise di prendere i voti fuori dal canonico periodo dei \"Quattro Tempora\" e senza porre intervalli tra essi; gli fu garantita una dispensa, infine, per aver partecipato ad attivit\u00e0 \"criminalibus et bellicis\".\nPartecip\u00f2 al conclave del 1676, dal quale risult\u00f2 eletto Innocenzo IX.\nMor\u00ec a Roma il 6 ottobre 1684, all'et\u00e0 di 67 anni. Le sue esequie si tennero l'8 ottobre seguente presso la Basilica di San Marco Evangelista al Campidoglio, all'interno della quale riposa tuttora."}
{"id": "4006158", "revid": "767487", "url": "https://it.wikipedia.org/wiki?curid=4006158", "title": "August Ibach", "text": ""}
{"id": "4006164", "revid": "599013", "url": "https://it.wikipedia.org/wiki?curid=4006164", "title": "John O'Connell (calciatore)", "text": ""}
{"id": "4006165", "revid": "198277", "url": "https://it.wikipedia.org/wiki?curid=4006165", "title": "Alessandria Unione Sportiva 1973-1974", "text": "Questa voce raccoglie i dati riguardanti lAlessandria Unione Sportiva nelle competizioni ufficiali della stagione 1973-1974.\nAvvenimenti.\n7 luglio 1973: dopo l'abbandono di Marchioro, la scelta del nuovo allenatore ricadde sull'esperto Dino Ballacci.\n1\u00ba agosto 1973: la squadra, ancora priva di alcuni nuovi elementi, part\u00ec per il ritiro di Arsiero. In fase di mercato, pur perdendo elementi importanti come Salvadori e Lorenzetti, la squadra si rinforz\u00f2 con diversi giocatori di esperienza (Mazzia della , Reja del Palermo, Volpato e Baisi del Catania, Barbiero della e Dalle Vedove, gi\u00e0 all'Alessandria negli ultimi campionati di Serie B).\n27 agosto 1973: le prime uscite della squadra delusero i tifosi, che fischiarono la squadra dopo i pareggi in Coppa Italia Semipro contro Albese e Derthona. L'Alessandria pass\u00f2 comunque il turno vincendo le due gare di ritorno.\n14 ottobre 1973: alla quinta giornata, l'Alessandria sub\u00ec il primo gol stagionale e cadde a Belluno. La settimana successiva, l'opaco pareggio interno contro la matricola Gavinovese releg\u00f2 i grigi al quinto posto, con un distacco di due punti dal capolista.\n11 novembre 1973: espugnando Savona, l'Alessandria inanell\u00f2 la terza vittoria consecutiva e si port\u00f2 sola in testa, con un punto di vantaggio su Lecco, e Venezia. Dopo la gara Ballacci si mostr\u00f2 polemico con la dirigenza, contestando la cessione del centravanti Musa e il mancato ingaggio di un sostituto.\n16 dicembre 1973: il pareggio dei grigi a Chioggia, che faceva seguito alla sconfitta contro l'Udinese della settimana precedente, cost\u00f2 il sorpasso in vetta del Venezia. Dopo quattordici giornate l'Alessandria vantava 19 punti, uno in meno dei neroverdi e uno in pi\u00f9 delle terze classificate, e Lecco.\n27 gennaio 1974: il girone d'andata si chiuse in crescendo, con nove punti in cinque gare. Nessuna squadra tenne il ritmo dell'Alessandria, che si ritrov\u00f2 cos\u00ec prima, con due punti di vantaggio su Lecco e Venezia ferme a quota 26 e cinque sull'Udinese, quarta. Con quattro reti subite, il reparto arretrato si dimostrava il pi\u00f9 solido del campionato.\n24 febbraio 1974: pur non andando oltre lo 0-0 nell'anticipo di Solbiate Arno, i grigi riuscirono ad allungare sulle inseguitrici. Il 25, infatti, il Lecco perse sul campo del pericolante e rimase in ritardo di tre punti, mentre Venezia e Udinese impattarono nello scontro diretto, mantenendo il terzo posto. La vittoria sul Belluno della settimana successiva aument\u00f2 il divario sul secondo posto di un'altra lunghezza.\n27 marzo 1974: una formazione zeppa di riserve pareggi\u00f2 la gara di ritorno degli ottavi di finale di Coppa Italia Semipro contro la Solbiatese e fu eliminata dalla competizione. In campionato andava aumentando, per\u00f2, il divario sulle inseguitrici.\n14 aprile 1974: indolore sconfitta a Venezia. Nella stessa giornata caddero infatti anche Udinese e Lecco. La classifica vedeva l'Alessandria al comando con 43 punti, Udinese e Venezia sul podio a 36, a seguire Lecco e a 35.\n5 maggio 1974: battendo l'Udinese alla 32\u00aa, i grigi si portarono a +9 in classifica dagli stessi friulani, terzi, e a +8 sul secondo posto, occupato dal Venezia. Con sole 8 reti subite, la difesa era largamente la migliore del campionato, e la promozione pareva ormai cosa fatta.\n17 maggio 1974: nuovi contrasti emersi nei giorni precedenti tra il presidente e Ballacci riguardo al potenziamento della squadra in vista della promozione tra i cadetti ebbero come conseguenza il clamoroso esonero dell'allenatore; la squadra fu provvisoriamente affidata a Mario Pietruzzi, con la collaborazione del capitano Mazzia. Nei giorni successivi le proteste dei tifosi per questa decisione indussero alle dimissioni il presidente Paolo Sacco e il padre Remo che, chiamato a sostituirlo, assunse poi il ruolo di commissario straordinario.\n19 maggio 1974: pareggiando a Mantova, l'Alessandria ottenne la matematica promozione in Serie B con quattro giornate ancora da giocare.\n4 giugno 1974: notizie riguardanti irregolarit\u00e0 nel trasferimento di Di Prospero, calciatore in compropriet\u00e0 tra Arezzo e Viterbese giunto all'Alessandria in novembre, vennero presto smentite.\n16 giugno 1974: dopo tre sconfitte consecutive, l'Alessandria pareggi\u00f2 a Trieste, l'Alessandria chiuse il campionato del sospirato ritorno in B dopo sette anni.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "4006167", "revid": "709406", "url": "https://it.wikipedia.org/wiki?curid=4006167", "title": "Olio essenziale di fiori di canapa", "text": "L'olio essenziale di fiori di canapa o essenza di fiori di canapa \u00e8 un olio che si ottiene dall'infiorescenza femminile e dalle foglie apicali della pianta di \"Cannabis sativa\" per distillazione in corrente di vapore. Appare come un liquido giallastro contenente molti composti volatili quali terpeni e terpenoidi e quantit\u00e0 variabili di delta-9-tetraidrocannabinolo a seconda della variet\u00e0 di pianta da cui viene estratto l'olio e dall'impiego che se ne intende fare.\nImpieghi.\nEssenze a basse concentrazioni di cannabinoidi psicoattivi (THC) sono impiegate nell'industria cosmetica per la produzione di profumi, cosmetici e saponi, nell'industria dolciaria pu\u00f2 essere utilizzato per la produzione di dolci o bevande. Essenze a concentrazioni pi\u00f9 elevate possono invece essere impiegate in ambito farmacologico per terapie a base di cannabinoidi.\nUso terapeutico.\nL'olio essenziale di fiori di canapa ha propriet\u00e0 farmacologiche differenti rispetto a quelle dell'olio di semi di canapa, con una diversa capacit\u00e0 di azione, dal momento che nei fiori risiede una quantit\u00e0 assai maggiore di cannabinoidi che nei semi. Esso \u00e8 dunque soprattutto un validissimo antinfiammatorio topico.\nComposizione.\nSostanze principali contenute nell'essenza:"}
{"id": "4006176", "revid": "767487", "url": "https://it.wikipedia.org/wiki?curid=4006176", "title": "Lajos God\u00e1n", "text": ""}
{"id": "4006177", "revid": "1649409", "url": "https://it.wikipedia.org/wiki?curid=4006177", "title": "William Edward Lori", "text": "Biografia.\nWilliam Edward Lori \u00e8 nato a Louisville, nel Kentucky, il 6 maggio 1951.\nFormazione e ministero sacerdotale.\nHa frequentato la scuola primaria della parrocchia di Nostra Signora del Perpetuo Soccorso a New Albany, la scuola secondaria nel seminario \"Santa Maria\" di St. Mary e il collegio del seminario \"San Pio X\" di Erlanger. Dal 1973 al 1977 ha compiuto gli studi di teologia nel seminario \"Mount Saint Mary's\" di Emmitsburg.\nIl 14 maggio 1977 \u00e8 stato ordinato presbitero per l'arcidiocesi di Washington dal cardinale William Wakefield Baum. Si \u00e8 quindi iscritto alla Facolt\u00e0 di teologia dell'Universit\u00e0 Cattolica d'America di Washington e nel 1982 ha conseguito la laurea in teologia. Ha prestato servizio come vicario parrocchiale della parrocchia di San Giuseppe a Landover dal 1977 al 1982; direttore dell'ufficio ecumenico dell'arcidiocesi e professore aggiunto presso l'Universit\u00e0 Cattolica d'America dal 1982 al 1984; segretario personale e consigliere teologico del cardinale James Aloysius Hickey dal 1984 al 1994 e cancelliere arcivescovile, moderatore della curia e vicario generale dal 1994 al 2001.\n\u00c8 stato Membro del consiglio presbiterale e del collegio dei consultori.\nMinistero episcopale.\nIl 28 febbraio 1995 papa Giovanni Paolo II lo ha nominato vescovo ausiliare di Washington e titolare di Bulla. Ha ricevuto l'ordinazione episcopale il 20 aprile successivo nella basilica del santuario nazionale dell'Immacolata Concezione a Washington dall'arcivescovo metropolita di Washington James Aloysius Hickey, co-consacranti il cardinale William Wakefield Baum, penitenziere maggiore, e il vescovo di Charlotte William George Curlin.\nIl 23 gennaio 2001 lo stesso pontefice lo ha nominato vescovo di Bridgeport. Ha preso possesso della diocesi il 19 marzo successivo.\nCome vescovo di Bridgeport, Lori ha lanciato nuove iniziative a sostegno dell'educazione cattolica, delle vocazioni, delle iniziativi di carit\u00e0 cattoliche, dei servizi pastorali e di altri ministeri, migliorando nel contempo la gestione finanziaria. Ha anche lavorato in collaborazione con i laici per aumentare la partecipazione e promuovere la leadership laica in tutta la diocesi. Si \u00e8 detto contrario alla pubblicazione dei nomi dei sacerdoti diocesani che erano stati citati in giudizio per abusi sessuali. In merito a questo la Corte Suprema si \u00e8 pronunciata contro Lori e la diocesi.\nNel 2002 Lori ha partecipato alla stesura della Carta di Dallas. La bozza iniziale si applicava a tutti chierici, termine che include vescovi, presbiteri e diaconi. La bozza rivista menzionava solo presbiteri e diaconi, rimuovendo cos\u00ec i vescovi dalla sua competenza. Alla domanda sul perch\u00e9, si dice che Lori abbia detto che il comitato di redazione \"ha deciso di limitarlo a sacerdoti e diaconi, poich\u00e9 la disciplina dei vescovi \u00e8 al di l\u00e0 della portata di questo documento. Il termine chierico avrebbe incluso tutti e tre, quindi abbiamo deciso di non utilizzare la parola chierico\".\nNel novembre del 2011 ha compiuto la visita \"ad limina\".\nIl 20 marzo 2012 papa Benedetto XVI lo ha nominato arcivescovo metropolita di Baltimora. Ha preso possesso dell'arcidiocesi il 16 maggio successivo con una cerimonia nella cattedrale di Nostra Regina Maria a Baltimora. Il 29 giugno dello stesso anno il papa gli ha imposto il pallio, simbolo degli arcivescovi metropoliti, durante una celebrazione svoltasi nella basilica di San Pietro in Vaticano.\nNel gennaio del 2019 ha avviato un'iniziativa per denunciare accuse contro qualsiasi chierico dell'arcidiocesi di Baltimora. Questa politica \u00e8 stata redatta dall'comitato di revisione indipendente arcidiocesano.\nIl 13 settembre 2018 papa Francesco ha nominato amministratore apostolico di Wheeling-Charleston con il compito ulteriore di indagare sulle accuse di molestie sessuali e utilizzo improprio della finanze diocesane da parte dell'ormai vescovo emerito Michael Joseph Bransfield.\nNel giugno del 2019 il \"Washington Post\" ha ottenuto le copie della prima bozza di quel rapporto, cos\u00ec come il rapporto finale che \u00e8 stato inviato alla Santa Sede. I nomi di diversi cardinali e vescovi che avevano ricevuto pagamenti da Bransfield sono state omesse nella versione finale. Tra essi vi era lo stesso monsignor Lori. Quando questa notizia \u00e8 diventata pubblica, Lori ha restituito 7500 dollari ricevuti alla diocesi di Wheeling-Charleston e ha chiesto che la somma fosse devoluta a Catholic Charities. Altri vescovi hanno seguito il suo esempio. Lori ha ammesso al giornale \"Baltimore Sun\" di essere responsabile della rimozione dei nomi dei beneficiari di finanziamenti dal rapporto, affermando pi\u00f9 tardi \"guardando indietro a questo con il senno di poi, direi che la chiamata di giudizio \u00e8 stato un errore\".\nNel dicembre del 2019 ha compiuto una seconda visita \"ad limina\".\nIn seno alla Conferenza dei vescovi cattolici degli Stati Uniti \u00e8 membro del comitato amministrativo, del comitato per le priorit\u00e0 e i piani, del comitato per le attivit\u00e0 per la vita e del comitato per la promozione e la difesa del matrimonio e consulente del comitato per la dottrina, del comitato ad hoc contro il razzismo e del comitato per la libert\u00e0 religiosa. In precedenza \u00e8 stato presidente del comitato per la dottrina, presidente del comitato ad hoc sulla libert\u00e0 religiosa, membro del comitato ad hoc sugli abusi sessuali, membro del comitato per l'educazione cattolica, membro del comitato per la dottrina e presidente del comitato per le universit\u00e0 e i college.\n\u00c8 anche cancelliere e presidente del consiglio del St. Mary's Seminary and University di Baltimora e cancelliere del seminario \"Santa Maria\".\nIn precedenza \u00e8 stato presidente del consiglio di amministrazione dell'Universit\u00e0 del Sacro Cuore a Fairfield e presidente del comitato per gli affari accademici del consiglio di fondazione dell'Universit\u00e0 Cattolica d'America di Washington e presidente del consiglio di amministrazione dello stesso ateneo.\n\u00c8 cappellano supremo dei Cavalieri di Colombo dal 2005. In questa veste ha la responsabilit\u00e0 di sovrintendere al benessere spirituale degli 1,8 milioni di membri dell'Ordine e delle loro famiglie. In un suo ampio scritto, parlando a nome dei cavalieri, l'arcivescovo Lori si \u00e8 concentrato sulla visione spirituale di padre Michael J. McGivney, il fondatore dei Cavalieri di Colombo. Ha contribuito a guidare molte iniziative spirituali dell'Ordine, in particolare il terzo congresso eucaristico dell'Ordine tenutosi a Chicago nel 2005 e il congresso mariano internazionale e il Festival di Guadalupe tenutisi a Phoenix nel 2009.\nOpere.\nNel giugno del 2016 ha pubblicato la sua prima lettera pastorale come arcivescovo di Baltimora, \"A Light Brightly Visible: Lighting a Path to Missionary Discipleship\". In essa ha espresso il suo fervente desiderio di una pianificazione parrocchiale basata sull'aiutare le comunit\u00e0 cattoliche locali a chiamare i loro parrocchiani a diventare - facendo eco le parole di papa Francesco - \"discepoli missionari\" che invitino gli altri a sperimentare una relazione personale con Ges\u00f9.\nNel febbraio del 2018 ha pubblicato \"The Enduring Power of Dr. Martin Luther King Jr.'s Principles of Nonviolence: A Pastoral Reflection\" per commemorare il 50\u00ba anniversario dell'assassinio del leader dei diritti civili. Nell'aprile del 2018 ha anche ospitato un servizio di preghiera interreligioso presso la cattedrale di Nostra Regina Maria per celebrare l'anniversario.\nNel gennaio del 2019 l'arcivescovo Lori ha pubblicato \"The Journey to Racial Justice: Repentance, Healing and Action\", riconoscendo i peccati del razzismo all'interno della Chiesa nel passato e nel presente e suggerendo misure concrete per combattere il razzismo e promuovere la giustizia razziale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4006179", "revid": "52953", "url": "https://it.wikipedia.org/wiki?curid=4006179", "title": "Zack De La Rocha", "text": ""}
{"id": "4006182", "revid": "767487", "url": "https://it.wikipedia.org/wiki?curid=4006182", "title": "Luis Antonio Escobar", "text": "\u00c8 deceduto nell'incidente aereo noto come \"Disastro aereo dell'Alianza Lima\".\nCarriera.\nClub.\nHa segnato un gol in 6 presenze nella Coppa Libertadores 1987."}
{"id": "4006184", "revid": "716642", "url": "https://it.wikipedia.org/wiki?curid=4006184", "title": "Jos\u00e9 Casanova", "text": "Biografia.\n\u00c8 deceduto nell'incidente aereo noto come \"Disastro aereo dell'Alianza Lima\".\nCarriera.\nClub.\nHa giocato nella prima divisione peruviana con l' dal 1982 alla morte.\nNazionale.\nHa partecipato alla Coppa America del 1983."}
{"id": "4006185", "revid": "1005847", "url": "https://it.wikipedia.org/wiki?curid=4006185", "title": "Elezioni parlamentari a Malta del 1976", "text": "Le elezioni parlamentari a Malta del 1976 si tennero il 17 e 18 settembre e videro la vittoria del Partito Laburista."}
{"id": "4006188", "revid": "1543377", "url": "https://it.wikipedia.org/wiki?curid=4006188", "title": "Sergej L'vovi\u010d Tolstoj", "text": "Biografia.\nLaureatosi in Scienze naturali all'Universit\u00e0 di Mosca, fu esponente dello \"zemstvo\" e consigliere della Duma municipale di Mosca. Il 10 giugno 1895 spos\u00f2 Marija K. Ra\u010dinskaja, figlia di Konstantin A. Ra\u010dinskij (direttore dell'Accademia di agricoltura Petrovskij). Divenne compositore e critico musicale con lo pseudonimo di S. Brodinskij.\nAd Astapovo fu vicino al padre in punto di morte. In seguito scrisse un libro di memorie (tradotto in inglese col titolo \"Tolstoy remembered by his son\", pubblicato a New York all'inizio degli anni sessanta). Dopo la Rivoluzione fond\u00f2 con la madre e le sorelle, fra il disordine generale, il Museo Tolstoj, contribuendo all'edizione e allo studio delle opere del padre. Mor\u00ec a Mosca nel 1947 senza aver lasciato la Russia."}
{"id": "4006189", "revid": "287204", "url": "https://it.wikipedia.org/wiki?curid=4006189", "title": "Jose Casanova", "text": ""}
{"id": "4006190", "revid": "288300", "url": "https://it.wikipedia.org/wiki?curid=4006190", "title": "Jos\u00e9 Casanova Mendoza", "text": ""}
{"id": "4006191", "revid": "288300", "url": "https://it.wikipedia.org/wiki?curid=4006191", "title": "Jose Casanova Mendoza", "text": ""}
{"id": "4006197", "revid": "1442080", "url": "https://it.wikipedia.org/wiki?curid=4006197", "title": "BRD N\u0103stase \u021airiac Trophy 2012 - Doppio", "text": "Il doppio del BRD N\u0103stase \u021airiac Trophy 2012 \u00e8 stato un torneo di tennis facente parte dell'ATP World Tour 2012.\nDaniele Bracciali e Potito Starace erano i detentori del titolo ma sono stati sconfitti al primo turno da Paul Hanley e Jordan Kerr.\nRobert Lindstedt e Horia Tec\u0103u hanno sconfitto in finale J\u00e9r\u00e9my Chardy e \u0141ukasz Kubot per 7-62, 6-3."}
{"id": "4006198", "revid": "767487", "url": "https://it.wikipedia.org/wiki?curid=4006198", "title": "Tom\u00e1s Farf\u00e1n", "text": "\u00c8 deceduto nel Disastro aereo dell'Alianza Lima.\nCarriera.\nHa giocato 6 partite nella Coppa Libertadores 1983 e 6 partite nella Coppa Libertadores 1987 (in quest'ultima edizione mettendo anche a segno una rete)."}
{"id": "4006199", "revid": "287204", "url": "https://it.wikipedia.org/wiki?curid=4006199", "title": "Tomas Farfan", "text": ""}
{"id": "4006200", "revid": "288300", "url": "https://it.wikipedia.org/wiki?curid=4006200", "title": "Tom\u00e1s Lorenzo Farf\u00e1n", "text": ""}
{"id": "4006201", "revid": "287204", "url": "https://it.wikipedia.org/wiki?curid=4006201", "title": "Tomas Lorenzo Farfan", "text": ""}
{"id": "4006202", "revid": "767487", "url": "https://it.wikipedia.org/wiki?curid=4006202", "title": "Adhemar Canavesi", "text": "Caratteristiche tecniche.\nGiocava come difensore destro e sinistro.\nCarriera.\nClub.\nCanavesi inizi\u00f2 la sua carriera nel Bella Vista, club in cui rimase fino al 1928: in quello stesso anno pass\u00f2 al Pe\u00f1arol, di cui fu il capitano nel titolo nazionale vinto nel 1932; si ritir\u00f2 nel 1935.\nNazionale.\nDebutt\u00f2 in Nazionale il 14 luglio 1925, durante l'incontro amichevole tra Uruguay e . Contro la selezione bianco-rossa gioc\u00f2 altre 4 partite, tutte tra il luglio e l'agosto 1925. Fu poi convocato per il Campeonato Sudamericano de Football 1927, in cui debutt\u00f2 il 1\u00ba novembre contro il , giocando da difensore destro al fianco di Tejera. Fu poi impiegato contro l' il 20 novembre, come difensore sinistro; realizz\u00f2 un'autorete all'85\u00ba minuto, determinando la sconfitta dell'Uruguay. L'ultima partita dell'anno fu quella contro il del 10 dicembre. Partecip\u00f2 poi ai Giochi olimpici di , giocando contro l'. Secondo Eduardo Galeano, Canavesi salt\u00f2 volontariamente la finale del torneo olimpico perch\u00e9 ogni volta che era sceso in campo contro l'Argentina la sua Nazionale aveva perso."}
{"id": "4006203", "revid": "767487", "url": "https://it.wikipedia.org/wiki?curid=4006203", "title": "Daniel Reyes (calciatore 1966-1987)", "text": "\u00c8 deceduto nell'incidente aereo noto come \"Disastro aereo dell'Alianza Lima\".\nCarriera.\nDal 1985 al 1987 ha giocato nell', club della prima divisione peruviana, con cui ha anche giocato 6 partite nella Coppa Libertadores 1987."}
{"id": "4006207", "revid": "179980", "url": "https://it.wikipedia.org/wiki?curid=4006207", "title": "Adhemar Canavessi", "text": ""}
{"id": "4006209", "revid": "1005847", "url": "https://it.wikipedia.org/wiki?curid=4006209", "title": "Elezioni parlamentari a Malta del 1971", "text": "Le elezioni parlamentari a Malta del 1971 si tennero il 12 e 14 giugno e videro la vittoria del Partito Laburista."}
{"id": "4006212", "revid": "287204", "url": "https://it.wikipedia.org/wiki?curid=4006212", "title": "Lajos Godan", "text": ""}
{"id": "4006215", "revid": "599013", "url": "https://it.wikipedia.org/wiki?curid=4006215", "title": "M\u00fchlenkopf", "text": "Il M\u00fchlenkopf (ufficialmente, in tedesco: M\u00fchlenkopfschanze, \"trampolino M\u00fchlenkopf\") \u00e8 un trampolino situato a Willingen, in Germania.\nStoria.\nAperto nel 1951 e ampiamente ristrutturato nel 2000, l'impianto ha ospitato numerose tappe della Coppa del Mondo di salto con gli sci.\nCaratteristiche.\nIl trampolino lungo ha il punto K a 130\u00a0m e HS147; il primato di distanza (153,0\u00a0m) appartiene al polacco Klemens Mura\u0144ka (ottenuto nel 2021 ); il primato femminile (140\u00a0m) \u00e8 stato stabilito dalla tedesca Anna H\u00e4fele nel 2011."}
{"id": "4006216", "revid": "287204", "url": "https://it.wikipedia.org/wiki?curid=4006216", "title": "Muhlenkopf", "text": ""}
{"id": "4006217", "revid": "104458", "url": "https://it.wikipedia.org/wiki?curid=4006217", "title": "Muehlenkopf", "text": ""}
{"id": "4006218", "revid": "104458", "url": "https://it.wikipedia.org/wiki?curid=4006218", "title": "M\u00fchlenkopfschanze", "text": ""}
{"id": "4006219", "revid": "104458", "url": "https://it.wikipedia.org/wiki?curid=4006219", "title": "Muhlenkopfschanze", "text": ""}
{"id": "4006221", "revid": "104458", "url": "https://it.wikipedia.org/wiki?curid=4006221", "title": "Muehlenkopfschanze", "text": ""}
{"id": "4006222", "revid": "62004", "url": "https://it.wikipedia.org/wiki?curid=4006222", "title": "Valentina Scandolara", "text": ""}
{"id": "4006223", "revid": "599013", "url": "https://it.wikipedia.org/wiki?curid=4006223", "title": "Jo de Haan", "text": "Professionista dal 1959 al 1966, vinse la Parigi-Tours nel 1960 e fu terzo ai campionati del mondo del 1963 e nel Giro delle Fiandre 1961; da dilettante fu anche campione nazionale in linea nel 1958.\nCarriera.\nNella sua carriera de Haan ottenne in totale una quarantina di successi soprattutto in kermesse, criterium e circuiti. Oltre alla gi\u00e0 menzionata Parigi-Tours, vinse tappe in molte brevi corse a tappe in particolare francesi, come alla Quatre Jours de Dunkerque e al Grand Prix du Midi Libre, affermandosi anche al Giro dei Paesi Bassi e, sempre nel 1960, alla Paris-Valenciennes.\nFra gli altri risultati nelle corse in linea, un quinto posto nel campionato nazionale del 1960, un settimo posto nella Liegi-Bastogne-Liegi nel 1963, un decimo nella Milano-Sanremo 1961 e un undicesimo nel Giro delle Fiandre del 1962, un ottavo posto nella Freccia Vallone 1962, il quarto posto nella Bordeaux-Parigi 1961 e il sesto posto nei mondiali del 1964.\nNelle prove a tappe, chiuse al secondo posto vincendo due tappe nel Tour de Champagne nel 1959, vinse il Tour de l'Oise e fu sesto nel Giro di Germania nel 1960 e quarto nella Roma-Napoli-Roma 1961. Partecip\u00f2 a tre Tour de France senza brillare particolarmente; nel 1961 fu comunque quarto nella quarta tappa, secondo nella sesta tappa, sesto nella undicesima nel 1964 e quinto nell'ottava frazione nel 1965.\nChiuse la sua carriera prematuramente nel 1966 a causa di un grave infortunio al tendine d'achille"}
{"id": "4006226", "revid": "287204", "url": "https://it.wikipedia.org/wiki?curid=4006226", "title": "Bezdruzice", "text": ""}
{"id": "4006231", "revid": "767487", "url": "https://it.wikipedia.org/wiki?curid=4006231", "title": "ITF Women's Circuit San Antonio 1998", "text": "L'ITF Women's Circuit San Antonio 1998 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 1998. Il montepremi del torneo era di $10\u00a0000 e si \u00e8 svolto nella settimana tra l'8 gennaio e l'11 gennaio 1998 su campi in cemento. Il torneo si \u00e8 giocato a San Antonio negli Stati Uniti.\nVincitori.\nSingolare.\n Andrea \u0160ebov\u00e1 ha sconfitto in finale Mashona Washington 7-5, 6-1.\nDoppio.\n Kim Grant / Mashona Washington hanno sconfitto in finale Andrea \u0160ebov\u00e1 / Silvia Ur\u00ed\u010dkov\u00e1 4-6, 7-6, 6-2."}
{"id": "4006240", "revid": "287204", "url": "https://it.wikipedia.org/wiki?curid=4006240", "title": "Cernosin", "text": ""}
{"id": "4006241", "revid": "205197", "url": "https://it.wikipedia.org/wiki?curid=4006241", "title": "Provincia di Callao", "text": ""}
{"id": "4006244", "revid": "169529", "url": "https://it.wikipedia.org/wiki?curid=4006244", "title": "Nemano", "text": "Secondo il mito di Iside e Osiride, Nemano era moglie di Malcandro, re di Biblo. \nMito.\nIl re di Biblo accolse la dea Iside mentre era alla ricerca della bara contenente il corpo di Osiride. La bara infatti era stata gettata dal mare sulle coste del regno di Biblo e si era adagiata su albero che, crescendo, l'aveva sollevata dalla terra. Quest'albero era stato abbattuto e utilizzato per sostenere il tetto del palazzo del re Malcandro. \nIside, giunta a Biblo, cerc\u00f2 di entrare in rapporto con le serve del palazzo, quindi regal\u00f2 loro un profumo per i capelli. Questo profumo emanava un odore cos\u00ec dolce che attir\u00f2 le attenzioni della regina Nemano, la quale volle subito conoscere la donna capace di dispensare tali profumi. Tra le due nacque un rapporto di tale fiducia che la regina prese Iside, travestita da comune mortale, come nutrice di suo figlio. \nLa dea decise di rendere il bambino immortale, e per far questo lo pose sui carboni ardenti, dopo averlo nutrito ponendogli un dito in bocca. La dea intanto assunse la forma di una rondine, cominciando a volteggiare attorno alla colonna che sosteneva la bara di Osiride. \nUna notte fu sorpresa da Nemano, che emise un grido di angoscia alla vista del figlio steso sui carboni ardenti. Iside si fece riconoscere immediatamente, ma avvert\u00ec la madre che suo figlio non sarebbe pi\u00f9 diventato immortale, rivelando nel frattempo la ragione della sua presenza a Biblo, e subito le fu restituita la bara con dentro il corpo di Osiride."}
{"id": "4006245", "revid": "1005847", "url": "https://it.wikipedia.org/wiki?curid=4006245", "title": "Elezioni parlamentari a Malta del 1966", "text": "Le elezioni parlamentari a Malta del 1966 si tennero il 26 e 28 marzo e videro la vittoria del Partito Nazionalista."}
{"id": "4006246", "revid": "767487", "url": "https://it.wikipedia.org/wiki?curid=4006246", "title": "Antonio De Donato", "text": " \nBiografia.\nAntonio De Donato \u00e8 nato a Bojano (Campobasso) nel 1962 e suona la chitarra da quando aveva 13 anni.\nDopo poche lezioni private di musica, decide di continuare da solo e impara a suonare ad orecchio la chitarra, affinando i propri gusti e creando un proprio linguaggio e stile, anche grazie all'ascolto dal vivo di una interminabile lista di alcuni fra i pi\u00f9 grandi musicisti non solo di jazz, ma di tutti i generi musicali.\nLa sua \"\"Samba De La Buena Onda\u201d\", scritta alcuni anni fa, \u00e8 stata registrata (\u00e8 stato girato anche un video clip in Romania) da Marcus Miller, Jorge Pardo, Toninho Horta e Cliff Almond e inserita nell'omonimo album del chitarrista Flavio Sala, \"\u201cDe La Buena Onda\u201d\" (2011), dove Antonio De Donato collabora anche come chitarrista, nell'incisione di \"The heat of the Day\" di Pat Metheny, accanto a Rubem Dantas (palmas e cajon) e Carles Benavent (basso elettrico), in cui inserisce all'interno \"The heat of the night\", una composizione scritta a quattro mani con lo stesso Flavio Sala.\nHa effettuato concerti in Italia e in Russia, in duo con Flavio Sala, debuttando anche alla Tchaikovsky Concert Hall di Mosca.\nAntonio De Donato suona chitarre classiche, acustiche ed elettriche costruite dal liutaio italiano Camillo Perrella, oltre che chitarre Fender e Ibanez."}
{"id": "4006252", "revid": "287204", "url": "https://it.wikipedia.org/wiki?curid=4006252", "title": "Province del Per\u00f9", "text": "Le province del Per\u00f9 (in spagnolo: \"provincias\") costituiscono la suddivisione territoriale di secondo livello del Paese, dopo le regioni, e sono pari a 195; ciascuna di esse si suddivide a sua volta in distretti.\nLa regione di Callao \u00e8 formalmente definita come \"provincia costituzionale\"; la regione con il maggior numero di province \u00e8 quella di Ancash, che ne conta 20.\nLe province dell'Amazzonia sono pi\u00f9 estese e scarsamente popolate a differenza di quelle situate nella parte settentrionale e occidentale del paese."}
{"id": "4006253", "revid": "110157", "url": "https://it.wikipedia.org/wiki?curid=4006253", "title": "Pretty (Ugly Before)", "text": "Pretty (Ugly Before) \u00e8 un brano di Elliott Smith. La canzone \u00e8 il primo e unico singolo estratto dall'ultimo album del cantautore, From a Basement on the Hill del 2004, e fu pubblicata due mesi prima del suo suicidio."}
{"id": "4006254", "revid": "123458389", "url": "https://it.wikipedia.org/wiki?curid=4006254", "title": "Evoluzione dell'architettura dei computer", "text": "Nell'arco della storia dell'informatica si sono susseguiti una serie di elaboratori che hanno costituito le fondamenta per gli attuali e moderni processori.\nAlcuni di essi hanno avuto un impatto significativo sulle idee alla base delle moderne architetture, i pi\u00f9 importanti sono riportati nella tabella a seguire. "}
{"id": "4006258", "revid": "81127249", "url": "https://it.wikipedia.org/wiki?curid=4006258", "title": "Milano Certosa", "text": ""}
{"id": "4006264", "revid": "729019", "url": "https://it.wikipedia.org/wiki?curid=4006264", "title": "Caproni-Pensuti", "text": "Il Caproni-Pensuti o Breda-Pensuti affettuosamente chiamato triplanino, \u00e8 stato un piccolo aereo da ricognizione ed addestramento a struttura triplana progettato da Giovanni Caproni e costruito nel 1918. Nelle intenzioni del costruttore avrebbe dovuto rappresentare il da parte dei potenziali acquirenti.\nDescrizione tecnica.\nCon un'apertura alare di soli 4 metri, una lunghezza di 3,80\u00a0m ed un peso totale di 230\u00a0kg a pieno carico, .\nVenne progettato per effettuare missioni di ricognizione a corto raggio al servizio delle truppe di terra.\nIl progettista Giovanni Caproni ed il pilota, e collaudatore, Emilio Pensuti iniziarono a lavorare all'idea di questo piccolo triplano gi\u00e0 dal 1914, ma solo alla fine del 1918 alcuni di questi aerei entrarono in servizio, anno in cui mor\u00ec lo stesso Pensuti.\nVennero costruite due versioni: la prima aveva un motore a tre cilindri, con i cilindri disposti longitudinalmente a ventaglio, Anzani da 35 CV raffreddato ad aria; la seconda era pi\u00f9 potente avendo un motore a sei cilindri da 80 CV.\nLa struttura era completamente lignea con una fusoliera a sezione rettangolare e le tre paia di ali erano poste sullo stesso asse; il carrello aveva una luce molto ampia ed era provvisto di pattino d'appoggio posteriore.\nIn volo il velivolo si caratterizzava per l'estrema stabilit\u00e0, il corto spazio di decollo nonch\u00e9 per la bassa velocit\u00e0 di stallo.\nLa velocit\u00e0 massima era di 100\u00a0km/h (62 mhp) e quella di atterraggio 40\u00a0km/h (25 mhp), raggiungeva i 3000 metri di quota in 15 minuti.\nVersioni.\nFu costruito da due aziende e le denominazioni cambiarono in funzione della ditta di costruzione:"}
{"id": "4006265", "revid": "1005847", "url": "https://it.wikipedia.org/wiki?curid=4006265", "title": "Elezioni parlamentari a Malta del 1962", "text": "Le elezioni parlamentari a Malta del 1962 si tennero il 17 e 19 febbraio e videro la vittoria del Partito Nazionalista."}
{"id": "4006267", "revid": "49183691", "url": "https://it.wikipedia.org/wiki?curid=4006267", "title": "Pietro Crinito", "text": ""}
{"id": "4006268", "revid": "287204", "url": "https://it.wikipedia.org/wiki?curid=4006268", "title": "Primda", "text": ""}
{"id": "4006271", "revid": "131358", "url": "https://it.wikipedia.org/wiki?curid=4006271", "title": "Federazione calcistica delle Antille olandesi", "text": ""}
{"id": "4006274", "revid": "110157", "url": "https://it.wikipedia.org/wiki?curid=4006274", "title": "Son of Sam", "text": "Son of Sam \u00e8 un brano di Elliott Smith. La canzone \u00e8 il secondo singolo estratto dal quinto album del cantautore, Figure 8 del 2000"}
{"id": "4006276", "revid": "100734047", "url": "https://it.wikipedia.org/wiki?curid=4006276", "title": "Tsuko Nakamura", "text": "Il Minor Planet Center gli accredita la scoperta di tre asteroidi, tutte effettuate nel 1988.\nGli \u00e8 stato dedicato l'asteroide 6599 Tsuko.\nNon \u00e8 da confondersi con i connazionali Akimasa Nakamura, anch'egli astronomo e gli astrofili Hiroshi Nakamura e Yuji Nakamura.\n\u00c8 membro dell'Unione Astronomica Internazionale ."}
{"id": "4006278", "revid": "287204", "url": "https://it.wikipedia.org/wiki?curid=4006278", "title": "Stribro", "text": ""}
{"id": "4006279", "revid": "122002397", "url": "https://it.wikipedia.org/wiki?curid=4006279", "title": "105 TV", "text": "105 TV \u00e8 un'emittente locale campana a carattere generalista.\nStoria.\nFondata a Sapri nel 1988 da Alessandro Cocorullo, attuale direttore, come costola televisiva della preesistente Radio Studio 105, nel corso degli anni ha cambiato pi\u00f9 volte sede fino a spostarsi nella limitrofa citt\u00e0 di Vibonati. La programmazione di 105 TV \u00e8 sempre stata molto attenta alla realt\u00e0 locale del proprio bacino d'utenza, ovvero il Cilento meridionale ed il Vallo di Diano. La vocazione al servizio pubblico verso la propria comunit\u00e0 le deriva dal fatto di essere stata, insieme a Rete7 Cilento e Italia 2 TV, una delle poche voci dell'emittenza locale ricevibile in tutta l'area. Esclusi i centri principali quali Vallo della Lucania o Sapri, le asperit\u00e0 del territorio hanno di fatto ostacolato l'espansione dei network televisivi, sia regionali che nazionali, nel bacino d'utenza del Cilento meridionale e del Vallo di Diano, ed in tale contesto 105 TV ha supplito, dando grande spazio nella sua programmazione all'informazione locale, all'assenza di ricezione del servizio pubblico di Raitre.\nIn seguito al passaggio alla tecnologia digitale, 105 TV viene autorizzata dal Ministero delle Comunicazioni a trasmettere il proprio multiplex in parte della provincia di Salerno, ovvero solo nel suo bacino originario, sulla frequenza UHF 61; dal dicembre 2012 trasmette sulla frequenza UHF 34. A seguito di un accordo con l'emittente salernitana Telediocesi Salerno, 105 TV \u00e8 ricevibile anche a Salerno citt\u00e0 e nella parte settentrionale della provincia coperta da tale multiplex sempre alla LCN 96."}
{"id": "4006282", "revid": "287204", "url": "https://it.wikipedia.org/wiki?curid=4006282", "title": "38442 Szilard", "text": ""}
{"id": "4006290", "revid": "1005847", "url": "https://it.wikipedia.org/wiki?curid=4006290", "title": "Elezioni parlamentari a Malta del 1955", "text": "Le elezioni parlamentari a Malta del 1955 si tennero il 26 e 28 febbraio e videro la vittoria del Partito Laburista."}
{"id": "4006291", "revid": "287204", "url": "https://it.wikipedia.org/wiki?curid=4006291", "title": "Chodova Plana", "text": ""}
{"id": "4006292", "revid": "287204", "url": "https://it.wikipedia.org/wiki?curid=4006292", "title": "Leo Szilard", "text": ""}
{"id": "4006294", "revid": "287204", "url": "https://it.wikipedia.org/wiki?curid=4006294", "title": "38442 Szil\u00e1rd", "text": "38442 Szil\u00e1rd \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,9012187\u00a0UA e da un'eccentricit\u00e0 di 0,0777429, inclinata di 0,89557\u00b0 rispetto all'eclittica.\nL'asteroide \u00e8 dedicato al fisico ungherese naturalizzato statunitense Le\u00f3 Szil\u00e1rd."}
{"id": "4006300", "revid": "76963", "url": "https://it.wikipedia.org/wiki?curid=4006300", "title": "Bryan Stanley Johnson", "text": "Biografia.\nNato in una famiglia operaia, B.S. Johnson fu evacuato da Londra durante la seconda guerra mondiale. All'et\u00e0 di sedici anni abbandon\u00f2 la scuola per lavorare come contabile e impiegato alla Standard Oil Company, ma studiando di sera impar\u00f2 il latino, e frequent\u00f2 per un anno un corso pre-universitario al Birkbeck College, cos\u00ec da prepararsi all'esame di ammissione al King's College di Londra.\nDopo la laurea, Johnson scrisse molti romanzi sperimentali, che oggi potrebbero essere considerati scrittura visuale. In questi primi anni collabor\u00f2 a vari progetti insieme all'amico e scrittore Zulfikar Ghose, con il quale compose una raccolta di racconti, \"Statement against Corpses\". Come le opere giovanili, anche i suoi primi due romanzi, \"Travelling People\" (1963) e \"Albert Angelo\" (1964), appaiono a prima vista convenzionali nella trama. Tuttavia, il primo ricorre a molti espedienti innovativi e include una sezione composta come una sceneggiatura cinematografica, mentre il secondo prevede le celebri pagine tagliate, che permettono al lettore di saltare da una parte all'altra.\nLa sua produzione divenne con il tempo sempre pi\u00f9 sperimentale. \"The Unfortunates\" (1969, l'unico suo romanzo tradotto in italiano, con il titolo \"In bal\u00eca di una sorte avversa\") \u00e8 un libro in una scatola, privo di rilegatura: i lettori possono assemblare come preferiscono i capitoli, a eccezione del primo e dell'ultimo, che sono segnalati esplicitamente come parte iniziale e finale. \"House Mother Normal\" (1971) \u00e8 invece scritto secondo un ordine puramente cronologico, cos\u00ec che le esperienze e i pensieri dei diversi personaggi si accavallano gli uni agli altri diventando interconnessi, non solo pagina per pagina, ma frase per frase.\nB.S. Johnson guid\u00f2 un libero circolo di autori sperimentali inglesi degli anni sessanta, che comprendeva tra gli altri Alan Burns, Eva Figers, Rayner Heppenstall, Ann Quin, Stefan Themerson, William Harris. Molti di questi contribuirono a \"London Consequences\", un romanzo ambientato a Londra e curato da Johnson e Margaret Drabble, che si componeva di un canovaccio di capitoli che passava di mano in mano tra gli autori che vi lavoravano. Lavor\u00f2 inoltre a molti film sperimentali, pubblic\u00f2 poesie e scrisse recensioni, racconti e drammi. Per molti anni fu il responsabile della rivista di poesia \"Transatlantic Review\".\nAll'et\u00e0 di quarant'anni, depresso per il fallimento commerciale dei suoi lavori e oppresso da problemi familiari e di salute (l'obesit\u00e0, la morte della madre, la separazione dalla moglie), si tolse la vita nel 1973. Al momento della morte B.S. Johnson era pressoch\u00e9 sconosciuto al grande pubblico, ma aveva un crescente seguito che lo considerava un autore di culto: \"In bal\u00eca di una sorte avversa\" divenne un oggetto da collezionisti, e il prezzo di una copia del libro poteva raggiungere cifre elevate. Nel 2000 usc\u00ec la riduzione cinematografica del suo ultimo romanzo, \"Christie Malry's Own Double-Entry\" (1973), che ottenne un buon riscontro di critica. Il cantautore Joe Pernice fece un tributo a Johnson nell'album dei Pernice Brothers del 2006 \"Live a Little\". La biografia del 2004 di Jonathan Coe \"Come un furioso elefante\", vincitrice del premio Samuel Johnson nel 2005, ha dato il via a un nuovo interesse per la sua opera."}
{"id": "4006320", "revid": "291985", "url": "https://it.wikipedia.org/wiki?curid=4006320", "title": "In bal\u00eca di una sorte avversa", "text": "In bal\u00eca di una sorte avversa (titolo originale: \"The Unfortunates\") \u00e8 un romanzo sperimentale dello scrittore inglese Bryan Stanley Johnson. Si tratta di un \"libro in una scatola\" (\"book in a box\"), in cui l'ordine dei capitoli viene stabilito dal lettore. Uscito in poche copie nel 1969, \u00e8 diventato in breve tempo un oggetto da collezione. Nel 2004 la biografia di Johnson scritta da Jonathan Coe ha richiamato l'attenzione sulla sua opera, e il romanzo \u00e8 stato ripubblicato nel 2008 dalla casa editrice statunitense New Directions. L'edizione in lingua italiana \u00e8 invece del 2011 ed \u00e8 l'unico libro dell'autore a essere tradotto in Italia.\nStruttura.\nIl romanzo si compone di 27 capitoli non rilegati racchiusi in una scatola. Il primo e l'ultimo, indicati come tali, sono fissi, mentre i fascicoli dei 25 centrali possono essere disposti a piacere dal lettore, che in questo modo ne stabilisce l'ordine e la scansione.\nTrama.\nUn cronista sportivo \u00e8 inviato in una piccola citt\u00e0 delle Midlands per seguire la partita della squadra locale. Qui il protagonista dovr\u00e0 affrontare i fantasmi del passato e il ricordo di un amico, originario di quei luoghi, morto di cancro in giovane et\u00e0."}
{"id": "4006321", "revid": "1310927", "url": "https://it.wikipedia.org/wiki?curid=4006321", "title": "Lewon Hayrapetyan", "text": ""}
{"id": "4006323", "revid": "76963", "url": "https://it.wikipedia.org/wiki?curid=4006323", "title": "Chelsea Noble", "text": "Biografia.\nSi \u00e8 diplomata al Maryvale High School (Cheektowaga, New York), e successivamente ha frequentato l'Universit\u00e0 Statale di New York a Geneseo.\nCarriera.\nNoble \u00e8 famosa per essere stata attrice di Gli amici di pap\u00e0, Chi \u00e8 il boss, Fireproof, Genitori in blue jeans nel ruolo di Kate MacDonald.\nVita privata.\n\u00c8 sposata con l'attore Kirk Cameron dal luglio 1991 e hanno sei figli di cui quattro adottivi. Ha recitato in molti film col marito, fra cui nella serie televisiva Kirk, che \u00e8 andata in onda in Italia nella primavera del 2008 su Boing."}
{"id": "4006325", "revid": "461603", "url": "https://it.wikipedia.org/wiki?curid=4006325", "title": "Levon Hayrapetyan", "text": ""}
{"id": "4006326", "revid": "767487", "url": "https://it.wikipedia.org/wiki?curid=4006326", "title": "Distretto di Bocas del Toro", "text": "Il distretto di Bocas del Toro \u00e8 un distretto di Panama nella provincia di Bocas del Toro con 16.135 abitanti al censimento 2010\nGeografia antropica.\nSuddivisioni amministrative.\nIl distretto \u00e8 suddiviso in 5 comuni:"}
{"id": "4006328", "revid": "461603", "url": "https://it.wikipedia.org/wiki?curid=4006328", "title": "Levon Ajrapetjan", "text": ""}
{"id": "4006331", "revid": "287204", "url": "https://it.wikipedia.org/wiki?curid=4006331", "title": "Benesovice", "text": ""}
{"id": "4006338", "revid": "31886", "url": "https://it.wikipedia.org/wiki?curid=4006338", "title": "B.S. Johnson", "text": ""}
{"id": "4006343", "revid": "767487", "url": "https://it.wikipedia.org/wiki?curid=4006343", "title": "Il bacillo dell'amore", "text": "Il bacillo dell'amore (\"Ich k\u00fcsse Ihre Hand, Madame\") \u00e8 un film muto e sonoro del 1929 diretto da Robert Land.\nTrama.\nJacques \u00e8 un nobile russo che, senza un soldo, deve lavorare come cameriere per poter tirare avanti. Nel locale parigino dove lavora, il giovanotto \u00e8 coccolato da tutte le eleganti signore che lo frequentano. Quando conosce Laurence, una giovane signora appena divorziata, Jacques si presenta a quella deliziosa ragazza con il suo vero nome. Lei per\u00f2 scopre che lui \u00e8 un cameriere e, credendo di essere stata presa in giro, lo ritiene un imbroglione. Cos\u00ec si mette a civettare sotto ai suoi occhi con un tipo che la corteggia. Non contenta, con una scusa, giunge al punto di farlo licenziare quando lui non accetta una mancia spropositata. Dopo aver saputo che Jacques \u00e8 un vero conte, la giovane va a cercarlo per chiedere il suo perdono.\nProduzione.\nIl film fu prodotto dalla Super-Film GmbH di Berlino. Le riprese ebbero luogo a Parigi dal dicembre 1928 al gennaio 1929.\nDistribuzione.\nDistribuito dalla Deutsche Lichtspiel-Syndikat (DLS), il film fu presentato in prima a Berlino il 17 gennaio 1929 con il titolo originale \"Ich k\u00fcsse Ihre Hand, Madame\". In Italia, con il titolo \"Il bacillo dell'amore\" cui fu aggiunto anche il titolo alternativo \"Disinganno\", il film fu distribuito in una versione di 2.043 metri dalla Gaumont Aubert nel luglio 1931 con visto di censura 26621.\nNote.\nIl film \u00e8 disponibile dal 2011 tra gli extra all'interno del dvd \"Il giardino di Allah\", distribuito da Sinister film CGHV."}
{"id": "4006345", "revid": "406085", "url": "https://it.wikipedia.org/wiki?curid=4006345", "title": "Levon Sosovi\u010d Ajrapetjan", "text": ""}
{"id": "4006346", "revid": "44876", "url": "https://it.wikipedia.org/wiki?curid=4006346", "title": "Carlo Di Tullio", "text": "Caratteristiche tecniche.\nPoteva essere impiegato indifferentemente come ala o mezzala.\nCarriera.\nDopo aver militato nel Dopolavoro Palo, in Prima Divisione, e nel , al termine della seconda guerra mondiale passa al . Con gli emiliani gioca da titolare il campionato di Serie B-C Alta Italia 1945-1946, realizzando 6 reti, terzo miglior marcatore della squadra dopo Giovanni Gaddoni e Luigi Ganelli. Nelle due annate successive gioca altrettanti campionati di Serie B, sempre con il Piacenza; titolare nel campionato 1946-1947, nel quale si alterna ad Adriano Minelli, perde il posto in squadra l'anno successivo, nel quale totalizza 13 presenze in campionato.\nDopo la retrocessione del 1948, lascia il Piacenza per trasferirsi al Messina, con cui scende in campo 24 volte nel campionato di Serie C 1948-1949, concluso dai siciliani al quinto posto.\nHa totalizzato 56 presenze in Serie B, tutte con la maglia del Piacenza.\nDopo il ritiro.\nTerminata la carriera agonistica, nel 1951 partecipa ai corsi federali per allenatori e ottiene il patentino di seconda categoria. Nella stagione 1960-1961 guida il , e nel campionato di Serie D 1962-1963 allena l'Andria, venendo esonerato nel corso della stagione. Nel campionato di Serie D 1966-1967 allena il Liberty Bari. \u00c8 tra i fondatori dell'Associazione Italiana Allenatori Calcio e della relativa sezione regionale pugliese."}
{"id": "4006347", "revid": "282094", "url": "https://it.wikipedia.org/wiki?curid=4006347", "title": "Sandra Milovanoff", "text": ""}
{"id": "4006349", "revid": "406085", "url": "https://it.wikipedia.org/wiki?curid=4006349", "title": "Lewon Sosi Hayrapetyan", "text": ""}
{"id": "4006350", "revid": "544909", "url": "https://it.wikipedia.org/wiki?curid=4006350", "title": "Baby Britain", "text": "Baby Britain \u00e8 un brano di Elliott Smith. La canzone \u00e8 il secondo singolo estratto dal quarto album del cantautore, XO del 1998."}
{"id": "4006351", "revid": "726373", "url": "https://it.wikipedia.org/wiki?curid=4006351", "title": "Mio figlio Dominic", "text": "Mio figlio Dominic (\"Boy Dominic\") \u00e8 una serie televisiva britannica in 21 episodi trasmessi per la prima volta nel corso di 2 stagioni nel 1974.\n\u00c8 una serie d'avventura ambientata negli anni 1820 e incentrata sulle vicende di Dominic Bulman e di sua madre Emma alla ricerca del padre, il capitano Charles Bulman, disperso in un naufragio.\nProduzione.\nLa serie fu prodotta da Yorkshire Television\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 24 marzo 1974 al 4 aprile 1976 sulla rete televisiva Independent Television. In Italia \u00e8 stata trasmessa la prima stagione con il titolo \"Mio figlio Dominic\" o \"Il ragazzo Dominic\"\nAlcune delle uscite internazionali sono state:"}
{"id": "4006352", "revid": "46931", "url": "https://it.wikipedia.org/wiki?curid=4006352", "title": "Boy Dominic", "text": ""}
{"id": "4006354", "revid": "1906976", "url": "https://it.wikipedia.org/wiki?curid=4006354", "title": "Emblema di Capo Verde", "text": "L'emblema nazionale di Capo Verde contiene un cerchio all'interno del quale \u00e8 scritto il nome della nazione in portoghese e anche una torcia e un triangolo, simboli di libert\u00e0 e di unit\u00e0 nazionale.\nIl cerchio \u00e8 circondato da dieci stelle, che rappresentano le isole di Capo Verde, ed \u00e8 simile alla simbologia sulla bandiera di Capo Verde. Nella parte superiore dello scudo c'\u00e8 un filo a piombo, simbolo di giustizia.\nQuesto stemma sostituisce la variante in precedenza con la conchiglia che era stato in uso dopo l'indipendenza."}
{"id": "4006356", "revid": "2134764", "url": "https://it.wikipedia.org/wiki?curid=4006356", "title": "Stephen O'Donnell", "text": "Carriera.\nHa iniziato la sua carriera nell'Arsenal, firmando un contratto per i Gunners a 16 anni. Trascorsi tre anni nel club londinese senza trovare spazio, si trasferisce in Scozia firmando un contratto con il Falkirk, dove trova un posto da titolare collezionando 41 presenze in due stagioni. Nell'estate del 2007 torna in patria per vestire la maglia dei Bohemians. Il 21 febbraio 2009 firma un contratto per il Cork City. Dopo aver giocato una discreta stagione con i \"Leesiders\", si trasferisce al Galway United, contando 28 presenze e 8 gol segnati. Nel gennaio del 2011 firma un contratto con i campioni irlandesi dello Shamrock Rovers."}
{"id": "4006368", "revid": "1788047", "url": "https://it.wikipedia.org/wiki?curid=4006368", "title": "Stanley Cup playoff 1991", "text": "I playoff della Stanley Cup 1991 del campionato NHL 1990-1991 hanno avuto inizio il 3 aprile 1991. Le sedici squadre qualificate per i playoff, otto da ciascuna Conference, hanno giocato una serie di partite al meglio di sette per i quarti di finale, semifinali e finali di Conference. I vincitori delle due Conference hanno disputato una serie di partite al meglio di sette per la conquista della Stanley Cup.\nI North Stars sconfiggendo gli Edmonton Oilers diventarono la prima squadra proveniente dalla Norris Division a disputare la finale della Stanley Cup dopo il riallineamento delle franchigie nel 1981. Durante i playoff si disputarono ben 92 incontri, stabilendo un nuovo primato, mentre per la prima volta dai playoff del 1973 nessuna formazione fu eliminata con un 4-0, fatto che si sarebbe ripetuto per la prima volta solo nel 2002.\nSquadre partecipanti.\nTabellone.\nNel primo turno la squadra con il ranking pi\u00f9 alto di ciascuna Division si sfida con quella dal posizionamento pi\u00f9 basso seguendo lo schema 1-4 e 2-3, usufruendo anche del vantaggio del fattore campo. Il secondo turno determina la vincente divisionale, mentre il terzo vede affrontarsi le squadre vincenti delle Division della stessa Conference per accedere alla finale di Stanley Cup. Il fattore campo osservato nelle finali di conference e in finale di Stanley Cup fu determinato dai punti ottenuti in stagione regolare. Ciascuna serie, al meglio delle sette gare, segu\u00ec il formato 2\u20132\u20131\u20131\u20131: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6).\nFinale Stanley Cup.\nLa finale della Stanley Cup 1991 \u00e8 stata una serie al meglio delle sette gare che ha determinato il campione della National Hockey League per la stagione 1990-11. I Pittsburgh Penguins hanno sconfitto i Minnesota North Stars in sei partite e si sono aggiudicati la Stanley Cup per la prima volta nella loro storia.\nStatistiche.\nClassifica marcatori.\nLa seguente lista elenca i migliori marcatori al termine dei playoff.\nClassifica portieri.\nQuesta \u00e8 una tabella che combina i cinque migliori portieri dei playoff per media di gol subiti a gara con i cinque migliori portieri per percentuale di parate, con almeno quattro partite disputate. La tabella \u00e8 ordinata per la media gol subiti, e i criteri di inclusione sono in grassetto."}
{"id": "4006369", "revid": "1310927", "url": "https://it.wikipedia.org/wiki?curid=4006369", "title": "Artak Edigaryan", "text": "Biografia.\nHa un fratello calciatore, Art'owr Edigaryan."}
{"id": "4006371", "revid": "461603", "url": "https://it.wikipedia.org/wiki?curid=4006371", "title": "Artak Yedigaryan", "text": ""}
{"id": "4006372", "revid": "461603", "url": "https://it.wikipedia.org/wiki?curid=4006372", "title": "Artak Edigarjan", "text": ""}
{"id": "4006376", "revid": "1894831", "url": "https://it.wikipedia.org/wiki?curid=4006376", "title": "Elizabeta Nishica", "text": "Biografia.\nSpecializzata nel tiro a segno, nelle discipline della pistola 10 metri aria compressa e nella pistola 25 metri, ha disputato una edizione dei campionati mondiali a Milano 1994, dove si \u00e8 classificata, nelle due specialit\u00e0, rispettivamente al 55\u00ba e 23\u00ba posto.\nHa partecipato altres\u00ec a diverse edizioni dei campionati europei salendo sul podio in tre differenti occasioni: si \u00e8 aggiudicata la medaglia di bronzo a Roma 1977, quella d'argento a H\u00e4meenlinna 1978 e quella d'oro, divenendo la prima albanese a vincere i campionati europei di tiro, a Francoforte 1979; in tutte e tre le occasioni sempre nella specialit\u00e0 della pistola 25 metri."}
{"id": "4006377", "revid": "80047", "url": "https://it.wikipedia.org/wiki?curid=4006377", "title": "Rolandino Passeggeri", "text": ""}
{"id": "4006378", "revid": "767487", "url": "https://it.wikipedia.org/wiki?curid=4006378", "title": "Division Day", "text": "Division Day \u00e8 un brano di Elliott Smith uscito come singolo nel 1996."}
{"id": "4006380", "revid": "31886", "url": "https://it.wikipedia.org/wiki?curid=4006380", "title": "Stemma di Capo Verde", "text": ""}
{"id": "4006381", "revid": "174925", "url": "https://it.wikipedia.org/wiki?curid=4006381", "title": "Rov (ebraismo)", "text": "Rov () \u00e8 un concetto talmudico che significa \"maggioranza\".\nSi basa sul passo biblico di Esodo : \"con la maggioranza per contestare\" (\u05d0\u05d7\u05e8\u05d9 \u05e8\u05d1\u05d9\u05dd \u05dc\u05d4\u05d8\u05d5\u05ea), che secondo l'interpretazione rabbinica significa: accetterai le cose secondo la maggioranza.\nL'applicazione pi\u00f9 originale di questo termine \u00e8 in una riunione del Sinedrio, dove l'opinione della maggioranza \u00e8 legge definitiva.\nIl termine viene usato anche per indicare mescolanze accidentali di ingredienti kosher e non kosher, quando l'ingrediente non-kosher pu\u00f2 essere annullato dalla maggior quantit\u00e0 degli ingredienti kosher (alcune restrizioni si applicano a questa \"halakhah\")."}
{"id": "4006388", "revid": "287204", "url": "https://it.wikipedia.org/wiki?curid=4006388", "title": "Pier Paolo Calzolari", "text": "Vive e lavora a Lisbona, Portogallo.\nBiografia.\nSi forma a Bologna dove tiene la prima personale nel 1965 presso la Sala Studio Bentivoglio. Dall'anno successivo abbandona le tecniche pittoriche tradizionali; nel 1967 sempre presso lo Studio Bentivoglio presenta la performance intitolata \"Il filtro e benvenuto all'angelo\" con un riferimento all'opera di Pino Pascali. Diviene presto uno dei protagonisti dell'Arte povera. Tra i materiali pi\u00f9 usati da Calzolari troviamo il ghiaccio, la margarina, il piombo fuso, le scritte al neon, materiali metallici, organici e naturali, malleabili, con una preferenza per le relazioni che implicano il concetto di trasformazione e aggiungendo agli oggetti fisici il suono come esperienza temporale. Nel movimento dell'arte povera si distingue per la qualit\u00e0 poetica e letteraria dei propri lavori con azioni al limite della performance (\"Canto sospeso\", 1973). \u00c8 presente alla Biennale di Venezia negli anni 1978, 1980 e 1990. Nel 1992 \u00e8 a Documenta IX a Kassel. Negli anni Ottanta torna a lavori pittorici tradizionali con astrazioni di matrice metafisica ed esistenziale, peraltro gi\u00e0 precedentemente presenti insieme a dimensioni di tipo affettivo.\nNel 1994 un'importante retrospettiva gli viene dedicata alla Galleria nazionale del Jeu de Paume di Parigi e al Castello di Rivoli di Torino.\nCalzolari nei musei.\nItalia\nAustria\nBelgio\nFrancia\nStati Uniti"}
{"id": "4006389", "revid": "1444886", "url": "https://it.wikipedia.org/wiki?curid=4006389", "title": "Ospizio Orseolo", "text": "L'ospizio Orseolo era un edificio fatto costruire dal doge Pietro I Orseolo alla base del campanile di piazza San Marco a Venezia tra il 976 e il 978.\nDalla costruzione alla prima demolizione.\nL'ospizio venne costruito sotto il dogado di Pietro I Orseolo tra il 976 ed il 978 che ne finanzi\u00f2, oltre che la costruzione, anche il mantenimento. \nL'ospizio avrebbe ospitato pellegrini malati e bisognosi venuti a venerare le reliquie del santo protettore della citt\u00e0.\nLa struttura originale venne ampliata la prima volta tra il 1253 e il 1268 su ordine della dogaressa Loicia da Prata, consorte del doge Renier Zen e successivamente, verso il 1300, dal Priore Zuane di San Lunardo. In essa, a seguito delle ristrutturazioni, sarebbero state alloggiate 54 povere donne.\nNel 1581 l'istituto venne trasferito in alcuni locali in campo San Gallo e nel 1582 l'edificio venne completamente demolito per permettere la costruzione delle Procuratie Nuove ad opera di Vincenzo Scamozzi.\nDallo spostamento in campo San Gallo alla scomparsa.\nA seguito dell'abbattimento della struttura originale, l'istituto sub\u00ec un forte ridimensionamento riducendosi a cinque casette per altrettante povere donne ed una quale abitazione del Priore.\nNel 1869 venne decisa l'apertura di un approdo per le gondole in prossimit\u00e0 di piazza San Marco e l'ospizio dovette cedere una parte degli alloggi alla Societ\u00e0 per l'aerazione delle Calli, mentre pi\u00f9 tardi l'albergo \"Al Cavalletto\" acquis\u00ec le rimanenti demolendole immediatamente per ampliare l'albergo.\nL'ospizio pertanto scomparve lasciando al nuovo bacino per l'ormeggio delle gondole il proprio nome.\nAlcune tracce dell'antico ospizio Orseolo vennero ritrovate nel 2012 a seguito dei lavori di consolidamento del campanile di piazza San Marco."}
{"id": "4006394", "revid": "1300668", "url": "https://it.wikipedia.org/wiki?curid=4006394", "title": "Cronologia della metropolitana di Parigi", "text": "Di seguito \u00e8 riassunta, per sommi capi, la cronologia dell'evoluzione e dello sviluppo della metropolitana di Parigi."}
{"id": "4006402", "revid": "767487", "url": "https://it.wikipedia.org/wiki?curid=4006402", "title": "Giuseppe Vairo", "text": "Carriera.\nCresciuto nel Felizzano, passa poi nel vivaio del . Esordisce in Serie A nel campionato 1939-1940, nella vittoria interna per 3-1 contro il Genova 1893 del 2 giugno 1940 e nelle annate successive rimane in forza alla squadra granata, venendo impiegato esclusivamente con la squadra riserve o in Coppa Italia. Nel periodo torinista viene anche convocato nella rappresentativa nazionale della Giovent\u00f9 Italiana del Littorio. Nel maggio 1943 si trasferisce temporaneamente al , con cui disputa la Coppa Fiorini.\nDurante l'interruzione bellica dei campionati torna al , impegnato nel Campionato Alta Italia 1944: con i nerostellati disputa 6 partite nel girone ligure-piemontese. Tornato al Torino, nel settembre 1945 passa all', che lo gira immediatamente al , militante nel campionato di Serie B-C Alta Italia 1945-1946. Vi rimane per due annate tra i cadetti: titolare nella prima, con 19 presenze nel ruolo di mediano destro, viene relegato a riserva nella seconda, scendendo in campo in un'unica occasione.\nA partire dalla primavera del 1947 iniziano a manifestarsi i primi sintomi di una grave malattia; pur formalmente riconfermato anche per la stagione 1947-1948, \u00e8 costretto ad abbandonare l'attivit\u00e0 agonistica e muore nel dicembre 1947."}
{"id": "4006421", "revid": "1461544", "url": "https://it.wikipedia.org/wiki?curid=4006421", "title": "Legge 25 marzo 1993, n. 81", "text": "La legge 25 marzo 1993 n. 81 \u00e8 una legge dello Stato italiano che disciplina l'elezione del sindaco, del presidente della provincia, dei consigli comunali e provinciali.\nLa legge viene comunemente identificata come la norma che introdusse l'elezione diretta del sindaco da parte dei cittadini.\nNovit\u00e0 introdotte.\nIl testo introdusse importanti modifiche al sistema elettorale degli enti locali, tra cui il meccanismo di collegamento tra diverse liste e candidati alla carica di sindaco e presidente della provincia, il potere di entrambi di nominare e revocare gli assessori, la cui carica \u00e8 incompatibile con quella di consigliere, la conclusione anticipata della legislatura a seguito di cessazione dal mandato del sindaco o del presidente per dimissioni o in seguito a mozione di sfiducia consiliare e l'introduzione di un meccanismo elettorale maggioritario che attribuisce almeno il 60% dei seggi alla coalizione vittoriosa, tranne in alcuni casi particolarissimi.\nLa legge del 1993 stabil\u00ec inoltre l'applicazione di queste disposizioni per i Comuni con popolazione pari o superiore ai 15\u00a0000 abitanti ed infine regole relative alla campagna elettorale. Rilevante, nella legge, \u00e8 lo snellimento del personale politico locale e l'accorciamento della durata del mandato, un mandato di 4 anni con l'impossibilit\u00e0 di immediata rielezione dopo la seconda volta consecutiva. Anche il programma amministrativo deve essere presentato in un momento precedente alla consultazione e condiviso da tutte le liste che concorrono a sostenere lo stesso candidato sindaco; viene, inoltre, favorita la partecipazione femminile con l'inserimento del limite di candidature dello stesso genere (un valore non superiore ai 2/3 del totale). Con le nuove norme il sistema \u201csostanzialmente\u201d maggioritario \u00e8 valevole, di fatto, solo nei comuni con una popolazione inferiore alle 15\u00a0000 unit\u00e0, dove le coalizioni sono cos\u00ec spinte a creare un'unica lista, mentre nei comuni con popolazione superiore alla soglia dei 15\u00a0000 abitanti favorisce il formarsi di coalizioni composte da pi\u00f9 liste.\nAspetti salienti.\nDisciplina delle coalizioni e assegnazione dei seggi.\nLe coalizioni di liste vengono decise e dichiarate in un momento precedente alla votazione; mentre, al secondo turno non si pu\u00f2 cambiare la coalizione ma la si pu\u00f2 ampliare, dando la possibilit\u00e0 alle liste ancora non schierate di schierarsi con l'una o l'altra coalizione: infatti estendendo l'area di consenso del vincitore, lo si svincola ulteriormente dalla sua area di appartenenza (quella che emerge al primo turno) per renderlo responsabile anche di fronte ad altri cittadini pi\u00f9 lontani dalle sue posizioni politiche e di cui il neoeletto dovr\u00e0 necessariamente tener conto.\nPer quanto riguarda l'assegnazione dei seggi: il primo spetta al candidato sindaco mentre gli altri vengono assegnati, seguendo il metodo proporzionale, al resto delle liste collegate.\nDesignazione membri della giunta comunale.\nUn'altra novit\u00e0 riguarda la nomina dei componenti della giunta che possono essere scelti anche al di fuori del consiglio, in funzione della realizzazione del programma: designazione, nomina e relativa revoca spettano al primo cittadino; ad egli spetta anche designare la nomina - e relativa revoca - dei rappresentanti del comune presso gli enti, le aziende, le istituzioni e , quelle dei responsabili di uffici e servizi; infine decidere gli incarichi dirigenziali e quelli di collaborazione esterna. Questa nuova elaborazione assicura una maggiore possibilit\u00e0 di successo nell'attuazione del programma, ma anche una responsabilit\u00e0 maggiore nei confronti dell'elettorato.\nCampagna e propaganda elettorale.\nUn altro aspetto fondamentale di cui si occupa la legge \u00e8 la regolamentazione della campagna elettorale: per quel che riguarda la propaganda elettorale sulla stampa e sui mezzi d'informazione radio-televisiva, chi intende offrire uno spazio o una vetrina, ad un candidato sindaco o presidente di provincia, deve allo stesso modo riconoscere l'accesso in condizione di parit\u00e0 a tutti gli altri candidati, infatti \"I modi, i tempi, gli spazi di accesso e le tariffe, sia per le trasmissioni gratuite che per quelle a pagamento, sono disciplinati dal Garante per la radiodiffusione e l'editoria, dalla Commissione parlamentare per l'indirizzo generale e la vigilanza dei servizi radiotelevisivi nonch\u00e9 dai comitati regionali per i servizi radiotelevisivi secondo le rispettive competenze\" (art. 28).\n\u00c8 inoltre vietata la presenza di candidati o rappresentanti di partito, e membri di giunte locali, in trasmissioni di intrattenimento, trasmissioni culturali e sportive. Le nuove direttive hanno il pregio di introdurre nel nostro ordinamento un complesso di disposizioni in tema di diritto all'accesso ai mezzi di comunicazione di massa, uguaglianza nel diritto all'informazione, ponendo nel contempo limiti alla pubblicit\u00e0 e obblighi di trasparenza nelle spese elettorali. La propaganda elettorale \u00e8 regolata dall'art. 29, che dispone: \"nei trenta giorni precedenti la data delle elezioni, \u00e8 consentita a mezzo di manifesti e scritti murali, stampati murali e giornali murali [\u2026]\"\": \u00e8 invece vietata la propaganda elettorale a mezzo di inserzioni pubblicitarie su quotidiani o periodici, spot pubblicitari e ogni altra forma di trasmissioni pubblicitarie radiotelevisive.\nSono escluse dal divieto: le pubblicazioni di presentazione dei candidati sindaco o presidente della provincia e le liste che prendono parte alla consultazione; la presentazione e l'illustrazione dei rispettivi programmi elettorali; gli annunci di tavole rotonde, conferenze, dibattiti. Questi divieti non si applicano agli organi ufficiali d'informazione di partito e dei movimenti politici, oltre che alla stampatura di liste elettorali e candidati.\nSpese elettorali.\nPer quanto riguarda le spese elettorali la legge disciplina la dichiarazione preventiva e il rendiconto delle spese nei comuni con popolazione superiore a 10\u00a0000 abitanti; mentre, nei comuni con popolazione superiore a 50\u00a0000 abitanti, la dichiarazione non solo deve essere preventiva ma deve anche essere affissa all'albo pretorio del comune, cos\u00ec come il rendiconto delle spese deve essere reso pubblico entro trenta giorni dalla fine della campagna elettorale."}
{"id": "4006428", "revid": "1187695", "url": "https://it.wikipedia.org/wiki?curid=4006428", "title": "Paulo Dybala", "text": "Biografia.\nViene soprannominato principalmente \"La Joya\" (in italiano \"Il gioiello\"), appellativo inventato in patria, da un giornalista, durante i suoi esordi a C\u00f3rdoba, mentre negli anni a Palermo gli venne assegnato il soprannome affettuoso di \"U picciriddu\" (\"Il bambino\" in lingua siciliana).\nPi\u00f9 giovane di tre fratelli, suo nonno Boles\u0142aw era polacco, ma emigr\u00f2 in Argentina dopo la fine della seconda guerra mondiale; la sua famiglia ha anche ascendenze italiane grazie alla nonna materna, di origini napoletane, cose che gli hanno permesso di ottenere, il 13 agosto 2012, la cittadinanza italiana.\nVita privata.\nDall'estate del 2018 intrattiene una relazione sentimentale con l'attrice argentina Oriana Sabatini.\nCaratteristiche tecniche.\nAnnoverato tra i talenti pi\u00f9 promettenti della sua generazione, \u00e8 un'elegante prima o seconda punta, talvolta anche ala destra, dotato di estro e imprevedibilit\u00e0. \u00c8 bravo nel contropiede e nel dribbling e riesce a segnare anche dei gol di testa grazie alla rapidit\u00e0 negli spazi brevi e alla sua agilit\u00e0. Pu\u00f2 essere impiegato anche come trequartista, esterno offensivo o falso centravanti.\nMancino di pura classe, \u00e8 bravo nel proteggere il pallone per far salire la squadra, nel pressare il portatore di palla avversario e nell'eludere la pressione avversaria con un solo controllo. Preferisce partire dalla fascia destra del campo per accentrarsi e tirare col suo mancino preciso e potente, specialmente con conclusioni dalla distanza. \u00c8 inoltre un ottimo rigorista e anche un ottimo tiratore di calci di punizione. Per via del suo stile di gioco \u00e8 stato paragonato al connazionale Omar S\u00edvori.\nCarriera.\nClub.\nGli inizi.\nCresciuto fin da bambino nell', all'et\u00e0 di dieci anni ha sostenuto un provino con il , ma il padre ha preferito farlo restare all'Instituto vista la maggior vicinanza a casa. A quindici anni perde il genitore, cos\u00ec va a vivere nella pensione del club: \u00e8 per questo motivo che \u00e8 soprannominato anche \"el pibe de la pensi\u00f3n\".\nLa stagione 2011-2012 disputata in Primera B Nacional, secondo livello del campionato argentino di calcio, \u00e8 la prima da professionista, con un contratto da 900 euro all'anno, 4\u00a0000 pesos, ovvero il minimo sindacale. Esordisce con la prima squadra dell'Instituto il 13 agosto 2011 in Instituto- (2-0) della prima giornata di campionato, giocando titolare e venendo sostituito al 71\u00ba da Marcelo Bergesse.\nRealizza il primo gol nella giornata successiva, il 20 agosto, all'et\u00e0 di 17 anni, 9 mesi e 5 giorni, in -Instituto (2-2): il suo \u00e8 il punto del momentaneo pareggio per 1-1. La partita contro l'Atlanta, disputata l'8 ottobre e valida per la decima giornata, \u00e8 invece quella in cui Dybala segna la prima marcatura multipla: in particolare viene realizzata una tripletta nel 4-0 finale in trasferta.\nChiude la stagione regolare con 38 presenze e 17 reti, fra cui un'altra tripletta nel 4-1 esterno allo , il 26 marzo 2012 (26\u00aa giornata); nonostante fosse all'esordio, \u00e8 stato uno dei migliori giocatori della manifestazione. Con la squadra ha ottenuto quattro record: \u00e8 stato il pi\u00f9 giovane a segnare un gol battendo il record di Mario Kempes, \u00e8 stato il primo a giocare 38 partite consecutive in un torneo professionistico del paese battendo nuovamente Kempes, \u00e8 stato il primo a segnare due triplette in un campionato ed \u00e8 andato in rete per sei partite consecutive di campionato (dalla 22\u00aa alla 27\u00aa giornata), superando il precedente primato di quattro partite di fila fatto registrare da vari giocatori.\nPalermo.\nScoperto dall'impresario sudamericano Gustavo Mascardi, in buoni rapporti con l'allora direttore sportivo della societ\u00e0 calcistica italiana del Sean Sogliano e che acquista il cartellino dall'Instituto de Cordoba a stagione inoltrata, il 28 aprile 2012 il presidente Maurizio Zamparini ha ufficiosamente annunciato l'acquisto del giocatore per 12 milioni di euro (tasse e commissioni comprese, cifra record per la storia del club rosanero), incluso un acconto di 3,5 milioni gi\u00e0 pagato in precedenza. Due giorni dopo si \u00e8 concluso il pagamento dell'ultima delle cinque rate da parte della societ\u00e0 inglese Pencilhill Limited, che ha acquisito interamente i diritti per il cartellino del giocatore; la societ\u00e0 argentina ha quindi precisato che la trattativa per il passaggio di Dybala al Palermo non \u00e8 pi\u00f9 di sua competenza.\nIl piazzamento finale dell\"'Albirojos\" in campionato \u00e8 il terzo posto, dopo aver perso l'ultima giornata che avrebbe potuto consentire l'accesso diretto alla massima serie. Vi \u00e8 per\u00f2 un'ultima \"chance\", quella dei play-off interdivisionali promozione/retrocessione (ai quali Dybala parteciper\u00e0 in seguito), disputati contro il San Lorenzo e terminati con un complessivo 3-1 a sfavore.\nDopo aver sostenuto le prime visite mediche nel mese di maggio e dopo non essersi presentato per il ritiro estivo dell'Instituto, il 20 luglio 2012 passa ufficialmente al Palermo, firmando un contratto quadriennale con il club siciliano da euro a salire pi\u00f9 premi in base agli obiettivi raggiunti, sia personali sia di squadra; il contratto sportivo viene depositato presso la Lega Serie A il 25 luglio seguente, mentre il contratto economico era gi\u00e0 stato depositato in precedenza. Sceglie la maglia n\u00ba 9, il cui numero aveva gi\u00e0 avuto a C\u00f3rdoba.\nIl 28 agosto 2012 l'Instituto ha dichiarato di non concedere il \"transfer\" del giocatore finch\u00e9 non verranno pagati i 3,14 milioni di euro destinati alla societ\u00e0 e mancanti del totale complessivo, poich\u00e9 2 milioni vanno alla Pencilhill Limited, mentre il Palermo ha risposto che la cifra corretta \u00e8 di soli 2 milioni, gi\u00e0 anticipati al club argentino, mentre 1,14 milioni sono stati pagati alla Federazione argentina. La compagine argentina perfeziona il trasferimento tre giorni dopo. Pu\u00f2 cos\u00ec esordire sia nel massimo campionato italiano, sia in maglia rosanero nella seconda giornata -Palermo (3-0), entrando in campo al 58\u00ba minuto al posto di Fabrizio Miccoli. Nell'ottava giornata di campionato, pareggiata per 0-0 contro il , gioca per la prima volta da titolare, venendo poi sostituito da Miccoli al 55\u00ba. L'11 novembre, poco prima di compiere 19 anni, nella dodicesima giornata di campionato, realizza entrambi i gol (i primi in Serie A per lui) alla sua seconda partita da titolare, che permettono al Palermo di battere la . L\u2019impressione \u00e8 quella che il giovane talento argentino possa cambiare le sorti di una squadra in difficolt\u00e0, anche se abbia ancora bisogno di tempo per farlo, ma la stagione si conclude con la retrocessione dei rosanero. Chiude l'annata con 27 presenze in Serie A (segnando il terzo e ultimo gol contro la Lazio nella 21\u00aa giornata, pareggiata al termine 2-2) e una presenza in Coppa Italia nella gara giocata contro l'Hellas Verona, alternando titolarit\u00e0 a subentri a partita in corso.\nAlla fine dell'annata regolare, \u00e8 tornato in vacanza in patria dove, ospite della sua vecchia squadra, \u00e8 stato raffigurato ne \"Las Glorias del Futbol\", una galleria in cui sono rappresentati i giocatori pi\u00f9 rappresentativi della storia dei biancorossi.\nSegna il suo primo gol nella stagione 2013-2014 e in Serie B il 1\u00ba marzo 2014, da subentrato nella partita vinta per 2-1 contro il , valevole per la 27\u00aa giornata di campionato: il suo \u00e8 il gol vittoria. In quell'occasione era inoltre rientrato dopo l'infortunio subito alla 13\u00aa giornata, il precedente 9 novembre 2013, nell'inedito derby casalingo contro il . Il 3 maggio seguente, dopo il match vincente sul in trasferta (0-1), ottiene il salto categoria in Serie A \u2013 con annessa vittoria del torneo cadetto \u2013 con cinque giornate d'anticipo. Chiude la stagione con 28 presenze in campionato (con 5 marcature, tutte realizzate nel girone di ritorno e decisive per lo sprint promozione) e 2 in Coppa Italia. In questo stesso anno va a formare una coppia tutta argentina con Franco V\u00e1zquez, che si ripeter\u00e0 pure l'annata a venire in massima serie.\nIl 2 novembre pareggia il numero di realizzazioni in una singola stagione di Serie A, 3, segnando un gol in -Palermo (0-2). Il 24 novembre successivo segna il quinto gol in campionato in -Palermo (1-1), eguagliando il record di reti stagionali dal suo arrivo in Italia, superandolo sei giorni dopo in Palermo- (2-1). Il 6 dicembre, nella partita della 14\u00aa giornata Torino-Palermo (2-2), segna il suo settimo gol in stagione, quinto consecutivo, raggiungendo in questa speciale classifica Fabrizio Miccoli e Josip Ili\u010di\u010d; esattamente un mese dopo segna una doppietta nella gara interna contro il , vinta dai rosanero per 5-0. Il 2 maggio 2015, in Sassuolo-Palermo della 34\u00aa giornata di campionato (0-0), \u00e8 capitano della squadra per la prima volta, date le assenze di \u00c9dgar Barreto, Stefano Sorrentino e Sini\u0161a An\u0111elkovi\u0107. L'ultima gara giocata in maglia rosanero, oltrech\u00e9 la penultima di campionato e ultima casalinga stagionale, \u00e8 quella contro la , nella quale il Palermo uscir\u00e0 sconfitto per 2-3, ma al cui termine Dybala ricever\u00e0 un'ovazione da parte del pubblico non solo per una stagione comunque soddisfacente e a suo modo sorprendente, ma anche per tutte le sue giocate in questi tre anni. Ha quindi concluso la sua esperienza nel capoluogo siciliano totalizzando 21 gol in 93 presenze complessive.\nJuventus.\nNel giugno 2015 diviene un calciatore della , per la cifra di 32 milioni di euro pi\u00f9 8 milioni di possibili bonus, firmando un contratto quinquennale. L'8 agosto esordisce con la maglia bianconera in Supercoppa italiana, segnando la seconda rete nel 2-0 con cui i bianconeri battono la , aggiudicandosi il suo primo titolo con il club torinese. Il 30 agosto segna la sua prima rete in campionato con i piemontesi nella sconfitta per 2-1 sul campo della . Il 15 settembre fa il proprio esordio nelle coppe europee, durante la vittoriosa trasferta sul campo del (1-2). Dopo un inizio di stagione difficile, in cui viene spesso poco impiegato, diviene ben presto titolare, fornendo ottime prestazioni e segnando diversi gol. Il 16 dicembre si sblocca anche in Coppa Italia, andando in rete nel derby degli ottavi di finale contro il Torino (terminato 4-0 in favore della sua squadra). Il 23 febbraio 2016, contro il , realizza il primo gol in Champions League, nel match valido per l'andata degli ottavi di finale (terminato 2-2). Al termine della stagione vince lo scudetto (il primo nella sua carriera) e la Coppa Italia in finale contro il Milan (vittoria dei bianconeri per 1-0 ai tempi supplementari).\nNell'annata successiva si conferma punto di forza dell\"undici\" torinese, pur saltando molte gare nella prima parte di stagione a causa di un infortunio avvenuto il 22 ottobre, nella gara persa in casa del Milan per 1-0. Il 23 dicembre a Doha fallisce il calcio di rigore decisivo in Supercoppa italiana sempre contro i rossoneri (la gara era terminata 1-1 al termine dei tempi supplementari), certificando la sconfitta bianconera. Il 28 febbraio 2017 arriva la sua prima doppietta in Coppa Italia nella sfida casalinga contro il (vinta 3-1), valida per la semifinale di andata, in cui segna entrambe le reti su calcio di rigore. L'11 aprile segna la sua prima doppietta in Champions League contro il , nella vittoria casalinga per 3-0, valida per l'andata dei quarti di finale. Il 17 maggio mette in bacheca la Coppa Italia, primo trofeo stagionale nonch\u00e9 secondo consecutivo per l'attaccante argentino; quattro giorni dopo realizza uno dei tre gol della vittoria di campionato contro il che consegna alla Juventus il suo sesto scudetto consecutivo (il secondo per Dybala). Il 3 giugno a Cardiff gioca la sua prima finale di Champions League, che vede i bianconeri nuovamente sconfitti 1-4 dal .\nAll'inizio della sua terza stagione a Torino, stante la cessione di Pogba, viene nominato nuovo \"numero dieci\" del club. Il 13 agosto segna una doppietta nella partita di Supercoppa italiana persa 3-2 contro la Lazio. Il 26 dello stesso mese realizza la sua terza tripletta in carriera nella vittoriosa trasferta in casa del Genoa (2-4); replica l\"exploit\" il successivo 17 settembre, in occasione della vittoria bianconera in casa del (3-1), gara quest'ultima che lo vede inoltre tagliare il traguardo delle 100 presenze in maglia juventina. Il 7 marzo 2018 torna a segnare in Champions League dopo quasi 11 mesi di astinenza, realizzando il gol-vittoria in casa del Tottenham (successo dei torinesi per 2-1), match di ritorno degli ottavi di finale, che permette ai bianconeri di qualificarsi al turno successivo, in cui verr\u00e0 eliminata dal . Realizza la terza tripletta stagionale nella vittoria per 4-2 contro il . A fine stagione Dybala conquista il terzo \"double\" nazionale consecutivo risultando il miglior marcatore della stagione dei bianconeri con 22 marcature in Serie A, con la vittoria della Coppa Italia (successo per 4-0 in finale contro il Milan) e dello scudetto (matematicamente ottenuto con una giornata d'anticipo), il settimo di fila per il club bianconero e il terzo per Dybala.\nAlla sua quarta stagione a Torino, il 2 ottobre 2018, segna la sua prima tripletta in Champions League, in casa contro gli svizzeri dello Young Boys (3-0). Il 27 ottobre successivo scende in campo per la prima volta come capitano dei bianconeri, in occasione della vittoriosa trasferta di campionato contro l' (2-1). Il 16 gennaio 2019 si aggiudica la sua seconda Supercoppa italiana, a Gedda, dopo il successo sul Milan per 1-0. Il 16 aprile indossa per la prima volta la fascia di capitano in UEFA Champions League, in occasione della sfida di ritorno dei quarti di finale, in casa contro l'. Quattro giorni dopo vince il suo quarto scudetto di fila con i bianconeri.\nNel dicembre 2019 realizza l'unico gol juventino nella partita di Supercoppa italiana persa per 3-1 a Riad contro la , diventando il miglior marcatore della competizione. \nLa sua quinta stagione sportiva juventina deve per\u00f2 fare presto i conti con la dilagante pandemia di COVID-19, che tra marzo e aprile porta la FIGC, dapprima, a disporre la disputa a porte chiuse di tutte le gare: la vittoria nel \"big match\" di Torino contro l'Inter, oltre a legittimare la prima posizione bianconera, in cui Dybala era andato a segno, \u00e8 anche una delle ultime partite giocate in Italia prima della sospensione \"sine die\" ai campionati, a seguito del sopraggiunto \"lockdown\" nazionale. Nel marzo 2020 Dybala era risultato anche positivo al SARS-CoV-2.\nAl ritorno in campo, dopo oltre tre mesi di sospensione forzata, perde ai tiri di rigore la finale di Coppa Italia contro il , ma ci\u00f2 nonostante, alla ripresa del campionato \u00e8 proprio la Juventus quella che, tra le formazioni di vertice, compie un immediato e \"a posteriori\" decisivo allungo sulle dirette rivali; Dybala va sempre a segno nelle tornate conclusive e, pur incappando a sua volta in dei passi falsi, i bianconeri riconfermano \"de facto\" lo Scudetto sulle maglie grazie soprattutto all'esito degli scontri diretti allo Stadium contro bergamaschi e laziali.\nIl 26 dello stesso mese, grazie al successo casalingo per 2-0 sulla , i piemontesi si aggiudicano lo Scudetto con due turni di anticipo, il 36\u00ba della loro storia e il quinto scudetto consecutivo per Dybala con i bianconeri.\nIl 12 maggio 2021, in occasione della vittoria per 1-3 contro il , segna la rete numero 100 con la maglia \"bianconera\" in tutte le competizioni, cui nella stessa partita anche il compagno di squadra Cristiano Ronaldo aveva tagliato il traguardo delle 100 reti con la \"Vecchia Signora\".\nNella stagione 2021-2022 Dybala diventa una delle voci pi\u00f9 autorevoli dello spogliatoio e gli vengono ufficialmente affidati i gradi di vicecapitano della Juventus, di cui verr\u00e0 successivamente definito il \u201csalvagente\u201d della sua squadra. Il 2 novembre 2021 segna una doppietta nella gara di UEFA Champions League contro lo , terminata 4-2, superando le reti di Michel Platini realizzate con la squadra piemontese (105).\nNazionale.\nDopo le convocazioni, senza presenze, da parte dell'Under-17 e dell'Under-20 argentina, nel settembre del 2015 viene chiamato in nazionale maggiore. Le origini del giocatore, polacche e italiane, avrebbero permesso anche le chiamate dalla oppure dall', difatti, da quest'ultima, durante gli esordi nel Palermo, nel 2014-2015, aveva ricevuto una proposta di convocazione in azzurro da parte dell'allora CT Antonio Conte: tuttavia, Dybala stesso, in seguito a un'attenta riflessione con i suoi amici e familiari, declin\u00f2 tali possibilit\u00e0.\nEsordisce il 13 ottobre dello stesso anno, nel pareggio 0-0 ottenuto contro il , in una gara valida per le qualificazioni ai Mondiali 2018.\nLa prima marcatura in nazionale avviene il 20 novembre del 2018, nell'amichevole casalinga finita 2-0 contro il , ove, subentrato all'81' a Mauro Icardi, su assist di Giovanni Simeone, pone il sigillo alla partita all'87', mentre il primo gol in una partita ufficiale con \"L'Albiceleste\" arriva il 6 luglio 2019, nel match valevole per il 3\u00ba posto finale nella Copa Am\u00e9rica, vinto per 2-1 ai danni del .\nNell'agosto 2021, dopo 2 anni di assenza, viene richiamato dal CT Scaloni per le partite di qualificazione ai mondiali 2022 del successivo mese.\nStatistiche.\nTra club e nazionale maggiore, Dybala ha totalizzato globalmente 445 partite segnando 152 reti, alla media di 0,34 gol a partita.\nPresenze e reti nei club.\n\"Statistiche aggiornate al 18 febbraio 2022.\""}
{"id": "4006432", "revid": "1855146", "url": "https://it.wikipedia.org/wiki?curid=4006432", "title": "Tempio Dorico (Pompei)", "text": "Il tempio Dorico \u00e8 un tempio di epoca romana, sepolto dall'eruzione del Vesuvio del 79 e ritrovato a seguito degli scavi archeologici dell'antica Pompei. Si tratta di uno degli edifici con le maggiori influenze greche della citt\u00e0.\nStoria.\nIl Tempio Dorico, situato nel lato ovest del Foro Triangolare, fu costruito nel VI secolo a.C. e sub\u00ec nel corso degli anni importanti lavori di restauro, come quelli del IV secolo a.C. e quelli del II secolo a.C.: quest'ultima ristrutturazione, effettuata soprattutto nella zona della cella, si rese necessaria a seguito di un lungo periodo di abbandono. Il terremoto di Pompei del 62 provoc\u00f2 notevoli danni alla struttura e al momento dell'eruzione del Vesuvio, nel 79, quando fu seppellita sotto una colte di ceneri e lapilli, questa era gi\u00e0 stata gi\u00e0 dismessa.\nI primi scavi archeologici del tempio si ebbero nel periodo compreso tra il 1767 ed il 1782, ad opera di Francisco la Vega, che scopr\u00ec per caso il podio: nel corso nel XIX secolo le indagini si susseguirono in modo sporadico e frammentario, per riprendere poi sistematicamente solo a partire dal 1931 per volere di Amedeo Maiuri; tuttavia la seconda guerra mondiale, oltre ad imporre un blocco forzato allo scavo, provoc\u00f2 notevoli danni al tempio a seguito del bombardamento degli alleati, soprattutto nella parte nord. Le esplorazioni ripresero al termine del conflitto e si protrassero per diversi anni fino al 1996.\nDescrizione.\nIl Tempio Dorico ha una dimensione di ventinove metri di lunghezza per venti di larghezza: dell'aspetto originario rimane ben poco, in quanto risulta essere notevolmente danneggiato ed era probabilmente dedicato ad Ercole o Minerva, come riscontrato su di un'epigrafe osca, scoperta nelle vicinanze, che cos\u00ec riportava:\n \nIn ordine dorico, l'area sacra era delimitata da un basso muretto dalla zona circostante, utilizzata probabilmente o dagli spettatori dei vicini teatri come luogo di ristoro o per le corse dei cavalli: in quest'ultimo caso il muro veniva rivestito con delle spine.\nL'accesso al tempio, che era poggiato direttamente sulla roccia, avviene tramite dei gradini, realizzati in tufo o calcare, in numero non uguali sui vari lati, questo per permettere di modificare il dislivello del terreno: si ritiene inoltre che la gradinata sul lato est sia stata rifatta durante il periodo dell'esplorazione da la Vega. Lo stilobate, certamente non risalente al periodo di costruzione, ma rifatto in uno dei restauri successivi, era circondato da undici colonne sul lato lungo e sette su quello corto: sia dei fusti, realizzati in calcare di Sarno, che dei capitelli, in tufo, rimangono solo alcune tracce; i capitelli inoltre, di epoca sannitica, sono molto simili a quelli delle Tavole Palatine, un tempio nei pressi di Metaponto. La cella, posta al centro del podio, era poggiata direttamente sulla roccia e probabilmente dotata di un pronao, davanti al quale erano una o due basi, dove poggiavano le statue di culto.\nTra i principali reperti ritrovati nella zona del tempio una serie di terrecotte e una metopa, facente parte della struttura prima del restauro del II secolo a.C., raffigurante il mito di Issone, tra Efesto ed Atena, mentre \u00e8 legato alla ruota degli Inferi."}
{"id": "4006437", "revid": "1543377", "url": "https://it.wikipedia.org/wiki?curid=4006437", "title": "Audi RSQ", "text": "L'Audi RSQ Sports \u00e8 un'autovettura concept car prodotta dalla casa automobilistica tedesca Audi e presentata al salone di New York nell'aprile del 2004. L'auto fu ordinata nel 2004 per il film \"Io, robot\" e presenta caratteristiche molto avveniristiche, dato che la pellicola \u00e8 ambientata nell'anno 2035.\nIl contesto.\nSi tratta della prima auto ad avere delle ruote sferiche anzich\u00e9 circolari, inoltre la ruota \u00e8 nascosta da una specie di retina metallica a schema di alveare.\nEssendo dedicata a un film ambientato nel futuro, il regista Alex Proyas ne ha modificato alcune caratteristiche quali il pilota automatico non presente nella vettura vera e propria e le porte ad apertura a farfalla.\nL'RSQ ha fari allo xeno con led abbaglianti anteriori e posteriori, presenta anche un volante di forma ovale e un navigatore satellitare."}
{"id": "4006451", "revid": "174925", "url": "https://it.wikipedia.org/wiki?curid=4006451", "title": "Heinrich Kiliani", "text": "Allievo di Emil Erlenmeyer, fu docente all'ateneo di Friburgo in Brisgovia. Lo ricordiamo per pregevoli lavori di chimica organica e soprattutto perch\u00e9 fu co-scopritore, con Emil Fischer della cosiddetta sintesi di Kiliani-Fischer, utilizzata nella sintesi di monosaccaridi."}
{"id": "4006452", "revid": "767487", "url": "https://it.wikipedia.org/wiki?curid=4006452", "title": "Jos\u00e9 Mar\u00eda Yazpik", "text": "Biografia.\nHa vissuto in Messico fino all'et\u00e0 di 12 anni, per poi trasferirsi a San Diego, in California. Finite le scuole superiori, torna in Messico, dove comincia gli studi di legge. Nel 1995 inizia a lavorare come attore, soprattutto in film spagnoli, ma \u00e8 apparso anche in film americani come \"Beverly Hills Chihuahua\", in cui interpreta Vazquez."}
{"id": "4006453", "revid": "180559", "url": "https://it.wikipedia.org/wiki?curid=4006453", "title": "Gags", "text": "Gags \u00e8 un programma che \u00e8 andato in onda nel 2009 su RSI LA1, condotto dalla coppia Raffaella Biffi e Fabrizio Casati.\nProgramma.\nIl programma \u00e8 molto simile al, ben pi\u00f9 popolare, Paperissima Sprint, in cui in 20 minuti o poco pi\u00f9 vengono mandati in onda vari filmati comici realizzati da persone comuni e anche gaffe ed errori di trasmissioni varie. Il tutto inframezzato da dei siparietti, altrettanto comici, dei due conduttori.\nLa trasmissione \u00e8 iniziata il 4 ottobre 2009 ed \u00e8 stata trasmessa fino a natale di quell'anno."}
{"id": "4006460", "revid": "307923", "url": "https://it.wikipedia.org/wiki?curid=4006460", "title": "Governatore della Banca nazionale della Romania", "text": "Il governatore della Banca nazionale della Romania (in rumeno:\"Guvernatorul B\u0103ncii Nationale a Rom\u00e2niei\") \u00e8 il capo della Banca nazionale della Romania, ed \u00e8 anche il presidente del consiglio di amministrazione della Banca. La carica ha una durata di cinque anni.\nIl governatore pi\u00f9 longevo \u00e8 Mugur Is\u0103rescu nominato nel 1990 ed ancora in carica essendogli stata riconfermata pi\u00f9 volte la fiducia da diversi governi rumeni."}
{"id": "4006469", "revid": "124123", "url": "https://it.wikipedia.org/wiki?curid=4006469", "title": "Paul Duden", "text": "Figlio del linguista Konrad Duden, fu allievo di Ludwig Knorr e docente all'ateneo di Jena.\nImportante chimico industriale, si prodig\u00f2 nella ricerca di metodi di preparazione di acido acetico, acetone e acetato."}
{"id": "4006472", "revid": "76963", "url": "https://it.wikipedia.org/wiki?curid=4006472", "title": "Maury Sterling", "text": ""}
{"id": "4006478", "revid": "256896", "url": "https://it.wikipedia.org/wiki?curid=4006478", "title": "Stadio Comunale (Bellinzona)", "text": ""}
{"id": "4006480", "revid": "104458", "url": "https://it.wikipedia.org/wiki?curid=4006480", "title": "Waltz 2 (XO)", "text": "Waltz #2 (XO) \u00e8 un singolo del cantautore statunitense Elliott Smith, pubblicato il 21 settembre 1998 come primo estratto dal quarto album in studio \"XO\"."}
{"id": "4006482", "revid": "178779", "url": "https://it.wikipedia.org/wiki?curid=4006482", "title": "Stadio Cornaredo", "text": ""}
{"id": "4006487", "revid": "1429175", "url": "https://it.wikipedia.org/wiki?curid=4006487", "title": "Sophie Reade", "text": "Carriera.\nInizia la sua carriera come modella, partecipando a manifestazioni motociclistiche e posando per alcuni servizi fotografici di riviste britanniche. All'et\u00e0 di 18 anni, posa senza veli per la Page Three di un magazine maschile, riscuotendo un discreto successo.\nNel 2009 partecipa all'edizione inglese del Grande Fratello, risultandone la vincitrice con il 74,4% delle preferenze del pubblico, rispettando le previsioni dei bookmakers d'oltremanica. Durante la permanenza nella casa, balza agli onori della cronaca rosa grazie alle sue caratteristiche fisiche e alla relazione con Kris, un coinquilino conosciuto nel reality.\nDopo il successo ottenuto con la vittoria al Big Brother 2009,nel 2010 ha pubblicato il suo primo calendario sexy e ha iniziato a comparire in topless nei magazine britannici come Playboy e, in particolar modo, su Nuts, diventando una delle principali cover girls della rivista.\nHa posato nuovamente nuda per i calendari degli anni 2011, 2012 e 2013."}
{"id": "4006488", "revid": "106908", "url": "https://it.wikipedia.org/wiki?curid=4006488", "title": "Grice", "text": ""}
{"id": "4006490", "revid": "1272592", "url": "https://it.wikipedia.org/wiki?curid=4006490", "title": "Gran Premio motociclistico degli Stati Uniti d'America 1994", "text": "Il Gran Premio motociclistico degli Stati Uniti 1994 fu il dodicesimo Gran Premio della stagione e si disput\u00f2 l'11 settembre 1994 sul circuito di Laguna Seca.\nNella classe 500 il vincitore fu per la prima volta nell'anno Luca Cadalora su Yamaha, davanti alla Cagiva di John Kocinski e alla Honda di Mick Doohan, mentre Kevin Schwantz sub\u00ec un infortunio durante le prove e non prese parte alla gara.\nNella classe 250 a vincere fu Doriano Romboni, seguito da Max Biaggi e Tetsuya Harada; vista la caduta e il conseguente ritiro di Loris Capirossi, secondo in classifica prima del Gran Premio, Biaggi increment\u00f2 a 13 lunghezze il vantaggio di punti sul primo degli inseguitori, questa volta Tadayuki Okada, quarto all'arrivo.\nLe prime tre posizioni nella gara della classe 125 furono occupate invece da Takeshi Tsujimura, Stefano Perugini e Peter \u00d6ttl. Noboru Ueda, giunto nono al traguardo, approfitt\u00f2 solo parzialmente del ritiro di Kazuto Sakata, riducendo a 44 i punti di ritardo dal leader del campionato a due gare dal termine della stagione."}
{"id": "4006491", "revid": "163662", "url": "https://it.wikipedia.org/wiki?curid=4006491", "title": "Johanne Luise Heiberg", "text": "Biografia.\nMoglie del letterato Johan Ludvig Heiberg, di cui fu la musa ispiratrice, si dimostr\u00f2 versatile interprete del realismo romantico del marito. \nElla stessa scrisse alcuni vaudeville e una importante autobiografia, intitolata \"Et liv, gjenoplevet i Erindringen\" (Una vita rivissuta nelle memorie, 1891), riguardante lei stessa e la sua famiglia, in particolar modo i suoi suoceri, Peter Andreas Heiberg e Thomasine Gyllembourg."}
{"id": "4006494", "revid": "6340", "url": "https://it.wikipedia.org/wiki?curid=4006494", "title": "Night's Watch", "text": ""}
{"id": "4006498", "revid": "1543377", "url": "https://it.wikipedia.org/wiki?curid=4006498", "title": "Giuseppe Bertolini", "text": "Biografia.\nIniziati gli studi presso il Liceo di Reggio, si laure\u00f2 in Ingegneria nel 1811 presso l'Universit\u00e0 di Bologna. Durante gli anni universitari Bertolini entr\u00f2 a far parte della cerchia di Filippo Re, docente nell'ateneo felsineo e agronomo. L'amicizia con Re lo appassion\u00f2 alla botanica e all'agraria. Tuttavia, dopo la morte di Re nel 1817, Bertolini si focalizz\u00f2 esclusivamente sull'ingegneria. Dapprima eseguendo una serie di lavori idraulici sul fiume Reno presso Bondeno e poi esegu\u00ec una serie di opere lungo la frontiera pontificia in Romagna per conto del governo del Granducato di Toscana. Nel 1823 fu chiamato a Roma da papa Leone XII a lavorare per il governo pontificio. Bertolini oper\u00f2 in seguito anche sotto i pontificati di Pio VIII e Gregorio XVI. Proprio quest'ultimo pontefice gli sottopose l'incarico di ammodernare il tratto della via Appia che univa Albano con Ariccia, caratterizzato per essere molto ripido, disagevole e tortuoso. L'ingegnere reggiano, una volta constatato il forte dislivello esistente tra i due paesi, opt\u00f2 per una soluzione innovativa: costruire un ponte lungo oltre 300 m. che unisse direttamente le due cittadine. L'ambizioso progetto venne temporaneamente bloccato a causa della morte di Gregorio XVI nel 1846, tuttavia, con l'ascesa al soglio pontificio di Pio IX, i lavori presero ufficialmente il via. I cantieri, iniziati nell'aprile 1847, furono ultimati otto anni dopo. L'opera venne solennemente inaugurata il 12 ottobre 1854. Pochi mesi dopo il completamento del ponte Bertolini mor\u00ec e fu sepolto nella chiesa di Santa Maria della Concezione a Roma."}
{"id": "4006502", "revid": "599013", "url": "https://it.wikipedia.org/wiki?curid=4006502", "title": "Eleazar ben Perata I", "text": "Storia.\nEleazar visse in un periodo in cui, secondo un suo contemporaneo pi\u00f9 giovane, l'adempimento religioso della circoncisione veniva punito dai romani con la spada; lo studio della Legge ebraica, con l'impalamento; la celebrazione della Pasqua, con la crocifissione; e l'osservanza della Festa delle Capanne, con il flagello. Nonostante ci\u00f2, Eleazar aderiva fedelmente agli insegnamenti della sua religione. Una volta che fu arrestato e gettato in prigione, incontr\u00f2 Hananiah ben Teradion. Cerc\u00f2 di infondere speranza al suo compagno di prigionia, perch\u00e9 aveva solo un reato contro di lui, quello di insegnare la legge, mentre Eleazar si riteneva perduto, poich\u00e9 aveva cinque capi d'accusa contro di s\u00e9. Hananiah, al contrario, pensava che Eleazar avesse pi\u00f9 possibilit\u00e0 di scamparsela, e il seguito dimostr\u00f2 che aveva ragione: Hananiah fu condannato ad una morte terribile, mentre Eleazar fu assolto.\nInsegnamenti.\nGli studi di Eleazar comprendevano sia la Halakhah che l'Aggadah, soprattutto la seconda. Una delle sue omelie mette in guardia contro la calunnia con queste parole: \"Osservate come potenti sono le conseguenze della lingua malevola. Imparatele dal destino delle spie. Delle spie si dice infatti \u00abQuegli uomini che hanno riportato relazioni maligne sul territorio, son morti di peste davanti al Signore.\u00bb E di che cosa avevan parlato male? Di alberi e di pietre. Se, quindi, coloro che hanno calunniato oggetti immobili sono stati puniti cos\u00ec severamente, quanto maggiore dovr\u00e0 essere la punizione di colui che diffama il suo prossimo, il suo pari!\u00bb\nEleazar trae lezioni pratiche anche dai testi della Tanakh (Bibbia ebraica). In un certo Shabbat alcuni suoi correligionari, avendo appena saputo che i romani li stavano cercando, chiesero consiglio a Eleazar una consulenza legale circa l'ammissibilit\u00e0 di fuga dal pericolo di sabato. Eleazar disse loro di far riferimento alla storia scritturale: \"Perch\u00e9 chiedete di me?\" disse, \"guardate invece Giacobbe e Mos\u00e8 e Davide, e ci\u00f2 che hanno fatto in simili circostanze.\"\nRiferimenti.\nPer questa voce, la \"Jewish Encyclopedia\" cita la seguente bibliografia:\nCollegamenti esterni.\nQuesta voce incorpora informazioni estratte da una pubblicazione ora nel dominio pubblico: "}
{"id": "4006504", "revid": "183694", "url": "https://it.wikipedia.org/wiki?curid=4006504", "title": "Ottorino Bertolini", "text": "Docente all'universit\u00e0 di Pisa dal 1949, ebbe tra i suoi allievi Giovanni Miccoli. Incentr\u00f2 la maggior parte delle ricerche sui Longobardi."}
{"id": "4006506", "revid": "124123", "url": "https://it.wikipedia.org/wiki?curid=4006506", "title": "Henrik Hertz", "text": "Di famiglia ebraica, suo padre mor\u00ec nella Battaglia di Copenaghen. Viaggi\u00f2 molto: fu in Italia, Germania, Svizzera e Francia.\nFu tra i pi\u00f9 convinti seguaci di Johan Ludvig Heiberg e assertore dei principi romantici. Diede il meglio di s\u00e9 nella commedia \"La casa di S. D.\" (1837), vero crogiolo di mitologia nordica.\nFu autore di \"Kong Ren\u00e9s Datter\", un dramma in versi scritto nel 1845 che, nell'Ottocento, godette di enorme popolarit\u00e0. L'opera venne rielaborata in inglese da Edmund Phipps. Ne venne tratto un lavoro teatrale che fu rappresentato anche a Broadway e, nel 1913, un film muto, \"King Ren\u00e9's Daughter\", diretto da Eugene Moore e interpretato da Maude Fealy."}
{"id": "4006517", "revid": "287204", "url": "https://it.wikipedia.org/wiki?curid=4006517", "title": "Velodromo Pierino Baffi", "text": "Il velodromo Pierino Baffi di Crema \u00e8 un impianto polisportivo di propriet\u00e0 del Comune di Crema.\nStoria.\nDalla fondazione alla seconda guerra mondiale.\nL'idea di costruire a Crema un velodromo per la disputa di gare di ciclismo su pista venne al conte Antonio Rossi, direttore del motovelodromo di Crema, il quale deleg\u00f2 il progetto al nobile ingegner Giuseppe Stramezzi, noto in citt\u00e0 anche quale fondatore dell'acciaieria Ferriera. La struttura venne realizzata nel 1922. Lo Stramezzi progett\u00f2 una pista di 333,33 metri in cemento con curve sopraelevate ed una tribuna in legno.\nFin dagli anni trenta il terreno interno fu adibito a campo di calcio sul quale gioc\u00f2 anche la squadra del Crema in occasione dei periodi di inagibilit\u00e0 del \"Campo sportivo di via Milano\", il futuro Stadio Giuseppe Voltini.\nPer parecchi anni l'impianto fu sede di gare su pista e sede di arrivi di tappe in linea, ma verso il 1933 le manifestazioni sportive furono interrotte per le precarie condizioni dell'anello, quindi furono avviate trattative tra il Velo Club Crema e la propriet\u00e0 del terreno.. La riapertura avvenne nel maggio 1934 con l'arrivo di una gara su strada ed una riunione dedicata a dilettanti ed allievi.\nVerso la fine del decennio la struttura fu di nuovo chiusa, il terreno venduto e la tribuna in legno abbattuta per ragioni di sicurezza. Fu quindi acquistata dal Coni e riaperta nel 1942.\nDal 1945 al 1985.\nNella seconda met\u00e0 degli anni quaranta vi si svolgevano anche gare di tiro al piattello mentre il campo interno, cos\u00ec come nei decenni successivi, proseguiva ad essere utilizzato per la disputa di partite di calcio.\nNel 1954 veniva annunciata durante una riunione del Consiglio comunale la trattativa per una concessione trentennale del velodromo al Comune. La convenzione, ridotta a 25 anni, fu firmata nell'ottobre 1955, soluzione indispensabile per poter dare seguito, in particolare, a lavori di consolidamento del Cresmiero le cui acque minacciavano in caso di esondazione l'impianto. Ma il Comune era intenzionato ad intervenire anche sulla pista e sulle tribune ormai in condizioni precarie.\nI lavori preventivati in 15 milioni di lire nel 1958 non erano ancora stati avviati e l'anno successivo il Coni Centrale mise a disposizione una somma per poter avviare i necessari interventi di sistemazione; con la somma di due terzi fronteggiata con contributi Coni e per un terzo dall'amministrazione locale i lavori poterono avviarsi e si conclusero nel mese di maggio. La riapertura avvenne ufficialmente la sera del 14 giugno con una riunione notturna cui presero parte, tra gli altri, Miguel Poblet, Pierino Baffi, Imerio Massignan, Antonio Maspes e molti altri.\nNegli anni successivi la pista di via IV Novembre fu sede di numerose gare su pista, tra le quali anche riunioni preolimpiche.\nNei primi anni settanta fu di nuovo ormai necessario intervenire sull'anello per lavori stimati in 30 milioni. Il preventivo risult\u00f2 in difetto e nell'autunno del 1974 furono annunciate le operazioni di rifacimento della pista per un costo di 60 milioni, 48 dei a quali a carico del Coni ed i rimanenti messi a disposizione dalla Fci. I lavori furono realizzati nel corso del 1975 e la riapertura avvenne il 4 ottobre; tra i corridori presenti al gal\u00e0 d'inaugurazione vi parteciparono Orfeo Pizzoferrato, campione italiano nell'inseguimento, e Beppe Saronni, allora giovane corridore della SC Buscatese\nNei primi anni ottanta la Fci lanci\u00f2 l'idea di costituire un Consorzio della Pista per ottimizzare e coordinare le attivit\u00e0 tra le varie squadre ciclistiche le quali reclamavano anche un miglioramento delle modalit\u00e0 di fruizione da parte del pubblico. In realt\u00e0 in quegli anni era poco utilizzato: la Fci non organizzava gare ed erano sopraggiunte nuove esigenze infrastrutturali tra le quali il miglioramento dell'illuminazione. Il Consorzio, dotato di proprio statuto, fu costituito nell'estate 1984 e fu nominato presidente Ettore Villa.\nDopo quasi due anni di inattivit\u00e0 le gare ripresero ad essere organizzate, nonostante i problemi legati alla scarsa manutenzione. Tra i corridori che parteciparono alla riunione inaugurale furono presenti il giovane Marco Villa (figlio di Ettore e futuro campione del mondo) e Adriano Baffi.\nIntitolazione a Pierino Baffi e attivit\u00e0 degli anni ottanta e novanta.\nNella seconda met\u00e0 del 1985 venne avanzata la proposta di intitolare il velodromo al campione su strada Pierino Baffi, originario di Vailate e scomparso in quell'anno. La cerimonia ufficiale dell'inaugurazione avvenne alle ore 20 del 9 maggio 1986, durante la quale fu scoperta una stele con l'immagine dello sportivo, un medaglione opera dello scultore cremonese Pietro Ferraroni. Segui un memorial dedicato al corridore.\nIl Consorzio incentiv\u00f2 l'organizzazione delle manifestazioni pubbliche che salirono notevolmente di numero, nonch\u00e9 le attivit\u00e0 di propaganda verso il ciclismo giovanile con l'allestimento di una \u201cscuola\u201d. Nel 1989 a Ettore Villa subentr\u00f2 Albino Ferla che auspicava il rifacimento del manto per l'allestimento dei campionati italiani. Nei primi anni novanta il nuovo consiglio giunse ad organizzare gare di livello nazionale ed internazionale con la partecipazione di Michael Hubner, Claudio Golinelli, Walter Brugna, Mario Cipollini, Adriano Baffi, Silvio Martinello, Giovanni Lombardi e molti altri ancora, eventi che richiamarono folto pubblico tra gli appassionati.\nIl Consorzio era comunque alla ricerca degli 800 milioni necessari per la definitiva ristrutturazione dell'impianto incontrando numerose difficolt\u00e0.\nNel mese di giugno 1991 presso il velodromo si organizz\u00f2 una gara di Coppa del mondo su pista con la partecipazione di atleti provenienti da 14 nazioni. Proseguirono, di seguito, le trattative tra Coni e Fci col fine di adeguare la struttura, i cui costi stimati erano saliti a 960 milioni di lire. Nella primavera 1993 Giancarlo Ceruti, da pochi mesi consigliere nazionale Fci, confermava lo sblocco di 300 milioni.\nNonostante i problemi infrastrutturali le attivit\u00e0 proseguirono per tutti gli anni Novanta sia con l'allestimento della scuola di ciclismo sia con le riunioni, tra le quali alcuni gal\u00e0 che videro sulla pista di Crema campioni quali Claudio Chiappucci, Evgenij Berzin e gli idoli di casa Ivan Quaranta, Adriano Baffi, Marco Villa, sempre con folta partecipazione di sostenitori. Nel mese di luglio 1996 vi si disputarono i campionati italiani allievi ed esordienti.\nNel 1997 fu lanciato un allarme da parte del referente del Centro Pista che ad ogni gara firmava l'assunzione di ogni responsabilit\u00e0 per quanto fosse accaduto all'interno del velodromo. Veniva ribadito che il denaro sbloccato dal Coni non era mai stati reso disponibile. Il progetto per la riqualificazione dell'impianto elettrico ed il completo rifacimento della pista fu steso nel 1999; l'iter progettuale e le pratiche furono portate avanti.\nLe vicende degli anni duemila.\nNel 2001 i due lotti in quell'anno stimati in 1 miliardo e 630 milioni complessivi non erano stati ancora avviati e nell'estate il Coni neg\u00f2 l'utilizzo dei fondi gi\u00e0 disponibili. Nuove trattative furono avviate affinch\u00e9 il velodromo fosse acquistato dal Comune, una proposta accettata dal Coni valutando il costo della struttura in 750.000 euro; per far fronte alla spesa si pens\u00f2 alla richiesta di un contributo straordinario alla Regione Lombardia e alla Provincia di Cremona; nella seconda met\u00e0 dell'anno furono rivisti i preventivi di ristrutturazione quantificati inizialmente in un milione e cento mila euro, quindi in 2 milioni per l'aggiunta di interventi su tribune e servizi.\nNel 2006 una societ\u00e0 privata offr\u00ec la somma di un milione di euro per l'acquisto dell'area, cifra superiore a quella proposta dal comune, nel frattempo salita a 800.000 euro, con indiscrezioni per le quali il velodromo fosse gi\u00e0 stato venduto, vicenda poi confermata. La vendita suscit\u00f2 dapprima sconcerto, quindi polemiche, cui seguirono anche interventi legali, ma il consulente nominato dal comune, dopo aver analizzato l'intero iter di vendita ritenne lecito l'acquisto.\nNel 2007 Il Ministero dei beni e delle attivit\u00e0 culturali e del turismo sped\u00ec una lettera a tutti gli enti e societ\u00e0 coinvolti richiedendo la specifica documentazione e ribadendo vincoli a favore degli immobili con pi\u00f9 di cinquant'anni di vita. Nel mese di novembre la direzione regionale del ministero dei Beni culturali, e architettonici dichiar\u00f2 il velodromo di Crema \"bene architettonico e storico e pertanto sottoposto a vincolo\", sul quale la nuova propriet\u00e0 fece ricorso prima alla stessa direzione, che lo respinse, quindi al Tar Lombardia, fino al Consiglio di Stato ottenendo in entrambi i casi risposta negativa.\nIl velodromo torn\u00f2 cos\u00ec di propriet\u00e0 del Coni. Iniziarono pertanto nuove trattative tra Coni, comunque intenzionato a vendere il velodromo, e Comune di Crema il quale aveva come obiettivo primario la sua riapertura ma con lo scopo finale di acquistarlo nonostante la consapevolezza dell'ente locale di non poter proporre la stessa cifra offerta dalla societ\u00e0 privata, considerando anche la difficolt\u00e0 di reperire finanziamenti nel periodo di crisi degli anni 2000.\nNel 2015 la Coni Servizi, vista l'impossibilit\u00e0 a vendere una struttura vincolata ed inutilizzata cedeva l'impianto al demanio\nTrasferimento al comune e progetti di riqualificazione.\nNell'estate 2016 iniziavano i primi lavori di riqualificazione dell'impianto, ormai in stato di degrado. Nell'aprile 2016 il Comune di Crema siglava col demanio un contratto di comodato che prevedeva la messa a disposizione gratuita dell'immobile per sei anni. Solo a seguito di lavori di adeguamento il bene sarebbe stato trasferito al comune.\nIl 29 maggio 2017, grazie all'aiuto economico e allo staff del direttore generale della Pergolettese Cesare Fogliazza, veniva inaugurato il nuovo campo da calcio con un rinnovato impianto di irrigazione.\nNel corso dell'anno 2018 l'ufficio tecnico comunale provvedeva a stilare uno studio di recupero completo che avrebbe previsto, oltre alla riqualificazione della pista, l'ammodernamento degli impianti idrici, fognari ed elettrici, una nuova biglietteria, l'abbattimento delle barriere architettoniche, nuove recinzioni e nuovi accessi preventivando un costo complessivo di un milione e 832.000 euro; la presentazione di un progetto dettagliato e relativa stima economica era uno dei presupposti per l'eventuale passaggio della struttura dal demanio al Comune. \nNel frattempo, grazie ad una Legge per finanziare impianti nelle periferie il Coni stanziava la cifra a fondo perduto calcolata dall'ente comunale. Si manifestavano quindi tutte le premesse stabilite dal demanio per il passaggio definitivo e gratuito del velodromo: un progetto di riqualificazione ed i finanziamenti. Il Comune di Crema, quindi avviava i contatti con l'Agenzia del Territorio finch\u00e9 l'11 dicembre 2019 veniva firmato l'atto notatile che sanciva il trasferimento definitivo dell'impianto al Comune.\nCaratteristiche tecniche.\nQueste le caratteristiche tecniche dell'impianto"}
{"id": "4006519", "revid": "645828", "url": "https://it.wikipedia.org/wiki?curid=4006519", "title": "Padre Innocenzo Polcari", "text": ""}
{"id": "4006521", "revid": "702925", "url": "https://it.wikipedia.org/wiki?curid=4006521", "title": "Velodromo di Crema", "text": ""}
{"id": "4006522", "revid": "767487", "url": "https://it.wikipedia.org/wiki?curid=4006522", "title": "Venancio Bartib\u00e1s", "text": "Biografia.\nNato a Montevideo, visse sempre nel quartiere Palermo. Giacch\u00e9 i guadagni legati alla pratica del calcio erano scarsi, Bartib\u00e1s lavorava come elettricista. Alla morte di suo fratello Juan Le\u00f3n Bartib\u00e1s, la famiglia non aveva il denaro necessario per procedere alla sepoltura: fu il Club Nacional de Football a provvedere ai costi del funerale. Pertanto, Venancio Bartib\u00e1s decise di giocare nel Nacional nel 1929, per riconoscenza. Una volta cessata l'attivit\u00e0 agonistica continu\u00f2 a lavorare come elettricista.\nCaratteristiche tecniche.\nGiocava come mediano. Aveva affinate doti tecniche, ma era capace di calciare quasi esclusivamente con il piede sinistro, ed era raro che usasse il destro. Dotato di un'alta statura, era comunque piuttosto rapido; era anche abile negli inserimenti, durante i quali effettuava dei pericolosi cross. Grazie alla sua altezza, che superava il metro e novanta, era anche forte nel gioco aereo.\nCarriera.\nClub.\nDebutt\u00f2 nel Central nel 1926: nel 1927 segu\u00ec il club in Divisi\u00f3n Intermedia (seconda serie), vincendo poi il campionato nel 1928 e ottenendo il ritorno in Primera Divisi\u00f3n. Nel 1929 gioc\u00f2 per un anno al Nacional di Montevideo, e in seguito torn\u00f2 al Central, con cui rimase fino al 1938, anno in cui chiuse la carriera. Bartib\u00e1s fu uno dei principali giocatori del Central Espa\u00f1ol degli anni 1920.\nNazionale.\nFu convocato per il Campeonato Sudamericano de Football 1927 e per il torneo di calcio dei Giochi di ; in nessuno dei due tornei debutt\u00f2 mai. Fu anche tra i pre-convocati di febbraio 1930 per il ."}
{"id": "4006530", "revid": "767487", "url": "https://it.wikipedia.org/wiki?curid=4006530", "title": "Giacomo Badoer", "text": "Biografia.\n\u00c8 l'autore di uno dei primi documenti autografi che utilizzano la partita doppia: \"Il Libro dei conti\" (Costantinopoli 1436-1440)."}
{"id": "4006533", "revid": "1573940", "url": "https://it.wikipedia.org/wiki?curid=4006533", "title": "Oxyura", "text": "Oxyura \u00e8 un genere della famiglia degli Anatidi. Le cinque specie in esso raggruppate, note comunemente come gobbi o anatre dalla coda rigida, sono tutte australi a eccezione di due. Piccole e tarchiate, con una coda sostenuta da corte penne rigide che funge sott'acqua da timone, rivelano zampe molto arretrate, dal che il camminare sul terreno diviene goffo e stentato. I maschi hanno abito castano scuro o marrone, sovente con testa nera o bianca e nera, mentre molte specie hanno becco d'un vivido blu. Le femmine in generale hanno colore bruno piuttosto smorto. Il volo, sostenuto dalle tozze ali, \u00e8 rapido e diretto, spesso dopo un faticoso decollo. I corteggiamenti dei maschi sono relativamente elaborati.\nQuasi tutte le anatre dalla coda rigida effettuano due mute nell'arco dei dodici mesi a differenza di quelle specie della selvaggina acquatica che cambiano le penne delle ali una volta all'anno.\nTassonomia.\nIl genere \"Oxyura\" comprende le seguenti specie:"}
{"id": "4006534", "revid": "1543377", "url": "https://it.wikipedia.org/wiki?curid=4006534", "title": "Estrazione acido-base", "text": "L'estrazione acido-base \u00e8 un processo progressivo, in cui si utilizza l'estrazione liquido-liquido per purificare acidi o basi presenti in soluzioni, a seconda delle loro propriet\u00e0 chimiche.\nQuesto processo viene normalmente effettuato in seguito alla sintesi chimica e per isolare composti e prodotti naturali come gli alcaloidi dagli estratti grezzi.\nTeoria.\nLa teoria fondamentale sulla quale si base questa tecnica \u00e8 che i sali, che sono ionici, tendono a essere solubili in acqua, mentre le molecole neutre tendono a non esserlo.\nIl processo di estrazione acido-base pu\u00f2 essere utilizzato anche per separare acidi (o basi) molto deboli da acidi (o basi) forti, purch\u00e9 la differenza tra le loro costanti di dissociazione (acida o basica) sia sufficientemente grande. Alcuni esempi sono:\nSolitamente il pH viene regolato dal valore approssimativo tra le due costanti di dissociazione dei composti da separare. Acidi deboli come l'acido citrico, l'acido fosforico o l'acido solforico diluito sono utilizzati per valori del pH moderatamente acidi, mentre l'acido cloridrico e l'acido solforico pi\u00f9 concentrato vengono utilizzati per valori del pH fortemente acidi. Lo stesso accade per la basi: basi deboli come l'ammoniaca o il bicarbonato di sodio sono usate per valori del pH moderatamente basici, mentre basi forti come il carbonato di potassio o l'idrossido di sodio sono utilizzate in condizioni fortemente alcaline.\nTecnica.\nSolitamente il composto viene disciolto con un solvente adeguato come il diclorometano o l'dietil etere e viene versato in un imbuto separatore. Si aggiunge una soluzione acquosa di acido o base e si regola il pH della fase acquosa per portare il composto nella forma desiderata. Dopo aver agitato per permettere la separazione delle fasi, viene raccolta la fase che contiene il composto d'interesse. Questo procedimento viene ripetuto con un valore del pH opposto.\nLa sequenza non \u00e8 importante e il processo si pu\u00f2 ripetere per aumentare e migliorare la separazione; tuttavia \u00e8 spesso conveniente che il composto sia disciolto nella fase organica dopo l'ultimo passaggio in modo che dall'evaporazione del solvente si ottenga il prodotto desiderato.\nLimitazioni.\nIl processo funziona solo per acidi e basi con una grande differenza di solubilit\u00e0 tra le loro forme ionizzate e non ionizzate. Di conseguenza, questo processo non pu\u00f2 funzionare in questi casi:\nAlternative.\nAlcune alternative per l'estrazione acido-base possono essere:"}
{"id": "4006536", "revid": "1573940", "url": "https://it.wikipedia.org/wiki?curid=4006536", "title": "Notioscopus", "text": "Notioscopus \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi attribuite a questo genere sono state rinvenute nella regione paleartica e in Sudafrica: la specie dall'areale pi\u00f9 vasto \u00e8 la N. sarcinatus, rinvenuta in svariate localit\u00e0 dell'Europa e della Russia.\nIn Italia sono stati rinvenuti esemplari di N. sarcinatus.\nTassonomia.\nA dicembre 2011, si compone di tre specie:"}
{"id": "4006538", "revid": "216401", "url": "https://it.wikipedia.org/wiki?curid=4006538", "title": "Jo De Haan", "text": ""}
{"id": "4006541", "revid": "1005847", "url": "https://it.wikipedia.org/wiki?curid=4006541", "title": "Elezioni parlamentari a Malta del 1953", "text": "Le elezioni parlamentari a Malta del 1953 si tennero il 12 e 14 dicembre e videro la vittoria del Partito Laburista."}
{"id": "4006542", "revid": "767487", "url": "https://it.wikipedia.org/wiki?curid=4006542", "title": "Giovanni Battista Mosto", "text": "Le notizie sulla sua vita e la sua formazione sono scarse e poco attendibili: apparteneva a una famiglia di musicisti e fu allievo di Claudio Merulo.\nFu maestro di cappella al duomo di Padova (1584-1588), e poi in Transilvania, nella citt\u00e0 di Alba Iulia, al servizio del principe Zsigmond B\u00e1thory.\nOltre a numerose composizioni religiose, di cui per\u00f2 non si ha certa testimonianza, \u00e8 conosciuto in particolare per la sua produzione madrigalistica (pubblic\u00f2 quattro libri di madrigali e inoltre cur\u00f2 due antologie)."}
{"id": "4006544", "revid": "119035982", "url": "https://it.wikipedia.org/wiki?curid=4006544", "title": "Primo Giannotti", "text": "Carriera.\nGiannotti assunse la guida della Nazionale uruguaiana nel maggio 1928, succedendo a Luis Grecco: gli fu affidato il compito di seguire la selezione durante i Giochi di , affiancato dal massaggiatore e preparatore atletico Ernesto F\u00edgoli. In tale torneo Giannotti esord\u00ec il 30 maggio allo Stadio Olimpico contro i ; il risultato finale vide l'Uruguay vincere per 2-0. Per tutto il torneo Giannotti schier\u00f2 la propria squadra secondo il 2-3-5 (come del resto fecero tutte le altre Nazionali); cambi\u00f2 pi\u00f9 volte gli uomini in campo a seconda dell'incontro da affrontare. A Melo gli \u00e8 stata intitolata una piazza, la \"Plaza de Deportes Primo Giannotti\"."}
{"id": "4006545", "revid": "1573940", "url": "https://it.wikipedia.org/wiki?curid=4006545", "title": "Heteropoda dagmarae", "text": "Heteropoda dagmarae \u00e8 un ragno di grandi dimensioni appartenente alla famiglia Sparassidae.\nDescrizione.\nQuesta specie \u00e8 diffusa nei territori settentrionali e centrali del Laos; ha abitudini notturne e vive nelle foreste. Caccia da arbusti, alberi e dal bamb\u00f9, appostandosi per prendere le sue prede in luoghi rialzati dal terreno (2-4 metri)."}
{"id": "4006546", "revid": "31269", "url": "https://it.wikipedia.org/wiki?curid=4006546", "title": "Malibu, CA", "text": "Malibu, CA \u00e8 una serie televisiva statunitense in 52 episodi trasmessi per la prima volta nel corso di 2 stagioni dal 1998 al 2000. \u00c8 una situation comedy incentrata sulle vicende dei due fratelli Scott (Trevor Merszei) e Jason Collins (Jason Hayes), che si trasferiscono a Malib\u00f9, in California, da New York.\nTrama.\nI due fratelli gemelli Scott e Jason Collins si trasferiscono da New York City a Malibu, in California, per andare a vivere con il padre, Pete, dopo che la madre si \u00e8 dovuta recare per lavoro in Arabia Saudita. Scott \u00e8 un abile nuotatore e sogna di diventare un cronista sportivo mentre l'unico interesse di Jason sono le ragazze, con le quali cerca sempre di ottenere un appuntamento anche se questo significa ferire altre persone. I due fratelli spesso rompono la quarta parete per affrontare il pubblico, allo stesso modo di Zack Morris in Bayside School.\nProduzione.\nLa serie, ideata da Peter Engel e Carl Kurlander, fu prodotta da NBC Enterprises e Peter Engel Productions e girata negli Hollywood Center Studios a Hollywood in California.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dall'11 ottobre 1998 al 20 maggio 2000 in syndication. In Italia \u00e8 stata trasmessa nell'estate del 2002 su Italia 1 con il titolo \"Malibu, CA\".\nAlcune delle uscite internazionali sono state:"}
{"id": "4006551", "revid": "1005847", "url": "https://it.wikipedia.org/wiki?curid=4006551", "title": "Elezioni parlamentari a Malta del 1951", "text": "Le elezioni parlamentari a Malta del 1951 si tennero il 5 e 7 maggio. Nonostante il Partito Laburista avesse ottenuto il maggior numero di voti, il Partito Nazionalista vinse poich\u00e9 guadagn\u00f2 la maggioranza dei seggi."}
{"id": "4006553", "revid": "661526", "url": "https://it.wikipedia.org/wiki?curid=4006553", "title": "Neapolis Festival", "text": "Il Neapolis Festival \u00e8 stato un festival musicale italiano nato nella citt\u00e0 di Napoli. La prima edizione si \u00e8 tenuta nel 1997 col nome di \"Tuborg Neapolis Rock Festival\" presso l'ex area industriale dell'Italsider di Bagnoli. Successivamente il festival ha cambiato pi\u00f9 volte sede e nome. Nel 2014 il festival \u00e8 stato cancellato.\nStoria.\nEdizione 1997.\nLa prima edizione del festival fu ideata dalla Tuborg, che decise di creare un festival musicale in una zona degradata e con forti problematiche sociali: fu quindi scelta l'area industriale dell'Italsider di Bagnoli, ormai dismessa, e il festival assunse il nome di \"Tuborg Neapolis Rock Festival\". Il festival dur\u00f2 tre giorni e, tra gli artisti principali, vide esibirsi Duncan Sheik, David Bowie e Vasco Rossi. Altri musicisti partecipanti furono Litfiba, 99 Posse, Edoardo Bennato, NOFX, Mansun, Casin\u00f2 Royale, Bisca, Timoria.\nEdizione 1998.\nA seguito del buon successo di pubblico della prima edizione, gli organizzatori decisero di replicare l'anno seguente. A causa del forfait dei Prodigy all'ultimo momento, nell'edizione '98 vennero a mancare nomi di spicco e si prefer\u00ec puntare principalmente sulla musica italiana (Prozac+, Frankie hi-nrg mc) e su pochi artisti stranieri, tra cui Rancid e Deep Purple. Altri artisti che parteciparono all'evento furono: Marlene Kuntz, Modena City Ramblers, \u00dcstmam\u00f2, Subsonica, Agricantus, Madreblu, 24 Grana, Scisma, Estra, Tre Allegri Ragazzi Morti. Tra gli stranieri: Asian Dub Foundation, Les Rythmes Digitales, Primus, Gamma Ray.\nEdizione 1999.\nL'edizione '99 dur\u00f2 sei giorni e vide esibirsi 41 gruppi diversi. Tra i nomi principali figurarono: Aerosmith, Lenny Kravitz, Jethro Tull, Carmen Consoli. I palchi della manifestazione ospitarono anche The Black Crowes, Max Gazz\u00e8, Gianna Nannini, Creed, Pfm, Cree Summer, The Wailers, Linton Kwesi Johnson, Subsonica, Afterhours, Madaski, Osanna, La Crus, Negrita, Estra, Africa Unite, Bisca, Timoria, Pitch, Quintorigo, Tinturia e molti altri gruppi.\nEdizione 2000.\nA causa dei lavori di bonifica dell'Italsider, il festival si spost\u00f2 presso l'Arenile di Bagnoli. L'edizione di quell'anno assunse un tono etnico e latino in cui spiccarono i nomi di Ziggy Marley, Compay Segundo, Sergent Garcia, Manu Chao, Roy Paci, Junkie XL, Tiromancino, Vinicio Capossela, Tonino Carotone. Questa fu l'ultima edizione sponsorizzata dalla Tuborg.\nEdizione 2001.\nIl festival cambia nome diventando semplicemente \"Neapolis Festival\" e, a causa dei continui lavori presso l'Italsider, si tenne presso lo Stadio San Paolo. Solo l'apertura si tenne ancora all'Italsider, con l'esibizione di Pino Daniele. Musicalmente l'edizione fu molto variegata, passando dal rock dei Muse al pop di Eros Ramazzotti fino alla musica etnica di Emir Kusturica. Ci fu anche un omaggio a Renato Carosone, appena scomparso.\nEdizione 2002.\nInizialmente fu proposto di spostare il Neapolis nel Parco Virgiliano, sulla collina di Posillipo, ma dopo le forti proteste degli ambientalisti l'idea fu accantonata. Il festival torn\u00f2 quindi nella sua sede originaria, l'ex Italsider. I nomi principali della rassegna furono Jamiroquai, Zucchero Fornaciari, Youssou N'Dour e gli emergenti Planet Funk. La performance di Youssou N'Dour venne spostata a fine luglio, presso gli spalti del Maschio Angioino, poich\u00e9 il gruppo venne improvvisamente invitato ad una serie di concerti in patria a seguito della incredibile performance della nazionale senegalese ai Mondiali di Giappone e Corea.\nEdizione 2003.\nNell'edizione del 2003 al Neapolis arrivano i R.E.M.. L'edizione dura due giorni e vede come artisti principali, oltre al gruppo statunitense, anche Patti Smith (che duetta pi\u00f9 volte con i R.E.M.), i Massive Attack (che promuovevano l'album 100th Window) e Carmen Consoli. Tra gli altri Sparklehorse, Feeder, Paola Turci, Yuppie Flu, Giardini di Mir\u00f2, Lali Puna.\nEdizione 2004.\nL'edizione 2004 del Neapolis si svilupp\u00f2 in giorni separati nei mesi di giugno e luglio, per permettere di inserire nel festival le date dei tour dei Cure, di Ben Harper e di Vasco Rossi. Gli altri artisti partecipanti furono Peter Gabriel, David Byrne e gli AIR. L'edizione sfrutt\u00f2 sedi diverse, per venire incontro alle diverse esigenze di pubblico dei vari artisti: il concerto dei Cure si tenne nella sede storica del festival, presso l'ex-Italsider, con i Sun Eats Hours in apertura; Ben Harper, Peter Gabriel, David Byrne e gli AIR suonarono invece nell'Arena Flegrea. Infine Vasco Rossi si esib\u00ec nello stadio San Paolo.\nEdizione 2005.\nNel 2005 la manifestazione ha un nuovo sponsor e il festival prende il nome di \"Carpisa Neapolis Festival\". Il 7 luglio all'Arena Flegrea si esibiscono Kraftwerk, Kasabian, LCD Soundsystem, ma forti polemiche suscita il forfait dell'ultimo momento degli Afterhours, particolarmente attesi dal pubblico. Nella serata seguente gli artisti principali furono Nick Cave e Tori Amos.\nEdizione 2006.\nNel 2006 il Carpisa Neapolis Festival si svolse in tre date e all'Arena Flegrea si aggiunge la Mostra d'Oltremare per i concerti principali. La prima serata ospit\u00f2 dEUS, il DJ Tiga, Eels, Baustelle, ma gli artisti pi\u00f9 famosi erano attesi per la seconda serata: Iggy Pop, Robert Plant e Carlos Santana. Nella stessa sera suonarono anche i Mouse On Mars. Nell'ultima data si esibirono Jovanotti e Mondo Marcio.\nEdizione 2007.\nL'undicesima edizione del festival non vide la presenza di grandi artisti internazionali. Le prime due date, alla Mostra d'Oltremare, videro sul palco Tiromancino, Verdena, Negrita, I'm from Barcelona, Digitalism. La terza data, presso l'Arena Flegrea, accolse il concerto di Franco Battiato.\nEdizione 2008.\nNel 2008 i R.E.M. tornano al Neapolis, assieme ai Massive Attack. La serata di apertura vide il gruppo di Bristol suonare dopo la performance degli Almamegretta, che eccezionalmente suonarono con Raiz. La seconda serata vide esibirsi i R.E.M. e gli Editors. Infine la serata di chiusura tutta italiana: Elio e le Storie Tese, Baustelle, Bluvertigo.\nEdizione 2009.\nL'edizione 2009 del festival fu fortemente improntata alla musica elettronica e vide nei Prodigy il gruppo di maggior richiamo. Sul palco allestito nella Mostra d'Oltremare la prima sera si alternarono Subsonica, Daniele Silvestri, Marlene Kuntz, Rin\u00f4\u00e7\u00e9r\u00f4se e The Virgins. La seconda data vide, oltre i Prodigy, la partecipazione di Motel Connection, Juliette and the New Romantiques e !!!. Da questa edizione la Carpisa non sar\u00e0 pi\u00f9 sponsor principale della manifestazione.\nEdizione 2010.\nDopo l'abbandono dello sponsor principale il nome della manifestazione torna a essere \"Neapolis Festival\" e, come l'anno precedente, si articol\u00f2 in due date presso la Mostra d'Oltremare. Il programma dell'edizione vide Fatboy Slim e Jamiroquai come nomi principali. Gli altri musicisti furono: Gang of Four, Yann Tiersen, Carbon/Silicon, Stereo MCs, 24 Grana, Perturbazione, Does It Offend You, Yeah?, The Niro, Velvet, ATARI.\nEdizione 2011.\nNel 2011 il festival torna nella zona dell'ex Italsider di Bagnoli, presso la neonata struttura dell'Acciaiera Sonora. Il programma dell'edizione vide tra gli artisti pi\u00f9 attesi Skunk Anansie, Mogwai e Underworld. Parteciparono anche Marlene Kuntz, Hercules and Love Affair, Architecture in Helsinki, Battles, Crocodiles. Per festeggiare i 15 anni della manifestazione, viene anche pubblicata una compilation con i pezzi di maggior successo suonati nei 15 anni della kermesse.\nEdizione 2012.\nA partire dal 2012 per la prima volta il festival non si tiene pi\u00f9 a Napoli, a seguito di diversi problemi che sono sorti con la struttura dell'Acciaieria Sonora. Viene stabilito che il festival si terr\u00e0 per tre anni a Giffoni Valle Piana, a seguito di un accordo con il Giffoni Film Festival e in concomitanza con esso. I principali artisti dell'edizione furono: Patti Smith, Caparezza, Pino Daniele, Club Dogo, Dinosaur Jr., A Toys Orchestra.\nEdizione 2013.\nNel 2013 il festival torna a Napoli, nuovamente all'Arenile di Bagnoli, per raccogliere fondi da destinare a Citt\u00e0 della scienza, bruciata in un incendio nel 2013. Gli ospiti principali della manifestazione, suddivisa in tre date, sono stati Patti Smith, Tricky e i Kings of Convenience."}
{"id": "4006554", "revid": "984922", "url": "https://it.wikipedia.org/wiki?curid=4006554", "title": "Nicolas Dessum", "text": "Biografia.\nIn Coppa del Mondo esord\u00ec l'11 dicembre 1993 a Planica (23\u00b0) e ottenne l'unica vittoria, nonch\u00e9 primo podio, il 22 gennaio 1995 a Sapporo.\nIn carriera prese parte a tre edizioni dei Giochi olimpici invernali, (14\u00b0 nel trampolino normale, 21\u00b0 nel trampolino lungo, 6\u00b0 nella gara a squadre), (16\u00b0 nel trampolino normale, 16\u00b0 nel trampolino lungo) e (22\u00b0 nel trampolino normale, 23\u00b0 nel trampolino lungo, 10\u00b0 nella gara a squadre), a sei dei Campionati mondiali (4\u00b0 nella gara a squadre a Thunder Bay 1995 il miglior risultato) e a quattro dei Mondiali di volo (13\u00b0 a Vikersund 2000 il miglior risultato)."}
{"id": "4006555", "revid": "709829", "url": "https://it.wikipedia.org/wiki?curid=4006555", "title": "Kiki Bertens", "text": "Considerata la miglior tennista olandese di sempre, in carriera si \u00e8 aggiudicata dieci titoli WTA in singolare, tra cui il prestigioso Mutua Madrid Open, e dieci in doppio, insieme a 18 titoli ITF.\nNei tornei del Grande Slam vanta una semifinale all'Open di Francia 2016 e un quarto di finale a Wimbledon 2018, mentre in doppio ha disputato due quarti di finale: uno agli Australian Open 2015 e uno all'Open di Francia 2016. Per quanto riguarda i tornei di fine anno, si \u00e8 spinta fino alla finale nel doppio alle WTA Finals 2017, mentre in singolare la semifinale alle WTA Finals 2018, subentrando all'infortunata Simona Halep.\nIl 13 maggio 2019 ha raggiunto la quarta posizione del ranking mondiale in singolare, diventando la tennista olandese con il ranking pi\u00f9 alto di sempre, mentre in doppio la sedicesima il 16 aprile del 2018.\nVita privata.\nIl 30 novembre 2019 convola a nozze con Remko de Rijke.\nCarriera.\n2006 - 2010.\nInizia a giocare a tennis all'et\u00e0 di sei anni e partecipa per la prima volta a un torneo ITF a 15 anni, nel 2006.\nSolo dopo 3 anni, nel 2009, raggiunge la sua prima finale ad un torneo ITF, a Apeldoorn, perdendo dalla francese Natalie Piquion per 3-6, 2-6. La sua prima vittoria in un torneo ITF la ottiene nel doppio al torneo ndi Bree, nel mese di agosto, in coppia con la connazionale Quirine Lemoine. La settimana dopo replica con la vittoria al torneo di Rececq, in coppia con Nicole Thyssen. All'inizio del mese di settembre sbanca al torneo di Almere, dove vince sia il torneo di singolare che di doppio. La stessa cosa avviene anche al torneo di Antalya-Belek, in Turchia; nel singolare batte in finale la russa Nanuli Pipiya, nel doppio vince in coppia con Marcella Koek. L'anno si chiude con la vittoria nel doppio al torneo di Jersey.\nIl 2010 inizia con una sconfitta in finale al torneo ITF di Portimao contro l'italiana Claudia Giovine per 6-3, 2-6, 6(1)-7, ma a met\u00e0 di marzo vince il sesto titolo ITF nel doppio al torneo di Antalya in coppia con Danielle Harmsen. Nel mese di giugno perde di nuovo la finale al torneo di Apeldoorn ma due settimane dopo si riscatta vincendo il torneo di Rotterdam battendo Danielle Harmsen. A Ferragosto perde la finale al torneo ITF di Koksijde contro la polacca Katarzyna Piter per 4-6, 4-6. Verso fine anno vince il primo torneo da 25,000 $ a Helsinki in coppia con la connazionale Richel Hogenkamp.\n2011 - 2012: primo titolo WTA.\nIl 2011 si apre con una sconfitta nel doppio al torneo di Andrezieux - Boutheon in coppia con Richel Hogenkamp. Nel mese di maggio prova a qualificarsi al Roland Garros, ma perde subito al primo turno; a giugno accede per la prima volta al tabellone principale di un torneo WTA, quello di 's-Hertogenbosch, dove perde al primo turno dall'italiana Sara Errani. Ad agosto torna a vincere nel doppio al torneo ITF di Monteroni in coppia con Nicole Rottmann e la settimana dopo vince il torneo di Koksijde contro la bulgara Elitsa Kostova. Agli Us Open si ferma al primo turno di qualificazione e ad inizio ottobre perde in finale nel doppio al torneo ITF di Madrid. A fine anno partecipa per la prima volta ad un torneo WTA nel doppio a Lussemburgo ma perde subito al primo turno. Vince poi il torneo di Ismaning in coppia con Anne Keothavong.\nIl 2012 inizia con le qualificazioni agli Australian Open dove perde al secondo turno contro l'ucraina Olga Savchuk. Nel mese di marzo vince il suo quinto titolo ITF a Irapuato contro Yaroslava Shvedova e subito dopo il titolo a Bath contro Annika Beck. A fine aprile ottiene il primo successo in un torneo WTA a Fes. Per accedere al torneo ha superato prima le qualificazioni, eliminando in sequenza Intissar Rassif con un doppio 6-0, Lara Arruabarrena Vecino e Krist\u00fdna Pl\u00ed\u0161kov\u00e1 entrambe in match lunghi tre set. Nel tabellone principale \u00e8 riuscita ad eliminare le teste di serie numero 5 e 6, Simona Halep e Chanelle Scheepers prima di arrivare alla finale. Nel match decisivo ha sconfitto la spagnola Laura Pous Ti\u00f3 con un netto 7-5, 6-0 conquistando cos\u00ec il titolo. A maggio partecipa alle qualificazioni per l'Open di Francia 2012 e le supera concedendo un solo set alle tre avversarie (Beck, Pu\u010dkova e Gojnea). Nel tabellone principale le viene assegnata Christina McHale come avversaria e nonostante la vittoria del primo set non riesce a vincere la partita e quindi finisce al primo turno il suo esordio in uno Slam. Nel doppio perde al primo turno in coppia con Katalin Marosi. Partecipa successivamente al torneo di Wimbledon e sconfigge al primo turno la testa di serie numero 19, Lucie \u0160af\u00e1\u0159ov\u00e1, con un netto 6-3, 6-0, per poi perdere al secondo turno dalla kazaka Yaroslava Shvedova. Agli Us Open raggiunge il secondo turno nel singolare, mentre nel doppio perde subito al primo turno. L'anno si chiude con i quarti raggiunti al torneo di Seul.\n2013.\nKiki comincia la stagione ad Auckland, dove raggiunge i quarti di finale nei quali perde da Jamie Hampton in tre set. A Sydney non passa le qualificazioni mentre agli Australian Open si ferma subito contro Lucie Hradeck\u00e1. A Parigi perde nell'ultimo turno di qualificazioni ma viene ripescata da lucky loser. Al primo turno sconfigge Tamira Paszek 6-4 7-5 mentre al secondo turno batte la Cibulkova 7-5 6-4. Ai quarti si impone su Lucie \u0160af\u00e1\u0159ov\u00e1 in 2 set, prima di perdere in semifinale dalla numero 7 del mondo Sara Errani. Grazie a questo buon torneo, la Bertens guadagna 18 posizioni, issandosi alla posizione numero 47. L'olandese partecipa poi al torneo di Acapulco, dove si arrende nuovamente a Sara Errani ai quarti. Raggiunge poi il secondo turno a Indian Wells, Miami e Katowice mentre a Marrakech arriva fino ai quarti, perdendo da Lourdes Dom\u00ednguez Lino per 4-6, 6-4, 3-6. A Oeiras e Madrid esce subito. A Roma sconfigge Francesca Schiavone per 7-6(5) 6-1 prima di uscire al secondo turno per mano di Sloane Stephens (6-4, 3-6, 2-6). Chiude la stagione sul rosso partecipando al Roland Garros, dove perde immediatamente contro Sorana Cirstea.\nInizia la stagione sull'erba, che non porta a Kiki nemmeno un successo: a 'S Hertogenbosch viene estromessa da Anabel Medina Garrigues per 6-1 6-2 mentre a Wimbledon viene superata da Yaroslava Shvedova per 6-4 6-3. A Bad Gastein non va oltre al primo turno, sconfitta da Viktorija Golubic in 2 set. Esce all'esordio a Stanford e Washington mentre a Toronto supera le qualificazioni e batte Alison Riske ma perde al secondo turno contro Kirsten Flipkens. Chiude la stagione agli US Open, dove rimedia una sconfitta all'esordio da Jie Zheng (1-6, 3-6). In termini di ranking finisce la stagione occupando l'ottantasettesimo posto nel ranking.\n2014 - 2015: ottavi di finale al Roland Garros, calo in classifica e tumore.\nIl 2014 parte con la sconfitta agli Australian Open al primo turno contro Ana Ivanovic; al torneo di Rio e Florianapolis raggiunge il secondo turno. Al torneo di Miami non va oltre il secondo turno, perdendo da Samantha Stosur e successivamente scopre di avere un tumore alla tiroide. Nel corso della stagione cala inesorabilmente in classifica a causa dello stress psico-fisico. Anche al torneo di Charleston si ferma al secondo turno. A met\u00e0 maggio torna a vincere nel doppio ITF al torneo di Cagnes-Sur-Mer in coppia con Johanna Larsson. Raggiunge gli ottavi di finale a Parigi venendo sconfitta da Andrea Petkovi\u0107, mentre al torneo di Bucarest non va oltre il secondo turno. Agli US Open perde subito dalla svizzera Timea Bacsinszky ritirandosi sul 7-6(7), 3-4. L'anno si chiude con i quarti di finale al torneo di Lussemburgo.\nAd inizio 2015 vince il suo primo titolo WTA nel doppio al torneo di Hobart, in coppia con Johanna Larsson. Agli Australian Open si ferma al secondo turno nel singolare mentre raggiunge i quarti di finale nel doppio. Ai successivi tornei di Acapulco e Monterrey si ferma in semifinale nel doppio, mentre a Indian Wells, Miami e Katowice non va oltre il primo turno nel singolare. Dopo un secondo turno a Norimberga, al Roland Garros si ferma al primo turno e durante la conferenza successiva alla sconfitta nel primo turno contro Svetlana Kuznecova, annuncia di aver vinto la battaglia. In seguito raggiunge la semifinale a 's-Hertogenbosch perdendo da Camila Giorgi per 2-6, 4-6, mentre a Wimbledon perde subito contro Petra Kvitova. A met\u00e0 di luglio si aggiudica il secondo titolo WTA nel doppio a Bastad. La settimana successiva vince ancora nel doppio al torneo ITF di Sobota, mentre nel singolare si ferma in semifinale contro Jelena Ostapenko. La settimana successiva si aggiudica di nuovo il torneo ITF di Koksijde, battendo in finale Myrtille Georges. Agli US Open raggiunge il terzo turno nel doppio, mentre nel singolare perde al secondo turno contro Serena Williams. Dopo un passaggio a vuoto al torneo di Tokyo, a quello di Seul raggiunge la finale nel doppio. perdendo poi al terzo turno. In conclusione d'anno si ferma al primo turno a Linz e raggiunge la semifinale nel doppio al torneo di Lussemburgo.\n2016: semifinale nel Roland Garros, secondo titolo WTA e Top 20.\nSuperate le qualificazioni ad Auckland, viene eliminata subito dalla settima testa di serie, Barbora Str\u00fdcov\u00e1, per 2-6 4-6. Nel torneo di Hobart raggiunge sorprendentemente i quarti di finale arrivando dalle qualificazioni. Viene fermata da Dominika Cibulkov\u00e1, testa di serie numero n\u00b0 3, per 5-7 3-6. Agli Australian Open si ferma al primo turno perdendo contro Laura Siegemund in due set. \nAl torneo di Acapulco arriva in finale nel doppio in coppia con la svedese Johanna Larsson. Non ottiene risultati di rilievo fino ad aprile quando raggiunge la semifinale a Rabat. Qui viene fermata da Marina Erakovi\u0107 per 6-2 6(7)-7 5-7 in un match molto complesso. Ritorna a vincere un titolo WTA a Norimberga dove supera in finale, giungendo dalle qualificazioni, con un doppio 6-2 Mariana Duque Mari\u00f1o. Anche in doppio si aggiudica il torneo in coppia con Johanna Larsson. La conferma del suo ottimo stato di forma arriva a Parigi dove si spinge fino alla semifinale perdendo dalla n\u00b0 1 del mondo, Serena Williams, per 6(7)-7 4-6. Durante lo Slam sconfigge avversarie come: Angelique Kerber, n\u00b0 3 del mondo; Camila Giorgi; Dar'ja Kasatkina, 29\u00ba testa di serie; Madison Keys, testa di serie numero 15 e Timea Bacsinszky, testa di serie numero 8. In doppio, insieme a Larsson, viene sconfitta dalla future campionesse, Garcia/Mladenovic, ai quarti di finale.\nA Wimbledon viene fermata dalla 5\u00aa testa di serie, Simona Halep, nel terzo turno. Raggiunge la finale nel torneo svizzero, lo Swiss Open. Dopo avere sconfitto Tamira Paszek, Claire Feuerstein, Irina Chroma\u010d\u00ebva e Timea Bacsinszky, viene sconfitta in rimonta da Viktorija Golubic per 6-4 3-6 4-6. \nRappresenta l'Olanda alle Olimpiadi di Rio venendo sconfitta in rimonta da Sara Errani (6-4 4-6 3-6). Agli US Open si ferma al primo turno contro Ana Konjuh, mentre al torneo di Linz si aggiudica il titolo nel doppio. In Lussemburgo raggiunge la semifinale, ma viene fermata con un doppio 3-6 da Monica Niculescu, mentre nel doppio vince il titolo. Rientrando nella Top 20 mondiale, prende parte all'Elite Trophy Zhuhai non superando la fase a gironi in quanto viene sconfitta da Elina Svitolina ed Elena Vesnina.\n2017: due titoli in singolare e uno in doppio.\nInizia l'anno partecipando al torneo di Auckland dovendo arrendersi nel primo turno contro Lauren Davis. Tuttavia, in doppio si aggiudica il titolo in coppia con Larsson senza perdere un set. A Hobart raggiunge i quarti di finale, ma la ferma Elise Mertens (2-6 5-7). Agli Australian Open non va oltre il primo turno perdendo in un match lottato contro Varvara Lepchenko per 5-7 6(5)-7. \nNon ottiene grandi risultati fino agli Internazionali d'Italia dove a sorpresa raggiunge la semifinale costretta ad arrendersi a Simona Halep per 5-7 1-6. Vince il terzo titolo in carriera a Norimberga superando in finale Barbora Krej\u010d\u00edkov\u00e1 per 6-2 6-1. Nel corso del torneo estromette Katharina Gerlach, Annika Beck, Alison Riske e Misaki Doi. A Parigi non ripete la semifinale dell'anno precedente venendo fermata a sorpresa al secondo turno da Catherine Bellis per 3-6 6(5)-7. \nA s-Hertogenbosch raggiunge la finale nel doppio senza vincere il titolo, in coppia con la connazionale Demi Schuurs. A Wimbledon si ferma al primo turno sconfitta da Sorana C\u00eerstea in due sets. Nel torneo di Lugano Gstaad vince il suo quarto titolo WTA. Arriva in finale facilmente senza giocare tie-break e senza perdere set. In finale supera Anett Kontaveit, testa di serie n\u00b0 3, per 6-4 3-6 6-1. Anche in doppio vince il torneo, in coppia con Larsson. \nAgli US Open non va oltre il primo turno sconfitta da Maria Sakkar\u012b per 3-6 4-6. Nel torneo coreano di Seul si aggiudica il titolo in doppio, sempre con Larsson e la vittoria arriva anche al torneo di Linz. Disputano il Masters di fine anno in doppio dove vengono sconfitte in finale dalla coppia Babos/Sestini Hlav\u00e1\u010dkov\u00e1 per 6-4 4-6 [5-10].\n2018: quarti di finale a Wimbledon, 7\u00ba titolo WTA e Top 10 in singolare; 10\u00ba titolo in doppio e Top 20.\nInizia la stagione perdendo nettamente al primo turno contro Ana Konjuh a Brisbane. Nonostante ci\u00f2, in doppio con la connazionale Schuurs si aggiudica il titolo. A Sydney supera Kristie Ahn per 6-2 6-4, prima di essere fermata dalla 1\u00aa testa di serie, Garbi\u00f1e Muguruza, per 3-6 6(6)-7. Mentre in doppio raggiunge i quarti di finale con Larsson. Agli Australian Open supera in rimonta Catherine Bellis (6(5)-7 6-4 6-2) ed estromette Nicole Gibbs per 7-6(3) 6-0; prima di essere sconfitta dalla n\u00b0 2 del mondo e futura campionessa, Caroline Wozniacki, per 4-6 3-6. Nei tornei di San Pietroburgo, Dubai e Indians Wells non va oltre il primo turno perdendo rispettivamente contro: Vera Zvonar\u00ebva, Wang Qiang e Serena Williams. Nel torneo di Miami supera in rimonta Varvara Lepchenko per 5-7 7-6(5) 6-1, ma viene poi rimontata lei stessa da Venus Williams per 7-5 3-6 5-7.\nA Charleston arriva la prima importante vittoria per Bertens. Dopo aver sconfitto: Ver\u00f3nica Cepede Royg per 6-4 6-1, Aleksandra Kruni\u0107 per 6-4 6-2, Fanny Stoll\u00e1r per 6-2 6-4, Aliz\u00e9 Cornet per 6-2 7-5 e Madison Keys per 6-4 6(2)-7 7-6(5); l'8 aprile in finale estromette nettamente la testa di serie numero 5, Julia G\u00f6rges, per 6-2 6-1. Raggiunge la finale nel masters di Madrid dove \u00e8 costretta ad arrendersi ad una ritrovata Petra Kvitov\u00e1 per 6(6)-7 6-4 3-6. In questo torneo supera: Maria Sakkar\u012b con un doppio 6-4, Anastasija Sevastova per 6-1 6-4, Caroline Wozniacki per 6-2 6-2, Marija \u0160arapova per 4-6 6-2 6-3 e Caroline Garcia con un doppio 6-2.\nAgli Internazionali d'Italia viene sconfitta al primo turno dalla greca Maria Sakkar\u012b, che si impone per 6-2 4-6 6-3. Non difende il titolo a Norimberga venendo fermata ai quarti di finale da Kirsten Flipkens per 7-5 3-6 6(3)-7. Agli Open di Francia si sbarazza di Aryna Sabalenka e di Aljaksandra Sasnovi\u010d, prima di perdere contro Angelique Kerber in due tie-break. In patria, a s-Hertogenbosch, viene estromessa da Kirsten Flipkens per 4-6 7-66 1-6. Proprio con Flipkens raggiunge la finale in doppio dove sono costrette al ritiro. A Eastbourne non va oltre il primo turno uscendo di scena per mano di Mihaela Buz\u0103rnescu (6-3 65-7 3-6).\nNello Slam di Wimbledon raggiunge per la prima volta i quarti di finale. Qui estromette: Barbora \u0160tefkov\u00e1 per 6-3 6-2; Anna Blinkova per 6-4 6-0; Venus Williams, testa di serie numero 9, per 6-2 65-7 8-6 e Karol\u00edna Pl\u00ed\u0161kov\u00e1, testa di serie numero 7, per 6-3 7-6(1). Nei quarti subisce una clamorosa rimonta da parte di Julia G\u00f6rges per 6-3 5-7 1-6. A Montreal si sbarazza senza perdere set di Carol Zhao e delle due Top 10 Karol\u00edna Pl\u00ed\u0161kov\u00e1 e Petra Kvitov\u00e1. Viene poi sconfitta da Ashleigh Barty per 3-6 1-6.\nA Cincinnati raggiunge la sua vittoria pi\u00f9 importante in carriera in quanto si aggiudica il titolo. Nel corso del torneo estromette: Coco Vandeweghe per 6-2 6-0; Caroline Wozniacki, n\u00b0 2 del mondo, che si ritira sul 6-4 per l'olandese; Anett Kontaveit per 6-3 2-6 6-3; Elina Svitolina, n\u00b0 7 del mondo, per 6-4 6-3 e Petra Kvitov\u00e1, n\u00b0 6 del mondo, per 3-6 6-4 6-2. In finale, il 19 agosto, elimina per la prima volta in carriera una n\u00b0 1 del mondo, si tratta di Simona Halep. Bertens non trova il ritmo giusto nel primo set in quanto la sua avversaria adotta una tattica, servire con meno forza per mettere pi\u00f9 prime possibili in campo, che si rivela vincente nonostante l'olandese avesse giocato bene. Dopo aver perso il primo parziale per 2-6, si aggiudica il tie-break per 7-6(6) nel secondo set. Con una Halep che si \u00e8 vista annullare un match point sul 5-6 nel tie-break e stremata, Bertens pu\u00f2 completamente dominare il match aggiudicandoselo per 6-2 nel set decisivo. Con questa vittoria, Kiki batte quattro giocatrici Top 10 in un solo torneo e migliora il suo best ranking, 13\u00aa posizione.\nNell'ultimo Slam della stagione, l'US Open, elimina Krist\u00fdna Pl\u00ed\u0161kov\u00e1 per 6-0 7-5 e Francesca Di Lorenzo per 6-2 6-1; viene poi eliminata a sua volta in un match molto complicato, perso per 6(4)-7 6-2 6(1)-7, da Mark\u00e9ta Vondrou\u0161ov\u00e1. Vince il suo settimo torneo WTA a Seoul imponendosi in ordine su: Luksika Kumkhum per 7-6(7) 6-2, Dalila Jakupovi\u010d per 6-4 7-5, Evgenija Rodina in rimonta per 3-6 6-3 6-0, Maria Sakkar\u012b per 6-4 6-2 e Ajla Tomljanovi\u0107 per 7-6(2) 4-6 6-2. Grazie ai risultati ottenuti si spinge fino all'11\u00aa posizione, a distanza di 100 punti dalla Top 10. Partecipa al torneo di Wuhan dove, dopo aver sconfitto Belinda Bencic per 6-3 4-6 6-2, viene sconfitta da Anastasija Pavlju\u010denkova per 4-6 2-6. Nel torneo di Pechino, si impone su Sorana C\u00eerstea per 6-2 6-0 e su Kirsten Flipkens con un doppio 6-1, prima di venire sconfitta da Kate\u0159ina Siniakov\u00e1 con il punteggio di 4-6 3-6. Nonostante ci\u00f2, grazie alla sconfitta prematura della vincitrice dell'anno precedente (Caroline Garcia), Kiki entra per la prima volta nella Top 10, posizionandosi decima. Non brilla nei tornei di Linz e Mosca dove viene eliminata in tre set rispettivamente nel secondo turno da Margarita Gasparjan e nel primo da Aljaksandra Sasnovi\u010d. Tuttavia, riesce a raggiungere la nona posizione della classifica, suo nuovo best ranking, a causa della perdita di punti di G\u00f6rges.\nQualche giorno prima delle WTA Finals viene annunciato ufficialmente il ritiro della numero uno del mondo, Simona Halep, a causa di un'ernia al disco. Grazie a ci\u00f2, Bertens disputa per la prima volta tale Masters subentrando come sostituta. L'olandese \u00e8 nel gruppo rosso con Angelique Kerber (n\u00b0 2), Naomi \u014csaka (n\u00b0 4) e Sloane Stephens (n\u00b0 6). Nella prima giornata \u00e8 autrice di una vittoria clamorosa su Kerber, la quale, avanti per 6-1 2-0, si fa rimontare da una fallosa Bertens che ritrova la fiducia e che chiude l'incontro con il punteggio di 1-6 6-3 6-4, centrando l'undicesima vittoria contro una Top 10. Successivamente, viene sconfitta da Stephens, che si impone per 64-7 6-2 3-6, dopo che l'olandese era stata in vantaggio per 2-0 nel terzo parziale. Nel match valido per la semifinale \u00e8 opposta a \u014csaka, contro la quale le sono necessari 36 minuti per concludere la partita con il punteggio di 6-3, a causa del ritiro della nipponica per un dolore alla coscia, e staccare il pass per il penultimo atto. Successivamente, viene sconfitta da Elina Svitolina con il punteggio di 5-7 7-6(5) 4-6, dopo aver avuto tre break point per pareggiare i conti sul 5-5 nel set decisivo.\n2019: primo Premier Mandatory e Top 5.\nInizia la stagione partecipando al torneo di Brisbane dove, dopo aver sconfitto Elise Mertens con il punteggio di 6-2 6(6)-7 6-4, viene eliminata da Donna Veki\u0107 per 6(5)-7 6-1 5-7. Successivamente, raggiunge la semifinale a Sydney, prima di cedere ad Ashleigh Barty (7-6(4) 4-6 5-7). Nel corso del torneo si impone su Bernarda Pera, Garbi\u00f1e Muguruza (ritiro) e Julija Putinceva. Agli Australian Open si sbarazza di Alison Riske con un doppio 6-3, per poi venire estromessa da Anastasija Pavlju\u010denkova per 6-3 3-6 3-6.\nVince l'ottavo titolo in carriera a San Pietroburgo imponendosi su: Ysaline Bonaventure per 6-4 6-2, Anastasija Pavlju\u010denkova per 6-2 3-6 6-0, Aryna Sabalenka per 7-6(5) 6-2 e Donna Veki\u0107 per 7-6(2) 6-4. Non brilla nel torneo del Qatar e di Dubai. Infatti, nel primo viene sconfitta da Elise Mertens nei quarti di finale, mentre nell'altro da Vikt\u00f3ria Ku\u017emov\u00e1 nel primo turno. Nonostante ci\u00f2, raggiunge la settima posizione della classifica, migliorando il suo best ranking. Agli Indian Wells estromette in due sets Magda Linette (6-4 6-1) e Johanna Konta (7-6(10) 6-4), prima di cedere in rimonta a Garbi\u00f1e Muguruza, che si impone per 5-7 6-1 6-4. Non fa meglio nemmeno a Miami dove, dopo aver eliminato Xiyu Wang per 6-4 6-1 e Vikt\u00f3ria Ku\u017emov\u00e1 per 3-6 6-0 6-1, viene sconfitta dalla furuta campionessa Ashleigh Barty con il punteggio di 6-4 3-6 2-6. Si presenta a Charleston per difendere il titolo, ma viene sconfitta a sorpresa al secondo turno da Maria Sakkar\u012b per 6(8)-7 3-6. Raggiunge la semifinale a Stoccarda estromettendo: Anna-Lena Friedsam per 7-5 6-2, Belinda Bencic per 4-6 6-3 6-4 ed Angelique Kerber (n\u00b0 5 del ranking) per 6-3 6-4; viene poi sconfitta dalla futura campionessa Petra Kvitov\u00e1, che si impone per 7-6(3) 3-6 6-1. \nNel Premier Mandatory di Madrid si presenta per difendere i punti ottenuti con la finale raggiunta l'anno precedente, eliminando Kate\u0159ina Siniakov\u00e1 per 6-3 6-2, Je\u013cena Ostapenko per 6-4 6-3, Anastasija Sevastova per 6-1 6-2, Petra Kvitov\u00e1, numero due del mondo, per 6-2 6-3 e Sloane Stephens, 6-2 7-5. In finale sconfigge la romena Halep con un doppio 6-4. In tal modo, vince il torneo senza perdere nemmeno un set, mai successo nella storia del torneo. Inoltre, supera il record precedentemente detenuto dalla connazionale Betty St\u00f6ve, issandosi alla quarta posizione del \"ranking\" mondiale. Agli Internazionali d'Italia raggiunge la semifinale eliminando, non senza difficolt\u00e0, Amanda Anisimova per 6-2 4-6 7-5, Carla Su\u00e1rez Navarro per 6-4 1-6 6-3 e Naomi \u014csaka, che si ritira senza scendere nemmeno in campo. In seguito, viene fermata a sorpresa da un'ottima Johanna Konta, che la sconfigge in rimonta con il punteggio di 5-7 7-5 6-2. \nDisputa lo Slam parigino, ma dopo aver sconfitto Pauline Parmentier al primo turno, \u00e8 costretta a ritirarsi contro Vikt\u00f3ria Ku\u017emov\u00e1 sul punteggio di 1-3 in favore alla slovacca. Nel torneo di casa, l's-Hertogenbosch Open, raggiunge la finale sbarazzandosi in ordine di: Johanna Larsson per 6-3 6-1, Arantxa Rus per 7-5 6-3, Natal'ja Vichljanceva con un doppio 6-3 ed Elena Rybakina con un doppio 6-4. In finale viene sconfitta a sorpresa da Alison Riske (n\u00b0 61 del mondo), la quale dopo aver perso il primo set per 0-6, rimonta l'olandese per 7-63 7-5 nei seguenti parziali. Tale sconfitta si pu\u00f2 riassumere con gli otto doppi falli commessi e la scarsa abilit\u00e0 di trasformazione delle palle \"break\" (5/12) da parte di Bertens.\nSi presenta ad Eastbourne in preparazione di Wimledon, raggiungendo la semifinale dopo aver estromesso in tre sets la Top 10 Aryna Sabalenka, prima di venire nettamente sconfitta da Karol\u00edna Pl\u00ed\u0161kov\u00e1. A Wimbledon elimina agevolmente Mandy Minella per 6-3 6-2 e rimonta Taylor Townsend con il punteggio di 3-6 7-65 6-2. In seguito, viene fermata dalla futura semifinalista Barbora Str\u00fdcov\u00e1.\nPer la prima volta partecipa al torneo di Palermo dove raggiunge la finale elimando: Ekaterine Gorgodze per 6-0 6-1, Aleksandra Kruni\u0107 per 6-3 6-1, Jasmine Paolini per 6-4 1-6 6-1 e Paula Badosa Gibert per 6-1 7-5. Tuttavia, viene sconfitta nuovamente in finale, stavolta per mano di Jil Teichmann (n\u00b0 87 del ranking) per 63-7 2-6. In questo match, si evidenziano scarse percentuali di punti vinti sul primo e sul secondo servizio, rispettivamente 55% e 44%, insieme ad appena 3 palle \"break\" realizzate su 7.\nSi presenta a Toronto dove elimina senza difficolt\u00e0 Francesca Di Lorenzo per 6-2 6-1, prima di venire sconfitta a sua volta dalla futura campionessa, Bianca Andreescu, con il punteggio di 6-1 67-7 6-4. In qualit\u00e0 di campionessa in carica, disputa il torneo di Cincinnati, ma viene sorpresa al primo turno da un'ottima Venus Williams, che ha la meglio per 6-3 3-6 7-64. Si presenta agli US Open, dove ripete il terzo turno raggiunto l'anno precedente; stavolta, in seguito alle vittorie su Paula Badosa Gibert ed Anastasija Pavlju\u010denkova, viene fermata da Julia G\u00f6rges (2-6 3-6).\nInaugura lo swing asiatico con una sconfitta prematura al primo turno inflittale da Ajla Tomljanovi\u0107, che la sorprende con il punteggio di 6-4 7-61. Dopo aver ottenuto un \"bye\" nel torneo di \u014csaka, rimedia un'altra sconfitta all'esordio, stavolta per mano di Pavlju\u010denkova, che si vendica per 6-1 7-5. A causa di questi scarsi risultati, precipita all'ottava posizione della classifica mondiale, mentre perde una posizione (10\u00aa) nella corsa alle WTA Finals, dove ha raggiunto la semifinale l'anno precedente. In seguito, viene sconfitta da Aryna Sabalenka con il punteggio di 1-6 69-7 nel secondo turno a Wuhan. Successivamente, raggiunge la semifinale a Pechino superando Elina Svitolina, numero tre del mondo, prima di perdere in un match lottato contro Ashleigh Barty (3-6 6-3 67-7). Torna in Europa, precisamente a Linz, dove perde nei quarti di finale contro la quindicenne Cori Gauff; a Mosca cede al terzo set a Kristina Mladenovic, che stacca il pass per la semifinale. \nDi conseguenza, non ottiene i punti necessari per le WTA Finals, scivolando alla decima posizione del ranking. Tuttavia, accede al torneo secondario al Master, l'Elite Trophy di Zhuhai. Inserita nel gruppo insieme a Dajana Jastrems'ka e Donna Veki\u0107, si aggiudica entrambi i \"matches\" in due set; accede cos\u00ec alla semifinale, dove \u00e8 costretta alla rincorsa fin dal primo parziale, poich\u00e9 Zheng Saisai ottiene facilmente il primo set, tuttavia l'olandese riesce a imporsi con il punteggio finale di 2-6 6-3 6-4. In finale sfida Aryna Sabalenka, venendo facilmente sconfitta. Ma la stagione per Bertens non finisce qui, in quanto Naomi \u014csaka si ritira dopo aver vinto la prima partita alle WTA Finals, permettendole di partecipare. Sfida Ashleigh Barty, riuscendo a vendicarsi in rimonta sull'australiana con lo \"score\" di 3-6 6-3 6-4; tuttavia, \u00e8 costretta a ritirarsi contro Belinda Bencic trovandosi sotto di 5-7 0-1.\nPer la prima volta si aggiudica il WTA Jerry Diamond ACES Award. Dopo quattro anni di collaborazione, annuncia la separazione dal coach Raemon Sluiter. Dichiara la sua volont\u00e0 di non partecipare alle Olimpiadi di Tokyo 2020, salvo poi cambiare idea a fine anno.\n2020: decimo titolo, ottavi di finale a Melbourne e a Parigi.\nApre la nuova stagione con due difficili vittorie al terzo set su Dajana Jastrems'ka ed Anett Kontaveit, prima di cedere a Naomi \u014csaka. Tuttavia, ritorna in finale in coppia con la beniamina di casa Ashleigh Barty, ma senza riuscire ad ottenere il trofeo sconfitte da Barbora Str\u00fdcov\u00e1 e Hsieh Su-wei. Iscritta inizialmente al torneo di Adelaide, che sostituisce da quest'anno il Premier di Sydney, annulla la sua partecipazione. Disputa gli Australian Open raccogliendo tre vittorie in due parziali contro Irina-Camelia Begu, Arina Rodionova e Zarina Dijas; approda per la prima volta negli ottavi di finale a Melbourne, dove incontra la futura finalista Garbi\u00f1e Muguruza.\nSi presenta a San Pietroburgo senza risultati di grande rilievo, riuscendo comunque a confermare il successo ottenuto l'anno precedente: conquista il decimo titolo in carriera superando nettamente Elena Rybakina, ottava testa di serie, in finale. Non disputa il primo match a Dubai contro Kim Clijsters, poich\u00e9 decide di dedicarsi al torneo seguente. A Doha esce nel secondo turno, sorpresa da Zheng Saisai con lo \"score\" di 3-6 6-3 6-4.\nA causa della Pandemia di COVID-19, i tornei a partire dal BNP Paribas Open vengono annullati, compresi gli Slam Roland Garros e Wimbledon, e le Olimpiadi di Tokyo, posticipate di un anno. Per quanto riguarda la classifica, invece, viene congelata con le posizioni occupate dai tennisti al 9 marzo. I tornei riprendono dal 3 agosto, mentre il rientro in campo dell'olandese tarda ad arrivare, in quanto annulla la partecipazione a Cincinnati e agli US Open. \nRitorna a giocare a Roma uscendo di scena al secondo turno per mano di Polona Hercog. Non fa meglio a Strasburgo, poich\u00e9 \u00e8 costretta a ritirarsi contro Je\u013cena Ostapenko sul punteggio di 6-2 4-6 2-4 in favore della lettone. Si presenta al Roland Garros dove, torna a vincere. Difatti, si aggiudica le partite contro Katarina Zavac'ka, Sara Errani (superando quest'ultima per 9-7 nel terzo parziale) e Kate\u0159ina Siniakov\u00e1; viene poi sconfitta a sorpresa dalla qualificata Martina Trevisan negli ottavi di finale.\nConclude la stagione dopo lo Slam parigino, al nono posto del ranking mondiale per il terzo anno consecutivo. \n2021: ultimi tornei e ritiro.\nDurante una conferenza in Olanda a giugno 2021, Bertens ha fatto sapere che durante la stagione 2021 avrebbe abbandonato il tennis professionistico, giocando come ultimi tornei Eastbourne, Wimbledon e le Olimpiadi.\nRisultati in progressione.\nSingolare.\nNote"}
{"id": "4006563", "revid": "599013", "url": "https://it.wikipedia.org/wiki?curid=4006563", "title": "Suore dei Sacri Cuori di Ges\u00f9 e di Maria (Param\u00e9)", "text": "Le Suore dei Sacri Cuori di Ges\u00f9 e di Maria (in francese \"S\u0153urs des Saints-C\u0153urs de J\u00e9sus et de Marie \u00e0 Param\u00e9\") sono un istituto religioso femminile di diritto pontificio: le suore di questa congregazione pospongono al loro nome la sigla SS.CC.J.M.\nStoria.\nLa congregazione fu fondata da Am\u00e9lie-Virginie Fristel (1798-1866), membro della Societ\u00e0 del Cuore della Madre Ammirabile dal 1822 e dedita alle opere di carit\u00e0: nel 1846 apr\u00ec a Les Ch\u00eanes, presso Param\u00e9, un ricovero per anziani e ammalati e, per gestirlo, organizz\u00f2 una comunit\u00e0 di religiose di ispirazione eudista.\nInizialmente Geoffroy Brossais Saint-Marc, arcivescovo di Rennes, rifiut\u00f2 la sua approvazione alla comunit\u00e0 e invit\u00f2 le donne a unirsi a una congregazione gi\u00e0 esistente; solo quando il vescovo eudista di Roseau, Charles Poirier, acconsent\u00ec a unirle alla congregazione del Sacro Cuore di Maria di Saint Lucia (che come le dame di Param\u00e9 si richiamavano alla Societ\u00e0 del Cuore della Madre Ammirabile), Brossais Saint-Marc permise alla Fristel e alle sue compagne di costituire una congregazione religiosa.\nLa prima professione dei voti si ebbe l'11 novembre 1853. Per ottenere il riconoscimento civile, la congregazione di Param\u00e9 adott\u00f2 gli statuti delle Suore della Provvidenza di Ruill\u00e9-sur-Loir e venne approvata da Napoleone III con decreto del 21 febbraio 1859.\nA causa delle leggi anticongregazioniste, nei primi anni del XX secolo le suore lasciarono la Francia e si diffusero in Canada, in Belgio e nei Paesi Bassi; nel 1957 aprirono la loro prima missione in Costa d'Avorio.\nLa congregazione ricevette il pontificio decreto di lode l'11 dicembre 1914 e le sue costituzioni vennero approvate definitivamente dalla Santa Sede il 12 gennaio 1949.\nAttivit\u00e0 e diffusione.\nLe suore si dedicano a varie opere di carattere assistenziale ed educativo.\nOltre che in Francia, sono presenti in Benin, Canada, Costa d'Avorio e Paesi Bassi; la sede generalizia \u00e8 a Param\u00e9, presso Saint-Malo.\nAlla fine del 2008 la congregazione contava 228 religiose in 70 case."}
{"id": "4006565", "revid": "56620", "url": "https://it.wikipedia.org/wiki?curid=4006565", "title": "Imperia, la grande cortigiana", "text": "Imperia, la grande cortigiana \u00e8 un film TV del 2005 scritto e diretto da Pier Francesco Pingitore. Il film narra la storia di Imperia Cognati, conosciuta anche come Imperia la Divina, cortigiana romana vissuta tra la fine del XV e l'inizio del XVI secolo.\nTrama.\nRoma, inizi del Cinquecento: Imperia \u00e8 una cortigiana molto ammirata, amante del ricco banchiere Agostino Chigi, ma che preferisce un uomo di nome Angelo del Bufalo, noto per il suo fascino e la sua bellezza, in grado di colpire le donne, nonostante la sua modesta ricchezza, conosciuto durante un ballo al palazzo di famiglia vicino a Castel Sant'Angelo, noto oggi come la Villa Farnesina.\nAlla festa di inaugurazione della nuova dimora della famiglia Chigi sul Tevere, partecipano anche Cesare Borgia, coinvolto nell'omicidio del fratello Juan, e sua sorella Lucrezia con il marito Alfonso. Durante la festa, Imperia danza con diversi cavalieri, fino a giungere alle braccia di un cavaliere che il giorno prima l'aveva salvata da un brutto incontro con due briganti: quel cavaliere \u00e8 proprio Angelo, con cui instaura una relazione segreta. Agostino Chigi vorrebbe affidargli un incarico presso Luigi XII, incarico che per\u00f2 interessa anche a Cesare Borgia , e per questo Angelo si ritrova spesso al palazzo dei Chigi.\nMentre Agostino Chigi \u00e8 in viaggio verso Napoli, Imperia invita Angelo ad una cena romantica, complice la cameriera Nanna che gli fa recapitare un biglietto.\nAlla relazione di Imperia si intrecciano i fatti che accadono a Roma, tra battaglie e intrighi, fino al suicidio della cortigiana che scopre che Angelo ha sposato un'altra nobildonna.\nAccoglienza.\nAscolti.\n\"Imperia, la grande cortigiana\", andato in onda su Canale 5 in prima serata, ha registrato il 20,14 % di share, seguito da 5.141.000 telespettatori.\nCritiche.\nNonostante i buoni ascolti registrati in televisione, il film non \u00e8 stato gradito molto dalla critica: il sito Cinemedioevo.it definisce la fiction \u00absostanzialmente piacevole quanto leggera\u00bb, \u00abcurata sul versante scenografico e coreografico\u00bb, ma nell'ambito storico \u00abun vero disastro, [...] dove si annoverano pecche mostruose, alcune delle quali imperdonabili\u00bb."}
{"id": "4006566", "revid": "984922", "url": "https://it.wikipedia.org/wiki?curid=4006566", "title": "Jakub Such\u00e1\u010dek", "text": "Biografia.\nIn Coppa del Mondo esord\u00ec il 15 gennaio 1994 a Liberec (20\u00b0) e ottenne il primo podio il 29 gennaio 1995 a Lahti (2\u00b0).\nIn carriera prese parte a un'edizione dei Giochi olimpici invernali, (28\u00b0 nel trampolino normale, 15\u00b0 nel trampolino lungo, 7\u00b0 nella gara a squadre), a tre dei Campionati mondiali (11\u00b0 nel trampolino normale a Ramsau am Dachstein 1999 il miglior risultato) e a tre dei Mondiali di volo (9\u00b0 a Tauplitz 1996 il miglior risultato)."}
{"id": "4006567", "revid": "287204", "url": "https://it.wikipedia.org/wiki?curid=4006567", "title": "Jakub Suchacek", "text": ""}
{"id": "4006571", "revid": "300067", "url": "https://it.wikipedia.org/wiki?curid=4006571", "title": "Carmen-Mirela Bagiu", "text": ""}
{"id": "4006591", "revid": "339392", "url": "https://it.wikipedia.org/wiki?curid=4006591", "title": "Fiat 508 C Camioncino", "text": ""}
{"id": "4006594", "revid": "1005847", "url": "https://it.wikipedia.org/wiki?curid=4006594", "title": "Elezioni parlamentari a Malta del 1950", "text": "Le elezioni parlamentari a Malta del 1950 si tennero il 2 e 4 settembre e videro la vittoria del Partito Nazionalista, mentre il Partito Laburista fu indebolito dalla scissione della componente che diede vita al Partito dei Lavoratori."}
{"id": "4006595", "revid": "599013", "url": "https://it.wikipedia.org/wiki?curid=4006595", "title": "Puijo (trampolino)", "text": "Il Puijo, ufficialmente in finlandese Puijon hyppyrim\u00e4ki, \u00e8 un trampolino situato sull'omonima collina a Kuopio, in Finlandia.\nStoria.\nAperto nel 1949 e ampiamente ristrutturato nel 1997, l'impianto ha ospitato i Campionati mondiali juniores di sci nordico 1983 e numerose tappe della Coppa del Mondo di salto con gli sci e Coppa del Mondo di combinata nordica.\nCaratteristiche.\nIl trampolino lungo ha il punto K a 120\u00a0m; il primato di distanza appartiene al norvegese Daniel-Andr\u00e9 Tande (136\u00a0m nel 2016); il trampolino normale ha il punto K a 92\u00a0m; il primato di distanza appartiene allo svizzero Simon Ammann (106\u00a0m nel 2015)."}
{"id": "4006596", "revid": "104458", "url": "https://it.wikipedia.org/wiki?curid=4006596", "title": "Puijon Hyppyrim\u00e4ki", "text": ""}
{"id": "4006597", "revid": "104458", "url": "https://it.wikipedia.org/wiki?curid=4006597", "title": "Puijon Hyppyrimaki", "text": ""}
{"id": "4006598", "revid": "104458", "url": "https://it.wikipedia.org/wiki?curid=4006598", "title": "Puijon Hyppyrimaeki", "text": ""}
{"id": "4006599", "revid": "1592097", "url": "https://it.wikipedia.org/wiki?curid=4006599", "title": "Primo Giannoti", "text": ""}
{"id": "4006604", "revid": "767487", "url": "https://it.wikipedia.org/wiki?curid=4006604", "title": "B' Kat\u012bgoria 1989-1990", "text": "L'edizione 1989-1990 della B' Kat\u012bgoria vide la vittoria finale dell'EPA Larnaca.\nCollegamenti esterni.\n "}
{"id": "4006606", "revid": "287204", "url": "https://it.wikipedia.org/wiki?curid=4006606", "title": "Ufficio stampa", "text": "Lufficio stampa \u00e8 l'organo che diffonde notizie per conto di aziende, organizzazioni ed enti pubblici. La funzione di un ufficio stampa \u00e8 prettamente giornalistica, pertanto non va confusa con l'attivit\u00e0 di \"relazioni con i media\". Le note ufficiali redatte da un ufficio stampa sono chiamate comunicati stampa.\nAddetto stampa.\nLa figura principale dell'ufficio stampa \u00e8 l'addetto stampa. Egli agisce a nome dell'organismo per cui lavora su tutti i temi che comprendono la comunicazione con l'esterno e, nel campo della Pubblica amministrazione, la comunicazione istituzionale.\nL'addetto stampa fornisce informazioni ai media, quali gli eventi pubblici imminenti, le opportunit\u00e0 di intervista e le date promozionali e, nella Pubblica amministrazione, le realizzazioni e i provvedimenti emanati. \nMentre tradizionalmente gli addetti stampa hanno operato nella stampa e nella televisione, oggi devono essere preparati ad utilizzare anche i nuovi media, quali: social network, blog, newsletter, e le nuove tecnologie, come il podcast.\nNormative.\nItalia.\nIn Italia tutti coloro che operano in un ufficio stampa sono tenuti ad osservare le norme deontologiche fissate dalla legge che regola la professione giornalistica, oltre al \u00abTesto unico dei doveri del giornalista\u00bb. Non \u00e8 obbligatorio essere giornalisti per lavorare in un ufficio stampa di aziende private. Va per\u00f2 rilevato che si pu\u00f2 incorrere nel reato di \"esercizio abusivo della professione giornalistica\", previsto dall'articolo 348 del Codice penale.\nL'associazione di categoria degli addetti stampa \u00e8 il \"Gruppo Uffici Stampa\" (GUS) della FNSI.\nUffici stampa pubblici.\nLa legge n. 150/2000 regola l'attivit\u00e0 degli uffici stampa della Pubblica amministrazione. Essi curano la comunicazione istituzionale con i mezzi d'informazione (cos\u00ec come l'Ufficio per le relazioni con il pubblico gestisce i rapporti di comunicazione con i cittadini). Il personale che vi opera deve agire in conformit\u00e0 con due principi fondamentali contenuti nella legge: il diritto dei cittadini ad essere informati e il diritto/dovere delle istituzioni pubbliche di informare. Per legge, l'addetto stampa nella Pubblica Amministrazione deve essere iscritto all'Albo dei giornalisti. Il giornalista degli Uffici stampa, secondo l'Ordine dei giornalisti, \"non pu\u00f2 assumere, nell'arco di vigenza del rapporto di lavoro, collaborazioni, incarichi o responsabilit\u00e0 in conflitto con la sua funzione di imparziale ed attendibile operatore dell\u2019informazione\".\nLe Province italiane nel 2017 hanno costituito una rete degli uffici stampa a livello nazionale.\nI nuovi contratti collettivi di lavoro del pubblico impiego (Funzioni centrali, Autonomie locali, Sanit\u00e0) siglati nel 2018, hanno introdotto la figura del \"giornalista pubblico\", considerato funzionario categoria \"D\", per il quale \u00e8 previsto il diploma di laurea.\nIl portavoce.\nL'art. 7 della legge n. 150 del 2000 introduce una figura professionale relativamente nuova: quella del portavoce dell'organo di vertice dell'amministrazione, che \u00e8 quel \"soggetto legato da un rapporto fiduciario con l'organo che egli rappresenta - pu\u00f2 anche essere esterno all'amministrazione - e si occupa dei rapporti politico-istituzionali con gli altri organi d'informazione nei settori radiotelevisivo, del giornalismo, stampa e pubbliche relazioni\".\nNella Direttiva della Presidenza del Consiglio dei Ministri del 7 febbraio 2002 si legge che il portavoce \"sviluppa un'attivit\u00e0 di relazione con gli organi di informazione, in stretto collegamento ed alle dipendenze del vertice \"pro tempore\" delle amministrazioni stesse\". Pu\u00f2 anche non essere iscritto all'Ordine dei giornalisti.\nRapporto con la giurisdizione.\nNelle \u00ablinee guida del Consiglio superiore della magistratura\u00bb, adottate dal \"plenum\" con la delibera dell'11 luglio 2018, l'istituzione di uffici stampa in seno a procure e tribunali e corti, declinata nelle modalit\u00e0 dei comunicati stampa o delle conferenze stampa, \u00e8 raccomandata quale strumento principale con il quale dare attuazione alla condivisa necessit\u00e0 di comunicare notizie legate alle attivit\u00e0 di indagine e giudiziarie in genere.\nSindacato.\nIl sindacato unitario dei giornalisti, la FNSI, ha riunito i propri iscritti del settore in un gruppo di specializzazione chiamato GUS - Gruppo Giornalisti Uffici Stampa."}
{"id": "4006607", "revid": "339392", "url": "https://it.wikipedia.org/wiki?curid=4006607", "title": "Uffici stampa", "text": ""}
{"id": "4006608", "revid": "486946", "url": "https://it.wikipedia.org/wiki?curid=4006608", "title": "Mouhamed Sene", "text": ""}
{"id": "4006611", "revid": "486946", "url": "https://it.wikipedia.org/wiki?curid=4006611", "title": "Sicilia (isola)", "text": ""}
{"id": "4006612", "revid": "1005847", "url": "https://it.wikipedia.org/wiki?curid=4006612", "title": "Elezioni parlamentari a Malta del 1947", "text": "Le elezioni parlamentari a Malta del 1947 si tennero il 25 e 27 ottobre e videro la vittoria del Partito Laburista.\nSi tratt\u00f2 delle prime elezioni a suffragio universale diretto."}
{"id": "4006614", "revid": "108668155", "url": "https://it.wikipedia.org/wiki?curid=4006614", "title": "Mittal", "text": ""}
{"id": "4006615", "revid": "1305772", "url": "https://it.wikipedia.org/wiki?curid=4006615", "title": "Michel Vaillant (serie televisiva)", "text": "Michel Vaillant (\"Les aventures de Michel Vaillant\") \u00e8 una serie televisiva francese in 13 episodi trasmessi per la prima volta nel corso di una sola stagione nel 1967. \u00c8 basata sul personaggio dei fumetti Michel Vaillant creato da Jean Graton. \u00c8 una serie d'azione avventurosa incentrata sulle vicende di un corridore automobilistico.\nTrama.\nMichel Vaillant, figlio di un costruttore di vetture da corsa, \u00e8 un corridore automobilistico che partecipa alle gare di Formula 3. Il suo stile di guida azzardato con il quale arriva alla vittoria al volante della sua Alpine \u00e8 alla base dell'elemento avventuroso e d'azione della serie. Altri personaggi ricorrenti sono il fratello Jean-Pierre e Val\u00e9rie Oupensky, una giovane fotografa di cui Michel si innamora.\nProduzione.\nLa serie fu prodotta da Cin\u00e9ma Eclair e Office de Radiodiffusion T\u00e9l\u00e9vision Fran\u00e7aise e Plazza Films Productions Le musiche furono composte da Charles Dumont. Tra i registi \u00e8 accreditato Charles Bretoneiche. Molte scene furono girate su circuiti reali come quelli di Rouen, Essarts, Sebring e Reims. Nel 2002 fu prodotto anche un film cinematografico sul personaggio di Vaillant, \"Adrenalina blu\", diretto da Luc Besson.\nDistribuzione.\nLa serie fu trasmessa in Francia dal 30 aprile 1967 sulla rete televisiva ORTF. In Italia \u00e8 stata trasmessa con il titolo \"Michel Vaillant\"."}
{"id": "4006616", "revid": "46931", "url": "https://it.wikipedia.org/wiki?curid=4006616", "title": "Les aventures de Michel Vaillant", "text": ""}
{"id": "4006620", "revid": "46931", "url": "https://it.wikipedia.org/wiki?curid=4006620", "title": "Adrenalina blu", "text": ""}
{"id": "4006622", "revid": "767487", "url": "https://it.wikipedia.org/wiki?curid=4006622", "title": "B' Kat\u012bgoria 1990-1991", "text": "L'edizione 1990-1991 della B' Kat\u012bgoria vide la vittoria finale dell'Evagoras Paphos.\nFormula.\nLe 14 squadre partecipanti si incontravano in gare di andata e ritorno per un totale di 26 incontri per squadra.\nErano assegnati due punti in caso di vittoria, uno per il pareggio e zero per la sconfitta.\nLe prime due classificate venivano promosse in massima serie, la terza disputava il play-off / play-out con la terzultima della massima serie.\nAnalogamente le ultime due classificate venivano retrocesse in terza serie, mentre la terzultima disputava il play-off / play-out con la terza della terza serie."}
{"id": "4006623", "revid": "1361022", "url": "https://it.wikipedia.org/wiki?curid=4006623", "title": "Linea E (metropolitana di Los Angeles)", "text": "La linea E, fino al 2019 nota come linea Expo (), \u00e8 una linea metrotranviaria facente parte della metropolitana di Los Angeles che corre dal Downtown di Los Angeles a Santa Monica, attivata in due momenti distinti (fase 1 e fase 2).\nIl primo segmento funzionante (facente parte della fase 1) \u00e8 stato quello dal centro di Los Angeles alla stazione di La Cienega, ed \u00e8 stato aperto il 28 aprile 2012. L'apertura delle due rimanenti stazioni previste nella fase 1, quella di Culver City e quella intermedia di Farmdale, \u00e8 avvenuta il 20 giugno 2012. La costruzione della fase 2 (da Culver City al centro di Santa Monica) \u00e8 iniziata nel settembre 2011 ed \u00e8 culminata con un'apertura avvenuta il 20 maggio 2016.\nEssa si interscambia con le altre linee della metropolitana presso le stazioni 7th Street/Metro Center (con le linee A, B e D) e Pico (con la linea A).\nLinea Crenshaw/LAX.\nEssa si interscambier\u00e0 con la costruenda linea Crenshaw/LAX una volta che questa verr\u00e0 completata nel 2020. presso la stazione Expo/Crenshaw.\nRegional Connector.\nIl proposto Regional Connector dovrebbe connetterla alla Union Station.\nGestita dalla Los Angeles County Metropolitan Transportation Authority (o Metro), viene da essa indicata internamente come linea 806.\nPercorso.\nEssa corre per un breve tracciato sotto terra, dal capolinea nord di 7th Street/Metro Center verso sud, fino a poco pi\u00f9 a nord della stazione Pico. Emersa a livello stradale, passata la stazione Pico, corre lungo la Flower Street (condividendo fin qui il tracciato con la linea A), per poi girare ad ovest lungo Exposition Boulevard, incrociare Venice Boulevard presso Culver City e reinnestarsi su Exposition Boulevard proseguendo verso ovest fino al Downtown di Santa Monica."}
{"id": "4006630", "revid": "131358", "url": "https://it.wikipedia.org/wiki?curid=4006630", "title": "Arthur Yedigaryan", "text": ""}
{"id": "4006631", "revid": "114616352", "url": "https://it.wikipedia.org/wiki?curid=4006631", "title": "Filtro QMF", "text": "Un filtro QMF (\"Quadrature Mirror Filter\" in inglese) consente di suddividere un segnale in due segnali sottocampionati che possono essere poi ricostruiti senza aliasing, anche qualora vengano utilizzati filtri non ideali. Tale filtro fu introdotto da Croisier, Esteban\ne Galand nel 1976 .\nDefinizione.\nConsideriamo il seguente schema a blocchi: \ndove i due filtri e (rispettivamente un filtro passa basso ed un filtro passa alto) suddividono il segnale, mentre e operano la ricostruzione.\nLa condizione necessaria e sufficiente per la cancellazione dell'aliasing \u00e8:\nUna soluzione a tale problema \u00e8 data dalla configurazione di \"filtri in quadratura a specchio\" (QMF), che si ottiene imponendo i seguenti vincoli sui filtri d'analisi:\nIl primo vincolo stabilisce una simmetria tra e , determinando la denominazione di filtri a specchio.\nSostituendo i vincoli soprastanti nella precedente condizione si ottiene:\nCi\u00f2 conferma che l'aliasing \u00e8 annullato per filtri QMF.\nPer poter ottenere una ricostruzione perfetta, la seguente condizione dev'essere soddisfatta:\nVisti i vincoli imposti, per i filtri QMF la condizione \u00e8:\nA questo punto siamo in grado di ricavare tutti e quattro i filtri tramite \nSe ci limitiamo a considerare filtri FIR (\"Finite Impulse Response\") la precedente equazione pu\u00f2 esser soddisfatta in modo esatto esclusivamente da filtri della forma:\ndove formula_10 e formula_11 son costanti e formula_12 e formula_13 sono interi.\nUn esempio di filtri QMF sono i filtri Haar della forma:\nIn tal caso e \nMaggiori informazioni sulla progettazione di filtri QMF sono reperibili in Simoncelli et al.."}
{"id": "4006632", "revid": "767487", "url": "https://it.wikipedia.org/wiki?curid=4006632", "title": "B' Kat\u012bgoria 1991-1992", "text": "L'edizione 1991-1992 della B' Kat\u012bgoria vide la vittoria finale dell'Ethnikos Achnas."}
{"id": "4006634", "revid": "599013", "url": "https://it.wikipedia.org/wiki?curid=4006634", "title": "Eleazar di Modi'im", "text": "Discepolo di Yochanan Ben Zakkai e contemporaneo di Joshua ben Hananiah e Eliezer ben Hyrcanus. Era un esperto haggadista e discuteva frequentemente di temi esegetici coi suoi rinomati coetanei. Gamaliel II spesso si rimetteva alle interpretazioni di Eleazar, ammettendo che \"le opinioni di Moda'i's sono tuttora indispensabili\".\nBiografia.\nPoich\u00e9 la sua vita si svolgeva durante il periodo delle persecuzioni dell'Imperatore Adriano e dell'insurrezione di Bar Kokba, molte delle sue omelie si riferiscono, esplicitamente o implicitamente, all'esistenza in tali condizioni. Eleazar espresse la sua fiducia nella Provvidenza in questo commento sulla frase biblica dell'Esodo che dice \"il popolo uscir\u00e0 a raccogliere ogni giorno una data razione\" (lett. \"ogni giorno la razione di un giorno\", \u05d3\u05d1\u05e8 \u05d9\u05d5\u05dd \u05d1\u05d9\u05d5\u05de\u05d5): \"Colui che crea il giorno crea il suo sostentamento\". Da questo passo afferm\u00f2 inoltre: \"Chi Colui che \u00e8 in possesso di cibo per la sua giornata e si preoccupa di ci\u00f2 che potr\u00e0 aver da mangiare il giorno dopo, manca di fede; di conseguenza la Bibbia aggiunge, \u00abperch\u00e9 io li voglio mettere alla prova per vedere se cammineranno o no secondo la mia legge\u00bb.\"\nGli ultimi giorni di Eleazar capitarono nell'infausto periodo della insurrezione capeggiata da Bar Kokba e fin\u00ec la sua vita nella citt\u00e0 assediata di Betar. Di questi giorni la tradizione rabbinica narra:\nLa storia poi aggiunge che una \"bat \u1e33ol\" (voce celestiale) a quel punto pronunci\u00f2 l'immediata rovina del capo dell'insurrezione e della citt\u00e0 assediata, che ben presto avvennero.\nRiferimenti.\nPer questa voce, la \"Jewish Encyclopedia\" cita la seguente bibliografia:\nCollegamenti esterni.\nQuesta voce incorpora informazioni estratte da una pubblicazione ora nel dominio pubblico: "}
{"id": "4006636", "revid": "1915706", "url": "https://it.wikipedia.org/wiki?curid=4006636", "title": "Acido arsenioso", "text": "L'acido arsenioso, o acido ortoarsenioso, \u00e8 un composto inorganico con formula H3AsO3. Il composto \u00e8 noto per formarsi in soluzione acquosa , ma non \u00e8 mai stato isolato come materiale puro, sebbene questo fatto non tolga significato alla formula As(OH)3.\nPropriet\u00e0.\nL'acido arsenioso \u00e8 una molecola piramidale formata da 3 gruppi idrossilo legati all'arsenico. Lo spettro RMN di 1H della soluzione di acido arsenioso \u00e8 costituito da un unico segnale coerente con l'alta simmetria della molecola.\nReazioni.\nLa preparazione dell'acido arsenioso consiste in una lenta idrolisi del triossido di diarsenico in acqua.\nL'aggiunta di una base converte l'acido arsanioso negli \"ioni arsenito\" [AsO(OH)2]-, [AsO2(OH)]2-, e [AsO3]3-. La prima pKa di dissociazione acida \u00e8 9.2. \nLe reazioni attribuite al triossido di diarsenico in soluzione acquosa, sono dovute all'acido arsenioso e alle sue basi coniugate.\nTossicologia.\nI composti che contengono arsenico sono altamente tossici e cancerogeni. La forma anidride dell'acido arsenioso \u00e8 attiva come erbicida e insetticida."}
{"id": "4006643", "revid": "1522738", "url": "https://it.wikipedia.org/wiki?curid=4006643", "title": "Livio Borghese", "text": "Biografia.\nInfanzia.\nFiglio di Paolo Borghese, IX principe di Sulmona e di sua moglie, la contessa Ilona Appony de Nagy-Appony; fratello minore del pi\u00f9 noto principe Scipione Borghese, pilota automobilistico e deputato. \nMatrimonio.\nSi spos\u00f2 a Smirne con Valeria Keun (1880-1956), da cui ebbe Flavio (n. 1902), XII principe di Sulmona, Junio Valerio (n. 1906), Livia Valeria Nuelian Camilla Rodolfa Maria (n. 1908) e Virginio Borghese (n. 1911). I coniugi si separarono tre mesi dopo la nascita del loro quarto figlio.\nCarriera diplomatica.\nHa svolto incarichi diplomatici prevalentemente nell'allora Impero ottomano, in Cina e in altre importanti capitali europee. Fu attivo, con il grado di ministro plenipotenziario, tra la fine del XIX secolo e la data della sua morte (1939).\nFece parte della Commissione interalleata sulla regolarit\u00e0 del Plebiscito della Carinzia (1920) che assegn\u00f2 la regione alla Prima Repubblica austriaca.\nMorte.\nMor\u00ec a seguito di malattia contratta in servizio durante un'ispezione sui Dardanelli per controllare il rispetto dei trattati sul transito marittimo dello stretto.\nDiscendenza.\nLivio Borghese e la nobildonna ungherese Valeria Keun ebbero:"}
{"id": "4006644", "revid": "149485", "url": "https://it.wikipedia.org/wiki?curid=4006644", "title": "Patricia Wrightson", "text": "Nel 1986 ricevette il Premio Hans Christian Andersen.\nBiografia.\nNata il 19 giugno 1921 nel Nuovo Galles del Sud, ricevette gran parte della sua istruzione attraverso una scuola per corrispondenza per i bambini del paese. Durante la seconda guerra mondiale ha lavorato in una fabbrica di munizioni a Sydney. A met\u00e0 degli anni '60 divenne assistente alla direzione, e poi direttore, dello \"School Magazine\", una pubblicazione letteraria per bambini.\nHa scritto 27 libri intrecciando la mitologia aborigena australiana nella sua scrittura. L'opera di Patricia Wrightson ha rivelato due caratteristiche fondamentali: l'utilizzo del folklore aborigeno, con le sue atmosfere sospese tra fantasia e mistero, e la comprensione dell'importanza della terra. Muore il 15 marzo 2010."}
{"id": "4006645", "revid": "481349", "url": "https://it.wikipedia.org/wiki?curid=4006645", "title": "1000 modi per morire", "text": "1000 modi per morire (\"1000 Ways to Die\") \u00e8 una serie televisiva di docufiction trasmessa in prima visione negli Stati Uniti dal 2008 su Spike TV.\nIl programma.\nIl programma ricostruisce delle morti inusuali avvenute in giro per il mondo. Queste vengono analizzate con interviste di alcuni esperti che descrivono la parte scientifica di ogni morte. Parte di queste morti ha ricevuto il Darwin Award. Ron Perlman \u00e8 il narratore originale di tutte le stagioni, tranne per gli episodi \"Tweets from the Dead\" e \"A New App Called Death\", narrati dal sostituto Joe Irwin. In Italia viene trasmesso (in seconda serata) sul canale DMAX, con Massimiliano Manfredi come narratore e con la segnaletica di programma vietato ai minori.\n\"1000 modi per morire\" usa un approccio tongue-in-cheek per presentare i protagonisti delle morti. Le situazioni rappresentate nella serie vengono spesso significativamente modificate per abbellirle o vengono totalmente cambiate per garantire un maggiore valore di intrattenimento. Il programma \u00e8 caratterizzato da un umorismo nero, soprattutto da parte del presentatore. Le analisi scientifiche delle morti sono spesso effettuate con metodi digitali simili a quelli utilizzati dalla serie \"CSI - Scena del crimine\" e si affiancano alle testimonianze delle persone presenti al momento dell'incidente. Il narratore durante le ricostruzioni fornisce informazioni aggiuntive. Lo show negli USA \u00e8 vietato a un pubblico minore di 14 anni per i contenuti che spesso sono caratterizzati da violenza, linguaggio duro e temi strettamente collegati al sesso, sempre trattati in modo comico.\nA partire dalla seconda stagione, ogni episodio si concludeva con un fotogramma che dava il numero d'ordine di morte e il titolo di questa. Nella versione italiana del programma, per\u00f2, questo fotogramma non viene mostrato.\nIn una puntata del programma viene annunciato quello che, secondo i produttori, \u00e8 il primo dei \"1000 modi per morire\": si tratta di una coppia che muore a causa di iperventilazione durante il sesso. L'ultimo modo, ovvero il numero 1000 secondo gli autori, \u00e8 ambientato in un ospedale e racconta di una donna che va a trovare il vecchio padre in fin di vita. Da ci\u00f2, si pu\u00f2 dedurre che il millesimo modo per morire \u00e8 la vecchiaia."}
{"id": "4006647", "revid": "595769", "url": "https://it.wikipedia.org/wiki?curid=4006647", "title": "Personaggi de Il Professor Layton", "text": ""}
{"id": "4006648", "revid": "287204", "url": "https://it.wikipedia.org/wiki?curid=4006648", "title": "Sergej Belavenec", "text": "Il suo miglior risultato \u00e8 considerato il terzo posto a Leningrado nel Campionato Sovietico del 1939, dietro Botvinnik e Kotov.\nAltri risultati di rilievo:\nDopo l'invasione dell'Unione Sovietica da parte della Germania nazista si arruol\u00f2 nell'Armata Rossa. Mor\u00ec in battaglia all'et\u00e0 di 32 anni nei pressi della citt\u00e0 di Staraja Russa.\nSua figlia Ljudmila ha vinto nel 1975 il 35\u00ba Campionato sovietico femminile e il 4\u00ba Campionato del mondo per corrispondenza femminile (1984-1992)."}
{"id": "4006651", "revid": "767487", "url": "https://it.wikipedia.org/wiki?curid=4006651", "title": "B' Kat\u012bgoria 1992-1993", "text": "L'edizione 1992-1993 della B' Kat\u012bgoria vide la vittoria finale dell'Omonia Aradippou."}
{"id": "4006654", "revid": "767487", "url": "https://it.wikipedia.org/wiki?curid=4006654", "title": "Schiava regina", "text": "Schiava regina (\"Die Sklavenk\u00f6nigin\" o \"The Moon of Israel\") \u00e8 un film muto del 1924 diretto da Mihaly Kert\u00e9sz, nome con cui si firmava all'epoca il regista poi noto a Hollywood come Michael Curtiz. Il film \u00e8 tratto dal romanzo \"Moon of Israel\" di H. Rider Haggard del 1918.\nTrama.\nIl popolo israelitico, sotto la guida di Mos\u00e9, \u00e8 gi\u00e0 da lungo tempo ridotto in schiavit\u00f9 in terra d\u2019Egitto. Una guardia egiziana vuole concupire la bella schiava Merapi, detta \u201cluna d\u2019Israele\u201d, e, al suo netto rifiuto ne uccide il padre. Il principe Seti, designato a succedere al faraone, \u00e8 presente alla scena e giudica colpevole la guardia, guadagnandosi la riconoscenza di Merapi.\nDopo il matrimonio, stabilito secondo i rituali, di Seti e di Userti (Tausert), sua sorellastra, egli parte alla volta del paese degli schiavi, e, recatosi nel luogo di culto degli israeliti, per errore commette ci\u00f2 che essi considerano una profanazione. Al suo ritorno, di conseguenza, gli israeliti gli tendono un agguato, dal quale lo salver\u00e0 proprio Merapi, mentre fra i due si approfondisce il legame.\nConsiderata una traditrice dal proprio popolo, Merapi viene posta in salvo presso l\u2019abitazione di Seti, provocando cos\u00ec la gelosia di Userti. Gli ebrei, d\u2019altro canto, temendo la vendetta del faraone, chiedono a Merapi di intercedere presso gli egiziani perch\u00e9 ci\u00f2 non avvenga. Ma il faraone, per quanto ammonito da Mos\u00e8, decide per la vendetta. Poich\u00e9 Seti non \u00e8 d\u2019accordo, Userti lo lascia, ed il faraone lo esclude dalla successione, nominando al suo posto suo nipote Amenmose. Appena dato quest\u2019ordine, il faraone cade a terra, morto.\nSeguono le bibliche \u201csette piaghe d\u2019Egitto\u201d: grandi sventure colpiscono il paese. L\u2019ultima di esse, la morte dei primogeniti maschi, non risparmia neppure il bambino che Seti e Merapi hanno appena avuto. Gli egiziani ora chiedono al nuovo faraone di permettere agli israeliti, considerati responsabili di tante sventure, di lasciare il paese. Egli accondiscende, e gli ebrei partono; tuttavia, convinto da Userti, ritorna sulle proprie decisione. L\u2019esercito egiziano insegue dunque gli ebrei fino alle rive del Mar Rosso, le cui acque si aprono permettendo il passaggio degli israeliti, ma si richiudono inghiottendo l\u2019esercito inseguitore.\nFrattanto Merapi viene catturata dagli egiziani e destinata ad essere offerta in sacrificio agli d\u00e8i. Seti non giunge in tempo per salvarla, e la \u201cluna d\u2019Israele\u201d muore, mentre gli egiziani, morto Amenmose nel Mar Rosso, proclamano Seti faraone.\nProduzione.\nIl film fu prodotto da Arnold Pressburger (con la supervisione di Alexander Kolowrat per la Sascha-Film. la casa di produzione austriaca fondata dal conte Kolowrat. La pellicola venne girata a Vienna.\nDistribuzione.\nDistribuito dall'Universum Film (UFA), il film usc\u00ec nelle sale cinematografiche austriache il 24 ottobre 1924, in Germania il mese dopo, in novembre."}
{"id": "4006656", "revid": "481666", "url": "https://it.wikipedia.org/wiki?curid=4006656", "title": "Mihaly Kert\u00e9sz", "text": ""}
{"id": "4006660", "revid": "767487", "url": "https://it.wikipedia.org/wiki?curid=4006660", "title": "B' Kat\u012bgoria 1993-1994", "text": "L'edizione 1993-1994 della B' Kat\u012bgoria vide la vittoria finale dell'Aris Limassol."}
{"id": "4006661", "revid": "1005847", "url": "https://it.wikipedia.org/wiki?curid=4006661", "title": "Elezioni parlamentari a Malta del 1945", "text": "Le elezioni parlamentari a Malta del 1945 si tennero il 10 e 12 settembre e videro la vittoria del Partito Laburista, unico partito ad essersi presentato alle elezioni."}
{"id": "4006662", "revid": "481666", "url": "https://it.wikipedia.org/wiki?curid=4006662", "title": "Alexander Kolowrat", "text": ""}
{"id": "4006671", "revid": "1543377", "url": "https://it.wikipedia.org/wiki?curid=4006671", "title": "Hannu Palosuo", "text": "Biografia.\nGiunge in Italia nel 1989 grazie ad una borsa di studio, e frequenta l'Accademia di Belle Arti presso l'Universit\u00e0 degli Studi \"La Sapienza\" di Roma. Terminati gli studi si trasferisce definitivamente in Italia, anche se la sua carriera artistica lo porter\u00e0 a seguire esperienze in tutta Europa. \nLa qualit\u00e0 artistica delle sue opere viene internazionalmente riconosciuta, e le sue composizioni sono presentate in numerose collezioni pubbliche in tutto il mondo, come presso il Museo Zorrilla di Montevideo, il Pabell\u00f2n de las Bellas Artes UCA di Buenos Aires (ambedue a cura di Massimo Scaringella), la National Gallery di Amman, l'Instituto iberoamericano di Madrid, l'Herbergenmuseum di Monaco di Baviera e il Museo Nazionale di Damasco.\nAnche musei finlandesi accolgono opere di Hannu Palosuo, tra i quali il City Art Museum di Helsinki e il museo di arte contemporanea di Tampere. In Italia attira l'attenzione di varie fondazioni, come la Fendi Collection di Roma, la Fondazione Valerio Riva di Venezia e la Fondazione Durini di Milano. \nNel 2009 partecipa alla Biennale di Venezia con un'installazione intitolata \"None of them is the truth\", che comprende tutto lo spazio d'esposizione offertogli, in modo che il visitatore veniva accolto all'interno dell'opera stessa."}
{"id": "4006675", "revid": "1005847", "url": "https://it.wikipedia.org/wiki?curid=4006675", "title": "Elezioni parlamentari a Malta del 1939", "text": "Le elezioni parlamentari a Malta del 1939 si tennero il 22 e 24 luglio e videro la vittoria del Partito Costituzionale."}
{"id": "4006676", "revid": "1915706", "url": "https://it.wikipedia.org/wiki?curid=4006676", "title": "Acido ipoiodoso", "text": "L'acido ipoiodoso \u00e8 un acido inorganico di formula molecolare HIO.\nSintesi.\nPer ottenere acido ipoiodoso si utilizza un meccanismo simile a quello usato per l'acido ipocloroso e per l'acido ipobromoso anche se l'HIO \u00e8 un composto molto pi\u00f9 instabile: la reazione dello iodio molecolare con l'acqua consente di ottenere una certa quantit\u00e0 di acido ipoiodoso in soluzione, per\u00f2 la costante di equilibrio di formazione \u00e8 talmente bassa (K=3\u00b710\u221213) che il prodotto che si ottiene \u00e8 piuttosto scarso.\nPer spostare l'equilibrio verso destra e quindi aumentare il rendimento, la reazione si realizza in presenza di ossido mercurico (HgO): lo iodio molecolare, quindi, reagisce con ossido mercurico in acqua per formare \"ioduro di mercurio (II)\" con \"ossido di mercurio (II)\" che precipita nella soluzione.\nReazioni.\nL'acido ipoiodoso \u00e8 un acido volatile che tende alla dismutazione in due tappe per produrre iodio e acido iodico secondo la reazione:\nI sali che derivano dall'acido ipoiodoso sono gli \"ipoioditi\" e si possono preparare anche facendo reagire iodio molecolare con idrossidi alcalini; tuttavia, essendo i sali molto instabili, si trasformano velocemente in ioduri e iodati.\nUtilizzi.\nIn teoria, l'HIO dovrebbe essere un potente disinfettante in quanto presenta molte analogie con l'acido ipocloroso; probabilmente \u00e8 il principio attivo responsabile della disinfezione da parte delle soluzioni di iodio usate in ambito medico come lo iodopovidone."}
{"id": "4006680", "revid": "729019", "url": "https://it.wikipedia.org/wiki?curid=4006680", "title": "Battaglia della Ciudadela", "text": "La battaglia della Ciudadela fu uno scontro bellico avvenuto nell'ambito delle guerre civili argentine tra un esercito unitario, comandato da Gregorio Ar\u00e1oz de Lamadrid, ed uno federale, condotto da Juan Facundo Quiroga.\nLa battaglia fu combattuta il 4 novembre 1831 nei pressi della citt\u00e0 di San Miguel de Tucum\u00e1n e si concluse con la completa vittoria dell'esercito di Quiroga.\nAntefatti.\nDopo la vittoria nella battaglia di Oncativo, Jos\u00e9 Mar\u00eda Paz promosse la formazione di un'alleanza tra le province dell'interno rette da governatori \"unitarios\", la \"Liga Unitaria\", che il 31 agosto 1830 gli affid\u00f2 il \"Supremo potere militare\". Le province del litorale argentino, rette dai \"federales\", reagirono da parte loro alla situazione firmando il \"Pacto Federal\"; il 15 febbraio 1831 la Commissione Rappresentativa stabilita da tale alleanza dichiar\u00f2 guerra a Paz e nomin\u00f2 a capo delle proprie forze il governatore di Santa Fe, Estanislao L\u00f3pez.\nMentre Juan Facundo Quiroga invadeva la regione di Cuyo al comando di una piccola divisione organizzata a Buenos Aires, L\u00f3pez fece invadere C\u00f3rdoba dai fratelli Reinaf\u00e9; nel frattempo il generale Juan Ram\u00f3n Balcarce preparava un grosso esercito pronto a combattere gli \"unitarios\". Un'altra divisione federale, comandata da \u00c1ngel Pacheco, sconfisse il colonnello Pedernera, sottoposto di Paz, nella battaglia di Fraile Muerto. Nella provincia di Mendoza Quiroga si impossess\u00f2 della capitale dopo aver battuto il 28 marzo 1831 il governatore Videla Castillo nella battaglia di Rodeo de Chac\u00f3n.\nMilitarmente accerchiato, Paz tent\u00f2 di muovere contro L\u00f3pez prima che a quest'ultimo arrivassero i rinforzi da Buenos Aires; fu tuttavia catturato il 10 maggio da una pattuglia federale nei pressi della localit\u00e0 di El T\u00edo mentre esplorava il terreno.\nGli ufficiali dell'esercito unitario nominarono quindi come loro comandante militare il generale Gregorio Ar\u00e1oz de Lamadrid; questi consider\u00f2 indifendibile la provincia di C\u00f3rdoba e si ritir\u00f2 il 26 maggio a Tucum\u00e1n con i 1.500 uomini rimasti. Quattro giorni dopo C\u00f3rdoba firm\u00f2 un trattato con le province del litorale; l'11 giugno gli eserciti di L\u00f3pez e Balcarce occuparono la citt\u00e0.\nA Tucum\u00e1n, Lamadrid rinforz\u00f2 il suo esercito integrandolo con le reclute provinciali e le armi fornite dalla Bolivia. Nel campo federale invece L\u00f3pez risped\u00ec a Buenos Aires l'esercito di Balcarce ma contemporaneamente ordin\u00f2 a Quiroga, formalmente suo sottoposto, di marciare contro l'esercito unitario.\nLa battaglia.\nAll'approssimarsi dell'esercito federale, Lamadrid si trincer\u00f2 nella fortezza militare chiamata \"La Ciudadela\" (\"la cittadella\"), posta nelle immediate vicinanze di San Miguel de Tucum\u00e1n. Organizz\u00f2 i suoi effettivi in tre divisioni, affidando l'ala destra al suo rivale politico Javier L\u00f3pez, quella sinistra al generale Pedernera e concentrando fanteria e artiglieria al centro dello schieramento, diviso in due colonne. Compose infine la riserva con un migliaio di volontari.\nIl 4 novembre 1831 i due eserciti si trovarono di fronte. Quiroga attacc\u00f2 per primo con la sua cavalleria, scatenando la reazione dell'artiglieria unitaria. La battaglia dur\u00f2 due ore, durante le quali le cariche ordinate da Quiroga riuscirono a disperdere la cavalleria nemica e ad impossessarsi dell'artiglieria unitaria; la fanteria di Lamadrid riusc\u00ec a contrattaccare e a riconquistare i cannoni ma, priva di appoggio sui fianchi, fu definitivamente sbaragliata da un'ulteriore carica federale.\nSconfitto, Lamadrid riusc\u00ec a rifugiarsi con la sua scorta a Salta, mentre Quiroga non riusc\u00ec a gettarsi al suo inseguimento a causa delle gravissime perdite subite in battaglia.\nConseguenze.\nLa battaglia della Ciudadela segn\u00f2 la definitiva sconfitta degli \"unitarios\" e lasci\u00f2 la totalit\u00e0 delle province argentine nelle mani dei \"federales\". Il generale unitario Rudecindo Alvarado, governatore di Salta, prefer\u00ec porre termine alla guerra ed accett\u00f2 le condizioni imposte da Quiroga, che ne chiedeva le dimissioni. Lamadrid fu cos\u00ec costretto a riparare in Bolivia.\nNei mesi seguenti tutte le province firmarono il \"Pacto Federal\" e consegnarono la delega agli affari esteri al governatore di Buenos Aires, Juan Manuel de Rosas, che divenne cos\u00ec l'uomo forte della nascente \"Confederazione Argentina\"."}
{"id": "4006681", "revid": "287204", "url": "https://it.wikipedia.org/wiki?curid=4006681", "title": "Lucas Waldesbuhl", "text": ""}
{"id": "4006685", "revid": "1005847", "url": "https://it.wikipedia.org/wiki?curid=4006685", "title": "Elezioni parlamentari a Malta del 1932", "text": "Le elezioni parlamentari a Malta del 1932 si tennero il 11 e 13 giugno e videro la vittoria del Partito Nazionalista."}
{"id": "4006691", "revid": "300067", "url": "https://it.wikipedia.org/wiki?curid=4006691", "title": "Gino Martinez", "text": ""}
{"id": "4006692", "revid": "287204", "url": "https://it.wikipedia.org/wiki?curid=4006692", "title": "Yino Martinez", "text": ""}
{"id": "4006702", "revid": "1005847", "url": "https://it.wikipedia.org/wiki?curid=4006702", "title": "Elezioni parlamentari a Malta del 1927", "text": "Le elezioni parlamentari a Malta del 1927 si tennero il 7 e 9 agosto. Nonostante il Partito Nazionalista avesse ottenuto il maggio numero di voti, il Partito Costituzionale vinse poich\u00e9 guadagn\u00f2 la maggioranza dei seggi."}
{"id": "4006703", "revid": "1543377", "url": "https://it.wikipedia.org/wiki?curid=4006703", "title": "Johanan ben Baroka", "text": "La Mishnah ci ha tramandato il suo nome, molte delle sue decisioni Halakhiche, e altre sue interpretazioni vengono citate nelle \"Baraitot\".\nIl suo scritto nel Pirkei Avot tratta del tema di \"Chillul Hashem\" (ebraico: \u05d7\u05d9\u05dc\u05d5\u05dc \u05d4\u05e9\u05dd, profanazione [del] Nome [di Dio]):\nViene anche citato nell'Aggadah. Secondo Yochanan, il detto della Genesi , \"Siate fecondi e moltiplicatevi, riempite la terra\", implica un dovere di propagazione che spetta sia alla donna che all'uomo.\nYochanan ebbe un figlio, Rabbi Ishmael ben Johanan ben Baroka, che viene segnalato nella quarta generazione dei saggi Tannaim.\nRiferimenti.\nPer questa voce, la \"Jewish Encyclopedia\" cita la seguente bibliografia:\nCollegamenti esterni.\nQuesta voce incorpora informazioni estratte da una pubblicazione ora nel dominio pubblico: "}
{"id": "4006710", "revid": "717966", "url": "https://it.wikipedia.org/wiki?curid=4006710", "title": "Yochanan ben Beroka", "text": ""}
{"id": "4006717", "revid": "1305772", "url": "https://it.wikipedia.org/wiki?curid=4006717", "title": "Grays (disambigua)", "text": ""}
{"id": "4006719", "revid": "1305772", "url": "https://it.wikipedia.org/wiki?curid=4006719", "title": "Gli sciti", "text": "Gli sciti \u00e8 un'opera in due atti di Saverio Mercadante, su libretto di Andrea Leone Tottola. La prima rappresentazione ebbe luogo al Teatro San Carlo di Napoli il 18 marzo 1823. Il lavoro riusc\u00ec \u00abdi poco gradimento\u00bb.\nGli interpreti della prima rappresentazione furono:\nIl direttore era Nicola Festa. La scenografia era di Francesco Tortolj."}
{"id": "4006721", "revid": "2036644", "url": "https://it.wikipedia.org/wiki?curid=4006721", "title": "Liga 3 (Georgia)", "text": "La Liga 3 \u00e8 il terzo livello del campionato georgiano di calcio. Vi partecipano 14 squadre."}
{"id": "4006722", "revid": "287204", "url": "https://it.wikipedia.org/wiki?curid=4006722", "title": "Tricotecene", "text": "I tricoteceni sono un gruppo di micotossine sesquiterpeniche, prodotte da diversi generi di funghi, tra i quali \"Fusarium\", \"Cephalosporium\", \"Myrothecium\", \"Trichoderma\", \"Trichothecium\", \"Verticimonosporium\" e \"Stachybotrys\".\nI tricoteceni sono sesquiterpeni con un peso molecolare compreso tra 250 e 550 dalton; Prendono il nome dal loro scheletro tetraciclico, 12,13-epossitricotec-9-ene.Possono avere gruppi idrossilici o acetilici in determinate posizioni nel nucleo della molecola e catene laterali di varia struttura. Si dividono in quattro gruppi, A, B, C e D in base alla loro struttura e alle specie produttrici.\nA questo gruppo appartengono oltre 200 tossine, delle quali 50 sono prodotte dai funghi del genere Fusarium.\nImportanti tricoteceni dal punto di vista tossicologico sono il deossinivalenolo (DON), il diacetossiscirpenolo (DAS), il nivalenolo e la tossina T-2 (T-2), molto affini dal punto di vista chimico, in quanto presentano tutte un nucleo sesquiterpenico, con un anello 12,13-epossi-tricotec-9-ene tetraciclico. I tricoteceni del gruppo A e B sono prodotti da specie del genere Fusarium, ad esempio F. graminearum, F. sporotrichioides, F. poae e F. equiseti e sono contaminanti naturali dei cereali. I tricoteceni del gruppo D sono generalmente prodotti da stampi all'interno di edifici, ad esempio Stachybotrys chartarum. Il tipo C \u00e8 il meno comune. Sono tutti potenti inibitori della sintesi proteica e possono essere usati come armi biologiche.\nClassi di tricoteceni.\nI tricoteceni sono sesquiterpeni chimicamente caratterizzati da un ordine di legame tra i carboni 9 e 10 e un gruppo epossido tra i carboni 12 e 13, che conferisce alla molecola una grande stabilit\u00e0 contro i nucleofilo. Mantengono la loro attivit\u00e0 in condizioni ambientali molto diverse, comprese temperature fino a 120 \u00b0C. Presentano differenze nel loro gruppo funzionale, che consente di dividerli in quattro classi:\nBiosintesi.\nLa biosintesi dei tricoteceni \u00e8 condizionata da circostanze sia genetiche che ambientali. Diversi geni sono stati studiati nelle specie produttrici coinvolte nella biosintesi di questi composti. Il glucosio \u00e8 risultato necessario e la presenza dell'amminoacido leucina stimola la produzione di tricoteceni.\nTra le condizioni ambientali \u00e8 stata studiata l'influenza dell'attivit\u00e0 dell'acqua (aw), il cui valore ottimale \u00e8 superiore a 0,92; la produzione diminuisce rapidamente per valori di aw inferiori a 0,75. Per quanto riguarda la temperatura, i tricoteceni compaiono tra 1,5 e 28 \u00b0C; improvvisi cali di temperatura stimolano la produzione.\nTossicit\u00e0.\nQuesto gruppo di micotossine strutturalmente affini ha un forte impatto sulla salute degli animali e dell'uomo. I tricoteceni sono potenti inibitori della sintesi proteica. L'azione inibitrice si esplica attraverso una interazione con componenti dei ribosomi. La sintesi proteica \u00e8 una funzione essenziale in tutti i tessuti, pertanto i tessuti in cui le cellule sono attivamente in divisione e in rapida crescita sono molto sensibili a queste tossine.\nI tessuti in cui le cellule sono in fase di divisione o di crescita o con attivit\u00e0 metabolica significativa sono particolarmente sensibili a questa tossina. Questi includono l'epitelio dell'apparato digerente, il midollo osseo, i linfonodi, la milza e il fegato. Gli animali appena nati sono pi\u00f9 sensibili degli adulti.\nLa dose letale mediana o LD50 varia notevolmente tra i diversi tricoteceni; nei topi \u00e8 0,5 mg / kg per la verrucarina, 5,2 mg / kg per la tossina T-2, 9,0 mg / kg per diacetilnivalenolo, 23,0 mg / kg per DAS e 70, 0mg / kg per DON. La crotocina, con una LD50 di 810,0 mg / kg, \u00e8 uno dei tricotoceni meno tossici. La via di somministrazione influenza anche la tossicit\u00e0; per esempio, il dL50 della tossina T-2 \u00e8 50 volte superiore se somministrato per ingestione rispetto a quando viene inalato.\nEffetti sulla salute.\nGli effetti immediati di queste tossine includono irritazione della pelle, degli occhi e della gola e vomito. Gli effetti a lungo termine includono leucopenia tossica alimentare, caratterizzata da macchie cutanee, angina necrotica, leucopenia, sanguinamento interno e deplezione del midollo osseo; sono comuni anche i disturbi gastrointestinali. La massima concentrazione nei tessuti viene raggiunta dopo tre ore e la tossina viene completamente eliminata dall'organismo in circa 72 ore. I tricoteceni si trovano in tutto il mondo, sebbene la distribuzione delle diverse tossine varia. Storicamente, le pi\u00f9 grandi epidemie di avvelenamento si sono verificate in aree con una grande produzione di cereali. Si stima che circa 100.000 persone siano morte in Unione Sovietica per aleukia tossica, una malattia causata dal consumo di cereali infestati da \"Fusarium\". Una malattia equina di eziologia simile, akakabibyo, \u00e8 stata associata a cereali contaminati da tricoteceni in Giappone Alcuni focolai di disturbi gastrointestinali in Cina sono anche attribuiti a cereali e loro derivati contaminati da DON, tossina T-2 e NIV. \u00c8 stato anche descritto avvelenamento da tricoteceni per inalazione o contatto in edifici contaminati da funghi del genere Stachybotrys.\nUsa come arma biologica.\nI tricoteceni possono essere facilmente sintetizzati in grandi quantit\u00e0 e dispersi come gocce, aerosol o polveri, quindi possono essere utilizzati come arma biologica. Si differenziano da altre sostanze con potenzialit\u00e0 come armi biologiche in quanto possono essere assorbite attraverso la pelle. A differenza di altre micotossine come l'aflatossina, i tricoteceni non richiedono attivazione metabolica e provocano rapidamente effetti dopo contatto diretto, inalazione o ingestione. Si sospetta che la tossina T-2 sia stata utilizzata a questo scopo in Cambogia, Laos e Afghanistan tra il 1974 e il 1981, provocando migliaia di morti. Altre fonti, tuttavia, contestano queste accuse.\nL'avvelenamento pu\u00f2 essere prevenuto indossando speciali indumenti protettivi e maschere. In caso di esposizione, si consiglia di togliere gli indumenti del paziente, lavare la pelle con abbondante sapone e sciacquarla con abbondante acqua. La tossina pu\u00f2 essere inattivata immergendo indumenti o oggetti contaminati in una soluzione di idrossido di sodio al 5% per circa 4-6 ore. Il carbone attivo sequestra le micotossine e pu\u00f2 essere somministrato per via orale in caso di ingestione o inalazione.\nRegolamento.\nIn alcuni paesi, principalmente nell'Unione Europea, i livelli massimi di queste micotossine sono raccomandati negli alimenti per il consumo umano e nel bestiame.\nIn Sud America, la Commissione del Codex Alimentarius ha preparato un documento (CAC / RCP 51-2003) per ridurre la contaminazione da micotossine dei cereali. Questo documento serve come guida per sviluppare meccanismi di prevenzione specifici per ogni paese."}
{"id": "4006723", "revid": "1305772", "url": "https://it.wikipedia.org/wiki?curid=4006723", "title": "Greys", "text": ""}
{"id": "4006724", "revid": "110157", "url": "https://it.wikipedia.org/wiki?curid=4006724", "title": "Il geloso ravveduto", "text": "Il geloso ravveduto \u00e8 un'opera in due atti di Saverio Mercadante, su libretto di Bartolomeo Signorini. La prima rappresentazione ebbe luogo al Teatro Valle di Roma nell'autunno del 1820.\nGli interpreti della prima rappresentazione furono:"}
{"id": "4006726", "revid": "1855146", "url": "https://it.wikipedia.org/wiki?curid=4006726", "title": "Circondario di Pozzuoli", "text": "Il circondario di Pozzuoli era uno dei circondari in cui era suddivisa la provincia di Napoli.\nStoria.\nCon l'Unit\u00e0 d'Italia (1861) la suddivisione in province e circondari stabilita dal Decreto Rattazzi fu estesa all'intera Penisola.\nIl circondario di Pozzuoli venne soppresso nel 1926 e il territorio assegnato al circondario di Napoli.\nSuddivisione in mandamenti.\nElenco dei mandamenti e dei relativi comuni:"}
{"id": "4006728", "revid": "212348", "url": "https://it.wikipedia.org/wiki?curid=4006728", "title": "Francesca Donato (opera)", "text": "Francesca Donato ossia Corinto distrutta \u00e8 un'opera in 3 atti di Saverio Mercadante, su libretto di Felice Romani. La prima rappresentazione ebbe luogo al Teatro Regio di Torino il 14 febbraio 1835.\nGli interpreti della prima rappresentazione furono:\nDirige e primo violino era Giovanni Battista Polledro, maestro al cembalo Giuseppe Tagliab\u00f2, maestro del coro Giulio Buzzi.\nTrama.\nIl poema di Byron da cui \u00e8 tratta l'ispirazione ha per soggetto un veneziano che, vittima d'odi domestici, bandito dalla patria e privato dell'amante, si rifugia tra i musulmani, ne diviene condottiero e li spinge ad attaccare i suoi compatrioti.\nLa scena si svolge in Corinto e nel campo musulmano."}
{"id": "4006730", "revid": "1305772", "url": "https://it.wikipedia.org/wiki?curid=4006730", "title": "Gabriella di Vergy (Mercadante)", "text": "Gabriella di Vergy \u00e8 un'opera in due atti di Saverio Mercadante, su libretto di Antonio Profumo. La prima rappresentazione ebbe luogo al Teatro S\u00e3o Carlos di Lisbona l'8 agosto 1828. L'opera piacque.\nGli interpreti della prima rappresentazione furono:\nL'opera \u00e8 basata sul libretto di Andrea Leone Tottola per l'omonima opera di Michele Carafa, rappresentata a Napoli nel 1816.\nTrama.\nL'azione si svolge nel castello di Fayel in Borgogna.\nGabriella era fidanzata di Raoul, che l'ha dovuta abbandonare per combattere nelle Crociate. Un rivale di Raoul, Fayel conte di Vermand, sparge la voce che Raoul sia morto, e riesce a farsi sposare da Gabriella. Ma Raoul \u00e8 vivo, e al suo ritorno si precipita a rivedere Gabriella. L'opera ruota intorno alla rivalit\u00e0 tra Fayel e Raoul, e si conclude con la morte di quest'ultimo, le cui spoglie mortali vengono crudelmente mostrate a Gabriella."}
{"id": "4006733", "revid": "339392", "url": "https://it.wikipedia.org/wiki?curid=4006733", "title": "Provincia di Osh", "text": ""}
{"id": "4006734", "revid": "110157", "url": "https://it.wikipedia.org/wiki?curid=4006734", "title": "Il conte di Essex (opera)", "text": "Il conte di Essex \u00e8 un'opera in tre atti di Saverio Mercadante, su libretto di Felice Romani. La prima rappresentazione ebbe luogo al Teatro alla Scala di Milano il 10 marzo 1833. Il lavoro non ebbe successo.\nGli interpreti della prima rappresentazione furono:\nTrama.\nLa scena \u00e8 in Londra."}
{"id": "4006736", "revid": "171091", "url": "https://it.wikipedia.org/wiki?curid=4006736", "title": "Vallone di Saint-Marcel", "text": "Il Vallone di Saint-Marcel \u00e8 una valle alpina laterale della Valle d'Aosta, tra la Val Clavalit\u00e9 ed il Vallone delle Laures, che prende il nome da Saint-Marcel, comune valdostano all'altezza del quale si apre sulla destra orografica della Dora Baltea.\nCaratteristiche.\nIl vallone \u00e8 del tutto compreso nel comune di Saint-Marcel. \nPer accedere al vallone, una volta arrivati a Saint-Marcel si raggiunge la localit\u00e0 \"Les Druges\". L'accesso al vallone si effettua a piedi. Nella parte alta del vallone insiste la riserva privata di caccia e pesca Grand Avert, in cui si incontrano 600 camosci e 60 stambecchi. Il Vallone, ricco di variet\u00e0 floristiche, ospita tra le specie rare \"Linnaea borealis\" e \"Clematis alpina\".\nMiniere di Saint-Marcel.\nLe miniere di rame e manganese di Saint-Marcel vennero sfruttate fin dall'epoca romana e probabilmente anche prima, in epoca salassa.\nNumerose sono le tracce delle attivit\u00e0 estrattive industriali nella parte alta del vallone: le miniere di Saint-Marcel, oggi non pi\u00f9 attive, furono nei secoli scorsi un polo industriale di rilievo, al pari dei complessi minerari di Cogne e La Thuile. Degli insediamenti restano le tracce lungo i sentieri, oggi archeologia industriale meta di turisti \"slow\": nei boschi si celano forni e depositi di scorie, teleferiche in rovina, le baracche dei minatori e le antiche gallerie parzialmente crollate e coperte di vegetazione.\nI siti del complesso minerario di Saint-Marcel tuttora visibili sono quelli di Praborna, Servette e Chuc. Insieme ad altri minerali di manganese si estraevano la rodonite, la braunite e il violano a Praborna. A Servette e Chuc si trovavano i giacimenti ferrosi e cupriferi: in particolare, nel sito di Chuc si estraeva la pirite, mentre a Servette si ricavava la calcopirite.\nA marzo 2013 \u00e8 stato approvato dalla Giunta regionale un progetto di recupero delle miniere di Saint-Marcel che metter\u00e0 in sicurezza i siti in vista della loro valorizzazione turistica.\n\"\u00c9ve verta\".\nSalendo lungo il vallone, in localit\u00e0 Laveyc o \"\u00c9ve-verta\" (in patois valdostano \"Acqua verde\"), a circa 1290\u00a0m s.l.m. si incontra una sorgente di acque turchesi, la cui colorazione d\u00e0 il nome al luogo: la particolarit\u00e0 dell\"'\u00c9ve-verta\", ricca di sali di rame, \u00e8 proprio di colorare pietre, terra e muschi su cui scorre depositandovi una patina di woodwardite e altri minerali.\nMonti.\nLe principali montagne che contornano il vallone sono:"}
{"id": "4006737", "revid": "1305772", "url": "https://it.wikipedia.org/wiki?curid=4006737", "title": "Il castello incantato", "text": ""}
{"id": "4006738", "revid": "1714743", "url": "https://it.wikipedia.org/wiki?curid=4006738", "title": "La solitaria delle Asturie (Mercadante)", "text": "La solitaria delle Asturie ossia La Spagna ricuperata \u00e8 un'opera in cinque atti di Saverio Mercadante, su libretto di Felice Romani. La prima rappresentazione ebbe luogo al Teatro la Fenice di Venezia il 12 marzo 1840.\nGli interpreti della prima rappresentazione furono:\nSullo stesso libretto era stata musicata l'\"opera omonima\" di Carlo Coccia, del 1838.\nTrama.\nLa scena ha luogo nella valle d'Ausena e nelle vicinanze di Canga, nelle montagne delle Asturie, nel 716."}
{"id": "4006739", "revid": "287204", "url": "https://it.wikipedia.org/wiki?curid=4006739", "title": "Il castello incantato (film)", "text": ""}
{"id": "4006743", "revid": "110157", "url": "https://it.wikipedia.org/wiki?curid=4006743", "title": "Il podest\u00e0 di Burgos", "text": "Il podest\u00e0 di Burgos ossia Il signore del villaggio \u00e8 un'opera in due atti di Saverio Mercadante, su libretto di Calisto Bassi. La prima rappresentazione ebbe luogo al Theater am K\u00e4rntnertor di Vienna il 20 novembre 1824.\nIl lavoro piacque, contrariamente alle altre due opere composte per Vienna, \"Le nozze di Telemaco ed Antiope\" e \"Doralice\", nei confronti delle quali la critica tedesca si era dimostrata severa, accusandole di essere state scritte \u00abtroppo indiligentemente\u00bb.\nTrama.\nL'azione ha luogo in un villaggio del Regno di Napoli."}
{"id": "4006744", "revid": "726373", "url": "https://it.wikipedia.org/wiki?curid=4006744", "title": "Mike Andros", "text": "Mike Andros (\"The Andros Targets\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1977. \u00c8 una serie drammatica incentrata sulle vicende del giornalista investigativo Mike Andros.\nTrama.\nMike Andros \u00e8 un giornalista investigativo di New York che lavora per il quotidiano \"Forum\" affrontando casi delicati come corruzione, prostituzione, coperture pi\u00f9 o meno illecite e casi di immoralit\u00e0 ai livelli pi\u00f9 alti della societ\u00e0.\nProduzione.\nLa serie, ideata da Jerome Coopersmith, fu prodotta da Columbia Broadcasting System e girata a New York. Le musiche furono composte da Jerry Fielding.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 31 gennaio 1977 al 9 luglio 1977 sulla rete televisiva CBS. In Italia \u00e8 stata trasmessa con il titolo \"Mike Andros\".\nAlcune delle uscite internazionali sono state:"}
{"id": "4006745", "revid": "1714743", "url": "https://it.wikipedia.org/wiki?curid=4006745", "title": "Il proscritto", "text": "Il proscritto \u00e8 un'opera in tre atti di Saverio Mercadante, su libretto di Salvatore Cammarano. La prima rappresentazione ebbe luogo al Teatro San Carlo di Napoli il 4 gennaio 1842.\nGli interpreti della prima rappresentazione furono:"}
{"id": "4006746", "revid": "731511", "url": "https://it.wikipedia.org/wiki?curid=4006746", "title": "Craig Kimbrel", "text": "Carriera.\nGli inizi.\nKimbrel fu selezionato la prima volta nel 33\u00ba turno del draft MLB 2007 dagli Atlanta Braves, ma decise di prolungare di un anno la sua esperienza scolastica nel Wallace State Community College che stava frequentando. Nel 2008 fu nuovamente selezionato dagli Atlanta Braves al terzo giro con la scelta numero 96.\nMinor League.\nKimbrel inizi\u00f2 la propria carriera nel 2008 gioc\u00f2 in tre diverse squadre chiudendo in complessivo con 24 presenze (35.1 inning), 3 vittorie e 2 sconfitte, una media PGL (ERA) di 0.51, 10 salvezze su 11 opportunit\u00e0 e .131 alla battuta contro di lui. Nel 2009 gioc\u00f2 con 4 squadre finendo con 2 vittorie e 3 sconfitte, 2.85 di ERA, 18 salvezze su altrettante opportunit\u00e0 e .150 alla battuta contro di lui in 49 partite (60.0 inning) Nel 2010 gioc\u00f2 con i Gwinnett Braves (livello AAA), concludendo con 3 vittorie e 2 sconfitte, 1.62 di ERA, 23 salvezze su 26 opportunit\u00e0 e .148 alla battuta contro di lui in 48 partite (55.2 inning).\nMajor League.\nAtlanta Braves.\nIl 5 maggio 2010, all'inizio della stagione 2010, Kimbrel fu chiamato dai Braves per sostituire il lanciatore Jair Jurrjens che non poteva giocare per un infortunio. Kimbrel debutt\u00f2 nella MLB il 7 maggio 2010, al Citizens Bank Park di Filadelfia contro i Philadelphia Phillies, giocando un inning completo, subendo una valida e realizzando 2 strikeout. Dopo quella prima apparizione fu nuovamente chiamato il 4 giugno 2010 in sostituzione del lanciatore giapponese Takashi Saito. Dopo queste brevi parentesi il 19 settembre 2010 fece il proprio debutto come lanciatore finale contro i New York Mets. Chiuse la sua prima stagione da professionista con 4 vittorie e nessuna sconfitta, 0.44 di ERA, una salvezza nell'unica opportunit\u00e0 e .125 alla battuta contro di lui in 21 partite (20.2 inning).\nIl 3 giugno 2011, Kimbrel stabil\u00ec contro i New York Mets il record di salvezze per un giocatore dei Braves prima della pausa per l'All-Star Game. Oltre a questo primato, divenne il giocatore rookie dei Braves pi\u00f9 veloce a superare quota 100 strikout, in 59 inning (il precedente record era fissato a 70 inning). Il 5 luglio raggiunse quota 26 salvezze raggiungendo il precedente record per un rookie della Major League in salvezze prima della pausa per l'All-Star Game. Il 22 luglio 2011 contro i Cincinnati Reds stabil\u00ec il record di salvezze stagionali per un rookie dei Braves (31). Il 9 agosto raggiunse il primato di salvezze per un rookie della National League (36), superandolo la settimana dopo (17 agosto). Il 23 agosto raggiunse il record di salvezze per un rookie della Major League di Neftali Feliz (40) e poi lo super\u00f2 il otto giorni. Termin\u00f2 la stagione con 4 vittorie e 3 sconfitte, 2.10 di ERA, 46 salvezze (leader della National League) su 54 opportunit\u00e0 e .178 alla battuta contro di lui in 79 partite (secondo della NL) e 77 inning. A fine anno gli fu rinnovato il contratto per un valore di 419.000 dollari.\nNel 2012 firm\u00f2 un rinnovo del valore di 590.000 dollari. Chiuse con 3 vittorie e una sconfitta, 1.01 di ERA, 42 salvezze (leader della NL) su 45 opportunit\u00e0 e . 126 alla battuta contro di lui in 63 partite (62.2 inning). Nel 2013 firm\u00f2 per 655.000 dollari, terminando con 4 vittorie e 3 sconfitte, 1.21 di ERA, 50 salvezze (ancora leader nella NL) su 54 opportunit\u00e0 e .166 alla battuta contro di lui in 68 partite (67 inning).\nIl 16 febbraio 2014 firm\u00f2 un rinnovo quadriennale per un valore totale di 40 milioni di dollari (pi\u00f9 un milione di bonus alla firma), pi\u00f9 un anno opzionale scelto dei Braves, per 13 milioni di dollari.\nSan Diego Padres.\nIl 5 aprile 2015, i Braves scambiarono Kimbrel, assieme a Melvin Upton Jr., con i San Diego Padres in cambio di Carlos Quentin, Cameron Maybin, il prospetto Matt Wisler, Jordan Paroubeck e la 41\u00aa scelta assoluta del draft MLB 2015.\nBoston Red Sox.\nIl 13 novembre 2015, i Padres scambiarono Kimbrel con i Boston Red Sox in cambio di Manuel Margot, Javier Guerra, Carlos Asuaje e Logan Allen.\nChicago Cubs.\nIl 7 giugno 2019, Kimbrel ha firmato un contratto di 3 anni del valore di 43 milioni di dollari con i Chicago Cubs.\nChicago White Sox.\nIl 30 luglio 2021, i Cubs scambiarono Kimbrel con i Chicago White Sox per Nick Madrigal e Codi Heuer.\nNazionale.\nCon la nazionale statunitense, Kimbrel disput\u00f2 il World Baseball Classic 2013."}
{"id": "4006747", "revid": "46931", "url": "https://it.wikipedia.org/wiki?curid=4006747", "title": "The Andros Targets", "text": ""}
{"id": "4006748", "revid": "1305772", "url": "https://it.wikipedia.org/wiki?curid=4006748", "title": "Il Vascello de Gama", "text": "Il vascello de gama \u00e8 un'opera in un prologo e tre atti di Saverio Mercadante, su libretto di Salvatore Cammarano. La prima rappresentazione ebbe luogo al Teatro San Carlo di Napoli il 6 marzo 1845.\nGli interpreti della prima rappresentazione furono:\nTrama.\nL'avvenimento ha luogo: il prologo nei mari che circondano il Portogallo, nel 1565; il primo atto a Coimbra, nel 1580; il secondo e terzo atto nell'\"Oceano Atlantico\", ancora nel 1580.\nPrologo.\n\"La nave africana.\"\nAtto I.\n\"L'imbarco.\"\nAtto II.\n\"Il naufragio.\"\nAtto III.\n\"La zattera.\""}
{"id": "4006750", "revid": "1915706", "url": "https://it.wikipedia.org/wiki?curid=4006750", "title": "Acido tellurico", "text": "L'acido tellurico \u00e8 un acido esaprotico debole di formula chimica Te(OH)6 formante sali detti tellurati. Si presenta come un solido cristallino bianco a struttura ottaedrica, che si mantiene anche in soluzione acquosa. Ha due forme cristalline: romboedrica e monoclina, in cui la forma ottaedrica del complesso Te(OH)6 si mantiene.\nSintesi.\nL'acido tellurico si forma per ossidazione di tellurio o diossido di tellurio con un agente ossidante, come perossido di idrogeno, triossido di cromo o perossido di sodio\nLa cristallizzazione dell'acido tellurico in soluzione acquosa a temperature inferiori a 10 \u00b0C produce Te(OH)6\u00b74H2O:. L'acido riduce per\u00f2 l'idrogeno dell'acqua in cui \u00e8 contenuto, anche se la reazione \u00e8 molto lenta.\nPropriet\u00e0.\nL'acido anidro \u00e8 stabile in aria fino a 100 \u00b0C, ma al di sopra di questa temperatura si disidrata per formare acido polimetatellurico, una polvere bianca igroscopica (con una compostizione approssimativa H2TeO4)10) ed acido allotellurico, una sostanza dalla struttura ancora sconosciuta (e composizione approssimativa H2TeO4)3(H2O)4).\nI sali tipici dell'acido tellurico contengono gli anioni [Te(O)(OH)5]- e [Te(O)2(OH)4]2-; la presenza dello ione tellurio TeO42- \u00e8 confermata dalla struttura di Rb6[TeO5][TeO4].\nRiscaldando l'acido tellurico oltre i 300 \u00b0C, si produce l'\u03b1-triossido di tellurio (\u03b1-TeO3).\nLa reazione con il diazometano produce l'esametil estere, Te(OCH3)6."}
{"id": "4006751", "revid": "481666", "url": "https://it.wikipedia.org/wiki?curid=4006751", "title": "Sascha Kolowrat-Krakowski", "text": ""}
{"id": "4006752", "revid": "1226", "url": "https://it.wikipedia.org/wiki?curid=4006752", "title": "Missione Apocalisse", "text": ""}
{"id": "4006753", "revid": "2077074", "url": "https://it.wikipedia.org/wiki?curid=4006753", "title": "Leonora (Mercadante)", "text": "Leonora \u00e8 un'opera in quattro atti di Saverio Mercadante, su libretto di Marco D'Arienzo. La prima rappresentazione ebbe luogo al Teatro Nuovo di Napoli il 5 dicembre 1844.\nGli interpreti della prima rappresentazione furono:\nDirettore era Andrea Baly.\nTrama.\nIl fatto avviene in Prussia nel 1752. Leonora, figlia di un medico, si innamora ricambiata di Guglielmo, figlio del feudatario, ma il padre di lui \u00e8 contrario alle nozze. Guglielmo va in guerra per sfuggire al conflitto col padre e mostrargli il suo coraggio e rimane ferito. Credendolo morto Leonora impazzisce, tanto da non riconoscerlo al suo ritorno. Di fronte a questo enorme dolore di Leonora il padre di Guglielmo si muove a piet\u00e0 e una volta che lei rinsavisce, grazie alle affettuose cure ricevute, benedice l'unione degli innamorati."}
{"id": "4006755", "revid": "196390", "url": "https://it.wikipedia.org/wiki?curid=4006755", "title": "3 supermen a Tokyo", "text": ""}
{"id": "4006756", "revid": "38120", "url": "https://it.wikipedia.org/wiki?curid=4006756", "title": "Tomb Raider (disambigua)", "text": ""}
{"id": "4006757", "revid": "1714743", "url": "https://it.wikipedia.org/wiki?curid=4006757", "title": "Zaira (Mercadante)", "text": "Zaira \u00e8 un'opera in due atti di Saverio Mercadante, su libretto di Felice Romani. La prima rappresentazione ebbe luogo al Teatro San Carlo di Napoli il 31 agosto 1831 e l'opera ebbe \u00abpiuttosto buona accoglienza\u00bb.\nGli interpreti della prima rappresentazione furono:\nIl direttore era Nicola Festa. La scenografia era di Leopoldo Galluzzi e Nicola Pellandi.\nIl libretto \u00e8 lo stesso utilizzato per la Zaira di Vincenzo Bellini del 1829, con variazioni per adattarlo alla compagnia.\nTrama.\nLa scena \u00e8 in Gerusalemme."}
{"id": "4006758", "revid": "287204", "url": "https://it.wikipedia.org/wiki?curid=4006758", "title": "La testa di bronzo", "text": "La testa di bronzo ossia La capanna solitaria \u00e8 un'opera in due atti di Saverio Mercadante, su libretto di Felice Romani. La prima rappresentazione ebbe luogo al Teatro del barone di Lisbona il 3 dicembre 1827. L'opera piacque.\nGli interpreti della prima rappresentazione furono:\nLo stesso libretto era stato usato per un'opera di Carlo Evasio Soliva, rappresentata al Teatro alla Scala di Milano il 3 settembre 1816.\nNel 1842 avviene la prima con successo al Teatro alla Scala di Milano diretta da Eugenio Cavallini.\nTrama.\nLa scena \u00e8 parte nel palazzo di Adolfo in Presburgo, parte nelle vicinanze di Heilsbrunn in riva al Danubio.\nAtto I.\nFervono i preparativi per le nozze tra Adolfo e Floresca, che in realt\u00e0 \u00e8 sposata segretamente con il capitano Federico. Nell'introduzione i Giardinieri addobbano una sala con delle ghirlande e il servo di corte Tollo \u00e8 preoccupato perch\u00e9 non tutto \u00e8 in ordine, inoltre tenta di insegnare, con scarso successo, una serenata comica per Floresca. Uno squillo di trombe annuncia l'ingresso del principe Adolfo accompagnato da Ermanno che cerca di dissuaderlo dal sposarsi con Floresca, ricordandogli di un antico amore con una certa Elisa dalla quale aveva forse avuto un figlio. Nella scena successiva Ermanno parla con Riccarso, un ufficiale delle guardie e gli spiega come voglia evitare il matrimonio tra il Principe e Floresca. \nEntra in scena Floresca (cavatina \"\"A cos\u00ec tenere prove d'amore)\" che mostra il suo scontento per l'imminente matrimonio fino a quando giunge Tollo con il coro che tentano di intonare la serenata ottenendo un risultato comico. Giunge quindi Ermanno che spiega a Floresca che ha predisposto la fuga per Federico la sera stessa, allora la fanciulla chiede di poterlo vedere: Ermanno mette in bocca a una testa di bronzo una chiave, la gira, e dal trabocchetto viene fuori Federico (fatto nascondere in anticipo da Ermanno stesso). I tre personaggi iniziano con un terzetto che si conclude, allo squillare delle trombe, con un addio.\nLa scena \u00e8 vuota ed vi fa ingresso Tollo, intento a spazzare le teste di bronzo fino a quando, per errore, gira la chiave e dal trabocchetto viene fuori Federico dando vita al duetto \"Taci, o ch'io t'ammazzo.\" Arrivano nella scena altre persone quindi Federico prende il mantello di Tollo, lo fa entrare nel nascondiglio e scappa.\nNella scena successiva il coro innegia il principe Adolfo, che durante il recitativo corteggia Floresca. Un rumore proveniente dal trabocchetto scombussola la situazione, ed \u00e8 ci\u00f2 che d\u00e0 inizio al finale del primo atto. Adolfo indaga mentre gli altri temono che il principe possa scoprire il loro piano; Ermanno, l'unico a conoscere il trabocchetto viene attancato da Adolfo e nella stretta conclusiva \"Questo giorno di sciagura!\" non resta che riflettere su quanto si avvenuto in quel giorno.\nAtto II.\nI giardinieri e Tollo si recano vicino ad una capanna mentre cercano Federico, sul quale \u00e8 posta una taglia.Tollo parla con Anna sua zia, alla quale chiede ospit\u00e0lit\u00e0 dopo l'inizio di una tempesta. Giunge Federico che cerca di scacciare le smanie che lo attanagliano \"(Cessate, oh dio, cessate)\"; inizialmente vuole entrare nella capnna, ma capisce che si parla di lui al suo interno e quindi rimane fuori. Escono i giardinieri e Tollo che vede Federico e lo consegna ai compagni. Sopraggiunge per\u00f2 Floresca che travestita da capitano salva l'amato. Successivamente si rivela e dal duetto nasce un terzetto con l'arrivo di Ermanno che aveva predisposto un battello per attraversare il Danubio. I piani vengono scombussolati dall'arrivo di Adolfo che dopo aver riconosciuto Floresca, ancora in abiti virili, arresta Federico.\nNella scena rimangono soli Tollo e Anna, la quale gli rivela di aver riconosciuto in Federico un trovatello che tempo addietro aveva allattato. Dal recitativo di Riccardo si annuncia che Federico \u00e8 stato condannato a morte.\nInizia un quintetto \"(Lasciatemi!)\" e le richieste di clemenza verso Federico non sono accolte, fino a quando Eramanno non rivela ad Adolfo che il condannato \u00e8 in realt\u00e0 suo figlio, avuto da Elisa. Ormai \u00e8 troppo tardi: una scarica di moschetti annuncia la morte di Federico. Floresca ha un mancamento e dopo essersi risvegliata nell'aria \"(Dove son?)\" piange la morte del consorte, ma viene interrotta da grida di gioia. Riccardo, informato da Ermanno, aveva fatto caricare a salve i fucili. \nTermina cos\u00ec l'opera con il coro \"Di lieti suonino!\"\nOrganico orchestrale.\nLa partiura di Saverio Mercadante prevede:"}
{"id": "4006761", "revid": "110157", "url": "https://it.wikipedia.org/wiki?curid=4006761", "title": "Le due illustri rivali", "text": "Le due illustri rivali \u00e8 un'opera in tre atti di Saverio Mercadante, su libretto di Gaetano Rossi. La prima rappresentazione ebbe luogo al Teatro la Fenice di Venezia il 10 marzo 1838.\nGli interpreti della prima rappresentazione furono:\nIl direttore era Gaetano Mares, maestro al cembalo e del coro era Luigi Carcano. La scenografia era di Francesco Bagnara.\nTrama.\nL'azione \u00e8 in Pamplona."}
{"id": "4006762", "revid": "767487", "url": "https://it.wikipedia.org/wiki?curid=4006762", "title": "8AM", "text": "8AM \u00e8 il secondo maxi singolo della band giapponese Coldrain, pubblicato il 5 gennaio 2009 sotto l'etichetta VAP. \"8AM\", di cui \u00e8 stato anche realizzato un video musicale, \u00e8 stata utilizzata come canzone di chiusura nell'anime \"Hajime no Ippo\".\nVideo musicale.\nIl video ufficiale realizzato per \"8AM\" \u00e8 stato pubblicato l'8 aprile 2009. Il video inizia con la visuale di una radiosveglia posata sulla sabbia di un deserto che, partendo dalle 8:08, torna indietro sino a raggiungere le 8:00 in punto. Accanto al dispositivo si trova una ragazza vestita di nero riversa sul terreno, che si sveglia e lentamente si alza in piedi, portandosi dietro la radiosveglia, mentre i Coldrain suonano il brano nel medesimo deserto.\nTracce.\nTesti di Masato. Musiche di Masato e Y.K.C, eccetto dove indicato."}
{"id": "4006763", "revid": "767487", "url": "https://it.wikipedia.org/wiki?curid=4006763", "title": "Simon ben Zoma", "text": "Non divenne rabbino, ma rimase al livello di \"allievo\", come Simeon ben Azzai, ed \u00e8 spesso menzionato con quest'ultimo quale rinomato rappresentante di tale classe. Inoltre, come Ben Azzai, sembra esser appartenuto alla cerchia pi\u00f9 ristretta dei discepoli di Joshua ben Hananiah, e si narra di una polemica halakhica tra di loro, in cui Ben Zoma fu il vincitore.\nContemplazioni.\nL'erudizione di Ben Zoma nella Halakhah divenne proverbiale, infatti si diceva, \"Chi vede Ben Zoma in sogno si \u00e8 assicurato una cultura\". Era tuttavia noto come interprete delle Scritture ebraiche, cosicch\u00e9 si affermava, \"Con Ben Zoma abbiamo perso l'ultimo degli esegeti\" (\"darshanim\"). Ci\u00f2 nonostante si conservano solo alcuni dei suoi detti esegetici. Il pi\u00f9 noto di questi \u00e8 la sua interpretazione della frase \"ti ricorderai il giorno in cui sei uscito dal paese d'Egitto\" (Deuteronomio ), per provare che la recitazione del passo biblico che si riferisce all'Esodo (Numeri ) \u00e8 obbligatorio per la preghiera serale e anche per preghiera mattutina. Questa interpretazione, citata con lode da Eleazar ben Azariah, ha trovato posto nella Haggadah della notte di Pesach. In un'interpretazione halakhica, Ben Zoma spiega la parola \"na\u1e33i\" (pulito/puro) in Esodo facendo riferimento all'uso della parola nella vita quotidiana.\nIl soggetto principale della ricerca esegetica di Ben Zoma si concentrava sul primo capitolo della Torah, il Libro della Genesi. Una delle sue questioni, con la quale Simon esaminava criticamente la frase \"Dio fece\" (Genesi ), \u00e8 stata tramandata dagli haggadisti giudei (sebbene senza risposta), col commento \"Questo \u00e8 uno dei passi biblici con cui Ben Zoma ha creato scalpore in tutto il mondo\". Una interpretazione del secondo verso dello stesso capitolo, \u00e8 stata tramandata da una tradizione tannaitica, insieme al seguente aneddoto: Joshua ben Hananiah un giorno stava camminando, quando incontr\u00f2 Ben Zoma, che stava per passarlo senza salutare. Allora Joshua gli chiese: \"Da dove vieni e dove vai, Ben Zoma?\" L'altro rispose: \"Ero sovrappensiero sul racconto della Creazione\". Poi gli spieg\u00f2 la sua interpretazione della Genesi . Pi\u00f9 tardi, quando ne parl\u00f2 ai suoi discepoli, Joshua disse \"Ben Zoma \u00e8 fuori\" (cfr Pardes e Shekhinah), intendendo che Ben Zoma aveva oltrepassato i limiti della ricerca permessa.\nInfatti, Ben Zoma fu uno dei quattro saggi che entrarono nel \"giardino\" della conoscenza esoterica (cfr. anche Ben Azzai). Di lui si diceva che avesse conosciuto i segreti del giardino e fosse stato colpito da aberrazione mentale I discepoli di Rabbi Akiva applicarono alle illimitate speculazioni teosofiche, per i quali Ben Zoma ebbe a soffrire, le parole di Proverbi : \"Hai trovato il miele? Mangiane quanto ti basta, per non esserne nauseato e poi vomitarlo.\"\nInsegnamenti.\nAnche le poche frasi di Ben Zoma che sono giunte fino a noi, mostrano la profondit\u00e0 dei suoi pensieri come, ad esempio, le sue riflessioni nel vedere grandi folle di gente:\nDa notare anche le sue riflessioni sull'uomo come ospite di Dio in questo mondo:\nSignificativo anche il suo quadruplice motto, sul vero saggio, il vero ricco, il vero potente e il vero rispettato. Nelle parole di chiusura dell'Ecclesiaste, \"perch\u00e9 questo \u00e8 il tutto dell'uomo\" , Ben Zoma trova l'espressione del pensiero che l'uomo pio \u00e8 il coronamento e il fine del genere umano; tutta l'umanit\u00e0 (\"il mondo intero\") \u00e8 stata creata solo per servire colui che teme Dio e rispetta i Suoi comandamenti. Ben Zoma \u00e8 inoltre l'autore della bella frase: \"Se, nel pentimento, ti sei svergognato in questo mondo, non avrai bisogno di svergognarti davanti a Dio nel prossimo\".\nCitazioni.\nSimon ben Zoma \u00e8 particolarmente noto per queste frasi:\nRiferimenti.\nPer questa voce, la \"Jewish Encyclopedia\" cita la seguente bibliografia:\nCollegamenti esterni.\nQuesta voce incorpora informazioni estratte da una pubblicazione ora nel dominio pubblico: "}
{"id": "4006764", "revid": "1543377", "url": "https://it.wikipedia.org/wiki?curid=4006764", "title": "Materiale motore della Societ\u00e0 Nazionale Ferrovie e Tramvie", "text": "Questa pagina contiene una lista di tutti i gruppi di locomotive e automotrici che sono state immatricolate nel parco della Societ\u00e0 Nazionale Ferrovie e Tramvie dalla loro costituzione nel 1892 al loro scioglimento nel 1992."}
{"id": "4006768", "revid": "717966", "url": "https://it.wikipedia.org/wiki?curid=4006768", "title": "Shimon ben Zoma", "text": ""}
{"id": "4006770", "revid": "717966", "url": "https://it.wikipedia.org/wiki?curid=4006770", "title": "Simeon ben Zoma", "text": ""}
{"id": "4006772", "revid": "767487", "url": "https://it.wikipedia.org/wiki?curid=4006772", "title": "Fiction (Coldrain)", "text": "Fiction \u00e8 il primo maxi singolo della band giapponese Coldrain, pubblicato il 5 novembre 2009 sotto l'etichetta VAP.\nIl singolo.\nIl CD, anche grazie al video musicale di \"Fiction\" pubblicato il 29 ottobre 2008, ha dato una certa prima notoriet\u00e0 in Giappone alla band. \"Fiction\" \u00e8 stata successivamente inserita nell'album di debutto della band, \"Final Destination\"."}
{"id": "4006778", "revid": "473173", "url": "https://it.wikipedia.org/wiki?curid=4006778", "title": "ARTVA", "text": ""}
{"id": "4006781", "revid": "767487", "url": "https://it.wikipedia.org/wiki?curid=4006781", "title": "Der Millionenonkel", "text": "Der Millionenonkel \u00e8 un film muto del 1913 diretto da Hubert Marischka conosciuto in Austria anche con il titolo \"Der Verschwender\".\nProduzione.\nIl film fu prodotto dalla Sascha-Film del produttore austriaco Alexander Kolowrat che, oltre ad aver partecipato alla realizzazione del film come aiuto regista, appare nel cast interpretando il ruolo del produttore.\nLa pellicola venne girata nei Lime Grove Studios a Shepherd's Bush di Londra.\nDistribuzione.\nDistribuito dalla Sascha-Verleih, il film usc\u00ec nelle sale cinematografiche austriache il 10 settembre 1913. Venne usato anche il titolo alternativo \"Der Verschwender\"."}
{"id": "4006782", "revid": "241195", "url": "https://it.wikipedia.org/wiki?curid=4006782", "title": "Tricoteceni", "text": ""}
{"id": "4006786", "revid": "767487", "url": "https://it.wikipedia.org/wiki?curid=4006786", "title": "Hovhannes Goharyan", "text": ""}
{"id": "4006788", "revid": "461603", "url": "https://it.wikipedia.org/wiki?curid=4006788", "title": "Oganes Goarjan", "text": ""}
{"id": "4006790", "revid": "298229", "url": "https://it.wikipedia.org/wiki?curid=4006790", "title": "Campionati africani di atletica leggera 1982", "text": "I Campionati africani di atletica leggera 1982 sono stati la 2\u00aa edizione dei Campionati africani di atletica leggera. La manifestazione si \u00e8 svolta dal 25 al 28 agosto presso lo Stadio Internazionale del Cairo, in Egitto."}
{"id": "4006806", "revid": "1442080", "url": "https://it.wikipedia.org/wiki?curid=4006806", "title": "ITF Women's Circuit San Antonio 1998 - Singolare", "text": "Il tabellone singolare dell'ITF Women's Circuit San Antonio 1998, torneo di tennis che faceva parte del circuito ITF Women's Circuit nell'ambito dell'ITF Women's Circuit 1998, \u00e8 stato vinto da Andrea \u0160ebov\u00e1. In finale ha sconfitto Mashona Washington (tds n. 2) con il punteggio di 7-5, 6-1."}
{"id": "4006811", "revid": "184755", "url": "https://it.wikipedia.org/wiki?curid=4006811", "title": "Gran Premio Industria e Commercio di Prato 2011", "text": "Il Gran Premio Industria e Commercio di Prato 2011, sessantaseiesima edizione della corsa e valida come evento dell'UCI Europe Tour 2011, si svolse il 18 settembre 2011, per un percorso totale di 178,6\u00a0km. Fu vinto dallo slovacco Peter Sagan che giunse al traguardo con il tempo di 4h09'43\" alla media di 42,91\u00a0km/h.\nPartenza con 128 ciclisti, dei quali 70 portarono a termine il percorso."}
{"id": "4006816", "revid": "712828", "url": "https://it.wikipedia.org/wiki?curid=4006816", "title": "W.I.T.C.H. (manga)", "text": ""}
{"id": "4006826", "revid": "2173588", "url": "https://it.wikipedia.org/wiki?curid=4006826", "title": "Acido telluroso", "text": "L'acido telluroso \u00e8 un composto inorganico con formula chimica H2TeO3 la quale si pu\u00f2 scrivere, in modo alternativo, come (HO)2TeO. \u00c8 un ossiacido del tellurio (IV).\nProduzione.\nIn linea di principio, l'acido telluroso si forma per idrolisi del diossido di tellurio. La base coniugata \u00e8 ben nota nella forma di numerosi sali come l'acido potassio tellurito KHTeO3.\nL'acido telluroso si forma anche per l'idrolisi, piuttosto rapida, del tetrafluoruro di tellurio (TeF4).\nPropriet\u00e0.\n\u00c8 un acido molto debole, insolubile in acqua e appare come un cristallo bianco.\nContrariamente all'acido selenioso, un composto analogo, l'acido telluroso \u00e8 solo metastabile.\nNumerosi sali di tullerito contengono lo ione TeO32-; l'ossidazione di questi ioni in soluzione acquosa con perossido di idrogeno, produce lo ione tullerato. \u00c8 spesso preparato in soluzione acquose dove attua come acido debole.\nSi decompone con un leggero riscaldamento (circa 40 \u00b0C) secondo la reazione:\ned \u00e8 un forte ossidante, per esempio nella reazione con acido cloridrico:"}
{"id": "4006829", "revid": "203463", "url": "https://it.wikipedia.org/wiki?curid=4006829", "title": "Karel Mokr\u00fd", "text": "Ottenne il titolo di Grande Maestro nel 1984, all'et\u00e0 di 25 anni.\nTra i suoi migliori risultati:\nHa partecipato a sei edizioni delle Olimpiadi degli scacchi dal 1984 al 1996, con il risultato complessivo di +28 -13 =22 (62 %).\nDal 1991 gestisce un negozio di letteratura scacchistica, prima a Bratislava e dal 1993 nella sua citt\u00e0 natale di Prost\u011bjov.\nIl suo attuale Elo FIDE \u00e8 di 2420 punti."}
{"id": "4006830", "revid": "287204", "url": "https://it.wikipedia.org/wiki?curid=4006830", "title": "Polanica Zdroj", "text": ""}
{"id": "4006837", "revid": "2091899", "url": "https://it.wikipedia.org/wiki?curid=4006837", "title": "Monastero di Katarovank", "text": "Katarovank \u00e8 un monastero della repubblica di Artsakh (gi\u00e0 denominata \"repubblica del Nagorno Karabakh\"), situato nella regione di Hadrut, fondato nel IV secolo e completato nel XVII secolo.\nStoria.\nLo storico armeno del V secolo Pavstos Buzand, autore della \"Storia di Armenia\" in sei volumi, descrive Katarovank come un grande monastero costruito sulla cima del monte Dizapait. Buzand menziona il monastero nel contesto della sua storia riguardo all'invasione dell'Armenia ad opera dei Massageti e degli Unni nel 335. Questi ultimi distrussero il monastero.\nCondizioni attuali.\nL'attuale impianto \u00e8 quello del XVII secolo con una basilica a navata unica costruita con blocchi di tufo; un lato della cappella si trova interrato mentre l'altro \u00e8 costruito sulla nuda roccia. Nei pressi si trovano alcuni khachkar.\nDal monastero si gode un panorama unico verso il Nagorno Karabakh del sud fino al fiume Aras."}
{"id": "4006846", "revid": "104485", "url": "https://it.wikipedia.org/wiki?curid=4006846", "title": "Dj Giuseppe", "text": ""}
{"id": "4006854", "revid": "986213", "url": "https://it.wikipedia.org/wiki?curid=4006854", "title": "Conclave del 1458", "text": "Il conclave del 1458 (dal 16 al 19 agosto 1458) venne convocato a seguito della morte di papa Callisto III e si concluse con l'elezione di papa Pio II.\nSituazione generale.\nPapa Callisto III, primo della famiglia Borgia, mor\u00ec il 6 agosto 1458. Fu duramente criticato per il suo nepotismo e per la devozione nei confronti dei suoi compatrioti in Catalogna, molto impopolari tra la popolazione romana.\nDopo la morte del papa scoppi\u00f2 una rivolta che mise in fuga da Roma alcuni suoi partigiani.\nLe preoccupazioni per questo conclave furono accese dalla rapida nascita dell'effettivo potere e dell'influenza della monarchia francese negli ultimi anni della Guerra dei Cent'anni, che s'era tra l'altro conclusa con la vittoria francese. I principali stati italiani, il Regno di Napoli, la Repubblica di Genova e il Ducato di Milano, temettero una rinascita dell'interesse francese nei confronti della politica italiana e tentarono di prevenire l'elezione a pontefice di un candidato francese. Il candidato ufficiale dei milanesi fu il cardinale Domenico Capranica. La campagna per la sua elezione nel periodo preconclave fu davvero proficua che sembrava scontato che sarebbe diventato papa.\nIl cardinal Capranica mor\u00ec improvvisamente il 14 agosto 1458, due giorni prima l'inizio del conclave, lasciando la sua parte politica in una grande confusione. Ottone de Carretto, ambasciatore di Milano a Roma, prese la rapida decisione di supportare il cardinale Enea Piccolomini e convinse il cardinale Latino Orsini, uno dei cardinali pi\u00f9 influenti, a sostenerlo in quest'azione. Il candidato principale della parte pro-francese era il cardinale d'Estouteville. Furono considerati papabili anche Bessarion, Torquemada e Calandrini.\nDiciotto cardinali entrarono in Vaticano il 16 agosto. Inizialmente essi sottoscrissero la capitolazione del conclave, che obbligava l'eletto a continuare la crociata contro l'Impero Ottomano e a dare maggiore benessere ai cardinali pi\u00f9 poveri.\nGli scrutini e l'elezione.\nIl primo scrutinio ebbe luogo il 18 agosto. I cardinali Piccolomini e Calandrini ricevettero cinque voti ciascuno, mentre nessuno degli altri ne ottenne pi\u00f9 di tre. A questo punto il cardinale francese d'Estouteville cominci\u00f2 l'intensiva campagna per la sua autocandidatura. Egli promise l'ufficio di Vice Cancelliere al cardinale di Avignone e altri tributi ai cardinali greci. Nel pomeriggio del 18 agosto era certo che avrebbe ricevuto almeno sette voti l'indomani mattina. Ma l'opposizione italiana allo stesso modo non perse tempo. Durante la notte il cardinale Pietro Barbo chiam\u00f2 insieme tutti gli altri cardinali italiani eccetto Prospero Colonna, propose loro colui che, tra loro, era pi\u00f9 idoneo a ottenere la maggioranza dei due terzi richiesta, il cardinale Piccolomini, e che avrebbero dovuto votarlo il giorno successivo.\nI risultati del secondo ballottaggio la mattina del 19 agosto furono una deludente sorpresa per il cardinal d'Estouteville. Egli ricevette solo sei voti da de Co\u00ebtivy, Colonna, Bessarion, Fieschi, Torquemada e Castiglione. Il cardinal Piccolomini ottenne nove voti da Barbo, Orsini, Calandrini, Isidoro di Kiev, de Mella, de La Cerda, Jaime de Potual, del Mila y Borja e quello di d'Estouteville, che esit\u00f2 nel votare per se stesso ma, alla luce di questo dato, certamente non dovette considerare Piccolomini come un serio rivale. I voti di Rodrigo Borgia, Giacomo Tebaldi e di Enea Piccolomini andarono ad altri candidati.\nDopo l'annuncio dei risultati, il cardinale diacono apr\u00ec l'abituale procedura dell\"'accessus\". Ci fu un lungo silenzio rotto da Rodrigo Borgia che cambi\u00f2 il suo voto per Piccolomini, poi i partigiani di d'Estouteville fecero un tentativo di aggiornare la seduta ma anche il cardinal Tebaldi cambi\u00f2 il suo voto per Piccolomini, che aveva bisogno solo di un altro voto per l'elezione. A quel punto il cardinal Colonna si alz\u00f2 e, prima che qualcuno potesse fermarlo, grid\u00f2: \"Anche io voto per il cardinal di Siena e lo elevo a papa\". Il resto dei seguaci del cardinale di Rouen non poterono far nulla se non cambiare il proprio voto. Pochi minuti pi\u00f9 tardi il cardinal Bessarion si congratul\u00f2 con Piccolomini per la sua unanime elezione al papato.\nIl cardinale Enea Silvio Piccolomini accett\u00f2 la sua elezione e prese il nome di Pio II. Il 3 settembre 1458 fu solennemente coronato nella Basilica Vaticana dal cardinale Prospero Colonna, protodiacono di San Giorgio in Velabro."}
{"id": "4006858", "revid": "300067", "url": "https://it.wikipedia.org/wiki?curid=4006858", "title": "Leslie Myrthil", "text": ""}
{"id": "4006863", "revid": "767487", "url": "https://it.wikipedia.org/wiki?curid=4006863", "title": "The Road (Mike + The Mechanics)", "text": "The Road \u00e8 il settimo album in studio del gruppo musicale britannico Mike + The Mechanics, pubblicato nel 2011 dalla Sony Music.\nIl disco.\nL'album segna il ritorno di Mike Rutherford dopo diversi anni di assenza dal panorama discografico, in cui si avvale della collaborazione di Andrew Roachford e Tim Howar che, oltre a firmare i testi dell'album, danno anche la loro voce."}
{"id": "4006866", "revid": "155634", "url": "https://it.wikipedia.org/wiki?curid=4006866", "title": "Naoto It\u014d", "text": "Biografia.\n, in Coppa del Mondo esord\u00ec il 14 dicembre 1991 nella sua citt\u00e0 natale e ottenne l'unico podio in carriera il 5 febbraio 1995 a Falun (3\u00b0). Non partecip\u00f2 n\u00e9 a rassegne olimpiche n\u00e9 iridate."}
{"id": "4006867", "revid": "287204", "url": "https://it.wikipedia.org/wiki?curid=4006867", "title": "Naoto Ito", "text": ""}
{"id": "4006872", "revid": "110157", "url": "https://it.wikipedia.org/wiki?curid=4006872", "title": "Teatrino di corte (Napoli)", "text": "Il teatrino di corte \u00e8 un teatro di Napoli, ubicato all'interno del Palazzo Reale.\nStoria.\nDurante la costruzione del palazzo la sala venne utilizzata come Sala Regia, nella quale si tenevano ricevimenti e spettacoli: questa aveva decorazioni pittoriche di poco conto. Fu in occasione del matrimonio tra Ferdinando I delle Due Sicilie e Maria Carolina d'Asburgo-Lorena che nel 1768, su disegno dell'architetto Ferdinando Fuga, venne realizzato il teatrino di corte. Venne inaugurato con una \"Serenata\" di Giovanni Battista Bassi su musiche di Giovanni Paisiello: nel corso degli anni a seguire, soprattutto nel periodo compreso tra il 1768 e il 1776, ospit\u00f2 commedie di Domenico Cimarosa e opere buffe dello stesso Paisiello e Niccol\u00f2 Piccinni. Nel 1799 al suo interno fu proclamata la Repubblica napoletana. Venne poco utilizzato durante il XIX secolo.\nA seguito dei bombardamenti inflitti dalla seconda guerra mondiale, il teatrino sub\u00ec notevoli danni, tant'\u00e8 che una bomba provoc\u00f2 lo sfondamento del soffitto nel 1943, oltre alla rovina delle decorazioni, soprattutto quando gli alleati lo utilizzarono come sala cinematografica: lavori di restauro si ebbero tra il 1950 e il 1954; altri restauri si sono avuti negli anni 2000, con la conclusione e la riapertura nel 2012.\nDescrizione.\nLa sala si presenta dalla forma rettangolare, con balconata nella zona mediana e palchetto reale opposto al palco. Le decorazioni sono in stucco bianco e oro con delle lesene, che, su tre lati, inquadrano delle nicchie con all'interno statue in cartapesta gessata realizzate da Angelo Viva e raffiguranti \"Minerva\", \"Mercurio\", \"Apollo\" e le nove \"Muse\".\nIl soffitto era originariamente affrescato con opere di Antonio Dominici e Crescenzio La Gamba risalenti al 1768: tali decorazioni andarono perdute durante la seconda guerra mondiale e rifatte negli anni 1950, seguendo gli stessi temi degli originali: al centro si trova \"Nozze di Poseidone e Anfitrite\", di Francesco Galante, mentre ai lati \"Allegorie\" di Alberto Chiancone e \"Paesaggi\" di Vincenzo Ciardo e Antonio Bresciani. Originale, del XVIII secolo, \u00e8 il palco reale, in cartapesta, mentre il palcoscenico \u00e8 stato rifatto nei lavori postbellici: questo \u00e8 sormontato dallo stemma di casa Savoia, che ha sostituito il precedente dei Borbone. La sala ha una capienza di 400 posti."}
{"id": "4006880", "revid": "729019", "url": "https://it.wikipedia.org/wiki?curid=4006880", "title": "Coppa del Mondo di salto con gli sci (specialit\u00e0)", "text": "La Coppa del Mondo di salto con gli sci (specialit\u00e0) \u00e8 stato un trofeo assegnato annualmente dalla Federazione Internazionale Sci (FIS), dalla stagione 1995-1996 alla stagione 1999-2000, allo sciatore che aveva ottenuto il punteggio complessivo pi\u00f9 alto nelle gare di salto con gli sci (escludendo dunque quelle di volo con gli sci) del circuito della Coppa del Mondo di salto con gli sci. Al vincitore veniva consegnata una coppa di cristallo uguale in tutto, fuorch\u00e9 nelle minori dimensioni, a quella che va al vincitore della classifica generale."}
{"id": "4006882", "revid": "1924342", "url": "https://it.wikipedia.org/wiki?curid=4006882", "title": "My Kind of Love", "text": "My Kind of Love \u00e8 un brano musicale della cantante scozzese Emeli Sand\u00e9, pubblicato come quarto singolo estratto dall'album \"Our Version of Events\" nel giugno 2012.\nVideo musicale.\nIl video musicale per accompagnare l'uscita di \"My Kind of Love\" \u00e8 stato diffuso su YouTube il 20 aprile 2012. In esso, compare l'attrice inglese Laya Lewis."}
{"id": "4006885", "revid": "767487", "url": "https://it.wikipedia.org/wiki?curid=4006885", "title": "Kaarel Eenpalu", "text": "Fu il tredicesimo Anziano Capo di Stato dell'Estonia e anche un Primo ministro.\nFormazione.\nEenpalu studi\u00f2 al Ginnasio \"Hugo Treffner\" di Tartu. tra il 1909 e il 1914 frequent\u00f2 la facolt\u00e0 di Legge all'Universit\u00e0 di Tartu e successivamente consegu\u00ec la laurea all'scuola militare di Pavlovsk nel 1917.\nGiornalismo.\nDal 1910 al 1912 e nel 1915 fu membro del comitato editoriale del quotidiano Postimees a Tartu, nel 1918 divenne redattore del Postimees, e nel 1920 capo redattore del quotidiano \"Tallinna Teataja (Gazzetta di Tallinn)\", e nel 1924 capo redattore del giornale \"Kaja (l'Eco)\".\nPartecipazioni alle guerre.\nEenpalu partecip\u00f2 alla Prima guerra mondiale, come comandante battaglione nel \"Primo Reggimento di Artiglieria Estone\" nel 1917 e nel 1918.\nDurante la Guerra d'indipendenza estone nel 1918\u20131919, inizialmente comand\u00f2 il \"Battaglione degli Studenti\" di Tartu, e successivamente un battaglione nel \"Secondo Reggimento di Artiglieria Estone\".\nLa carriera politica.\nEenpalu fu un membro della Assemblea Costituente Estone (in estone: \"Asutav Kogu\", 1919-1920), membro dell'Assemblea Nazionale (Riigikogu) (1920-1937), membro della Camera dei Deputati (in estone:\"Riigivolikogu\", fino al 1938) e ricopr\u00ec una serie di alte cariche governative nel nuovo stato indipendente dell'Estonia.\nNel 1919 - 1920 fu Revisore generale dei conti dello Stato.\nNel 1920, 1921 - 1924 e 1924 - 1926 ricopr\u00ec la carica di Ministro dell'interno, e pu\u00f2 essere considerato un fondatore della Polizia di stato Estone. Dal 22 giugno 1926 al 19 luglio 1932 e dal 18 maggio 1933 al 29 agosto 1934 fu Presidente del III, IV, V Riigikogu.\nDal 19 luglio al 1\u00ba novembre del 1932 fu Anziano Capo di Stato, (in estone \"Riigivanem\"). Nel 1934 - 1938 egli fu nuovamente Ministro dell'interno, e nel 1938 - 1939 fu Primo ministro dell'Estonia.\nLa prigionia e la morte nei campi di sterminio sovietici.\nCon il Patto Molotov-Ribbentrop, nel 1940 sovietici occuparono militarmente l'Estonia. Eenpalu insieme alla maggioranza dei politici estoni, fu arrestato dai russi nel luglio del 1940 e conseguentemente deportato nei gulag siberiani in Urss. Mor\u00ec di fame e di intensi lavori forzati nel gennaio del 1942, presso un campo di prigionia a Kirov (Oblast' di Kirov), in Urss\nSua nipote Anne Eenpalu \u00e8 un'attuale giornalista e politica estone.\nOnorificenze.\n1927 \u2013 Ordine della Croce Rossa Estone I/II\n1930 \u2013 Ordine della Croce dell'Aquila I\n1935 \u2013 Ordine della Croce Rossa Estone I/I\n1938 \u2013 Ordine della Stella Bianca I\n1939 \u2013 Ordine dello Stemma Nazionale I"}
{"id": "4006892", "revid": "767487", "url": "https://it.wikipedia.org/wiki?curid=4006892", "title": "Mauro Piccoli", "text": "Carriera.\nCresciuto nelle giovanili del Basket Mestre, ha giocato in Serie A2 proprio con Mestre, squadra nella quale ha militato dal 1985 al 1988. Nel 1988-1989 milita in Serie A1 a Fabriano, con cui disputa 22 incontri. Nel 1989-1990 milita nella Felice Scandone Avellino."}
{"id": "4006894", "revid": "670021", "url": "https://it.wikipedia.org/wiki?curid=4006894", "title": "Alessandro Torlonia (1925)", "text": "Biografia.\nFiglio del senatore del Regno d'Italia Carlo Torlonia, nel 1947 divenne presidente della banca del Fucino.\nPrincipe assistente al Soglio pontificio, fu consigliere laico della Pontificia Commissione per lo Stato della Citt\u00e0 del Vaticano, il massimo organo di governo del Vaticano.\nFin dal 1875 il palazzo di famiglia di Via della Lungara a Roma aveva ospitato la Collezione Torlonia, il \u00abmuseo d'antica scultura\u00bb che P. E. Visconti nell'introduzione al Catalogo del 1880 aveva definito: \u00abUn immenso tesoro d'erudizione e d'arte\u00bb che \u00absi \u00e8 andato ammassando nel silenzio durante il corso di molti e molti anni\u00bb.\nNonostante la fama e l'importanza delle opere conservate, il museo non era aperto al pubblico; potevano accedere solo gli accademici che ne avessero fatto richiesta e gli iscritti nel cosiddetto Libro d'oro della nobilt\u00e0 italiana. Tale arcaica visione esclusivamente privatistica della fruizione dei beni culturali sarebbe durata anche dopo la nascita della Repubblica Italiana: nel 1947 Ranuccio Bianchi Bandinelli, allora Soprintendente di Roma e iscritto al Partito Comunista Italiano, prefer\u00ec visitare le sale del museo di nascosto, travestendosi da custode, piuttosto che dover sottostare alle condizioni imposte dalla propriet\u00e0.\nNel 1976 con l'espediente di una licenza per la riparazione del tetto del palazzo, circondato lo stabile con una fitta stuoia, il Torlonia trasform\u00f2 le 77 sale del Museo in 91 appartamenti abusivi. Secondo Antonio Cederna le 620 opere di quella che era la collezione privata di statuaria classica pi\u00f9 importante al mondo furono \u00abaccatastate l'una sull'altra come rifiuti di magazzino\u00bb.\nNel 1977 l'allora pretore di Roma Albamonte promuove un procedimento penale contro il principe Torlonia e sequestra prima il palazzo e poi la collezione. Mentre per l'abuso edilizio in s\u00e9 interviene la prescrizione all'inizio degli anni '80 e un'amnistia consente il dissequestro e la restituzione delle opere d'arte, per quanto riguarda il reato contro il patrimonio storico-artistico nel 1979 Alessandro Torlonia viene condannato definitivamente dalla Corte di Cassazione. Secondo la Corte: \u00abil trasferimento aveva comportato danni materiali e immateriali alla collezione\u00bb le cui opere erano conservate \u00abin locali angusti, insufficienti, pericolosi [...] stipate in maniera incredibile, addossate l\u2019una all'altra senza alcun riferimento storico o di omogeneit\u00e0\u00bb al punto da essere - si legge sempre nella Sentenza - \u00abdestinate a sicura morte dal punto di vista culturale\u00bb. \nTra il 2000 e il 2003, Walter Veltroni, allora sindaco di Roma, tent\u00f2 senza successo di risolvere il caso offrendo gli spazi necessari alla collezione per trasformarla in museo. La proposta fu respinta: per rendere fruibile al pubblico la Collezione, Alessandro Torlonia chiese in cambio il permesso di costruire un grande edificio sul terreno di una sua villa storica vincolata e un garage sotterraneo.\nPadre di quattro figli, Carlo, Paola, Francesca e Giulio, \u00e8 morto nel 2017 a Roma a 92 anni"}
{"id": "4006895", "revid": "1543377", "url": "https://it.wikipedia.org/wiki?curid=4006895", "title": "Cristina Gazzera", "text": "Biografia.\nDotata di una bella presenza, inizia la carriera dapprima come annunciatrice e poi come conduttrice televisiva nel 1976 a TeleStudio Torino, conducendo alcuni programmi come \"Quack Quao\" e \"Disco novit\u00e0\", con Gigi Vesigna; nello stesso periodo completa gli studi al Conservatorio Giuseppe Verdi di Torino, diplomandosi in composizione (Cristina suona il pianoforte e la chitarra), ed inizia a recitare in teatro con la compagnia di Carlo Campanini e Franco Barbero.\nViene notata da Erminio Macario, che la chiama per recitare e ballare nei suoi ultimi spettacoli prima della morte, tra cui il programma televisivo \"Buonasera con...Erminio Macario\": la Gazzera scrive insieme a Valerio Liboni (con cui si \u00e8 sposata poco tempo prima) la musica della sigla della trasmissione \"Ciao nonnino\", che riscuote molto successo entrando anche in hit-parade; \u00e8 inoltre autrice del lato B, \"Indovina indovinello\".\nSempre con Macario recita nella rivista \"Opl\u00e0, giochiamo insieme\", in cui \u00e8 una delle due soubrette; recita inoltre in \"L'impareggiabile monsieru Landru\", con Enrico Beruschi ed Ernst Thole, nella stagione 1980-1981.\nPer Mauro Macario, il figlio di Macario, scrive le canzoni \"Lolita\" e \"Signora d'argento\".\nNel 1980 conduce su Radiodue il programma serale \"Nottetempo\", e nel 1982 il quiz \"Subito quiz\", insieme a Graziella Porro; nello stesso periodo collabora come corista con lo \"Studio G7\" di Gualtiero Gatto, partecipando cos\u00ec alle registrazioni di alcuni dischi tra cui \"To Wilma G7\" di Wilma Goich, del 1981, e \"Windsurf\" di Edoardo Vianello, del 1982.\nSeparatasi da Liboni, continua la carriera in campo teatrale e musicale."}
{"id": "4006898", "revid": "125984180", "url": "https://it.wikipedia.org/wiki?curid=4006898", "title": "Complesso archeologico di Tamuli", "text": "Il complesso nuragico di Tam\u00f9li \u00e8 un importante sito archeologico risalente all'et\u00e0 del Bronzo medio (1500-1200 a.C.). \u00c8 situato ad una altezza di 720\u00a0m, sul declivio del monte Sant'Antonio, dove la catena del Marghine si congiunge con il Montiferru e fa parte del comune di Macomer, provincia di Nuoro, da cui dista circa 5 chilometri.\nIl sito era ben noto gi\u00e0 nella prima met\u00e0 dell'Ottocento grazie soprattutto alla descrizione che lo studioso gen. Alberto Della Marmora fece nel suo \"Voyage en Sardaigne\", pubblicato nel 1840. Nell'atlante allegato illustr\u00f2 compiutamente con numerosi disegni il nuraghe, due delle tre tombe dei giganti presenti, i betili ed alcuni conci presenti sul posto; molto ricca anche la documentazione fotografica pubblicata da Christian Zervos a Parigi, nel 1954.\nAl 1973 risale la prima campagna di scavi a cura di Ercole Contu e Renato Loria.\nIl complesso archeologico di Tamuli comprende una serie di sezioni diversificate quali un nuraghe, un villaggio e una necropoli.\nIl nuraghe ed il villaggio.\nIl nuraghe domina l'intera area dall'alto di uno sperone di roccia basaltica. \u00c8 un nuraghe a corridoio di tipo complesso, con torre centrale a pianta circolare e due torri laterali costruite sulla fronte, sfruttando la morfologia della roccia affiorante. Il mastio \u00e8 crollato all'interno e l'ingresso, che introduce in un corridoio ora a cielo aperto, si interrompe dopo circa tre metri a causa delle macerie. Recenti ipotesi suggeriscono che in realt\u00e0 la struttura sia da considerare un protonuraghe. \nAnche il bastione a causa dei crolli \u00e8 pressoch\u00e9 inaccessibile. Nel lobo sinistro \u00e8 possibile percorrere un corridoio che per\u00f2 si interrompe dopo circa sei metri.\nAi piedi del nuraghe sorge il villaggio (non ancora completamente portato alla luce) composto da almeno 15 capanne, a pianta circolare o ellittica, realizzate a secco con muri a doppio paramento, alcune delle quali ancora intatte e riutilizzate dai pastori come ricovero per il bestiame sino ad epoca recente.\nSia il nuraghe che il villaggio erano protetti da un antemurale costruito con grossi blocchi di trachite appena sbozzati.\nLa zona funeraria.\nA circa 150 metri dal villaggio \u00e8 presente la necropoli, composta da tre tombe dei giganti del tipo isodomo con pareti a filari e lastra di testata, una delle quali si ipotizza mai completata in quanto mancante di reperti ceramici o ossei, fatta eccezione per una moneta punica rinvenuta in prossimit\u00e0 dell'ingresso. Le altre due, meglio conservate, ripropongono la tipica pianta a forma taurina, con corpo tombale absidato, della lunghezza rispettivamente di 14,40 e 11,40\u00a0m e camera funeraria all'interno, ed esedra semicircolare circoscritta da una serie di ortostati di altezza digradante a partire da quello centrale. \nNell'area dell'esedra e tutt'intorno alle tombe sono presenti numerosi conci finemente martellinati e di varie forme e grandezza.\nIl particolare pi\u00f9 interessante di questa sepoltura sono sicuramente i sei b\u00e9tili (pietre antropomorfe figurate) disposti lungo il fianco di una tomba. Conosciuti localmente come \"sas perdas marmuradas\" sono dei monoliti ortostatici in basalto di forma conica molto ben lavorati. Tre di essi sono a superficie liscia mentre gli altri sono provvisti, nella parte superiore, di due bozze coniche mammillari, probabilmente a rappresentare le divinit\u00e0 maschili e femminili, tutrici dell'area funeraria da essi delimitata e segnata. L'altezza dei b\u00e9tili varia da 124 a 140\u00a0cm per la prima triade e da 95 a 108\u00a0cm per la seconda."}
{"id": "4006900", "revid": "599013", "url": "https://it.wikipedia.org/wiki?curid=4006900", "title": "Daniele Lucantoni", "text": "Carriera.\nHa giocato nel 1984-85 in Serie A2 con il Porto San Giorgio. Nel 1985-1986 \u00e8 alla Pallacanestro Trieste (229 minuti e 69 punti in Serie A1), nel 1987-1988 a Mestre e nel 1988-1989 torna a Porto San Giorgio. Ha successivamente giocato nella Sutor Montegranaro in Serie B1."}
{"id": "4006901", "revid": "256896", "url": "https://it.wikipedia.org/wiki?curid=4006901", "title": "Tamuli", "text": ""}
{"id": "4006908", "revid": "105611", "url": "https://it.wikipedia.org/wiki?curid=4006908", "title": "Gallerie del Monte Soratte", "text": ""}
{"id": "4006910", "revid": "348618", "url": "https://it.wikipedia.org/wiki?curid=4006910", "title": "Punta di Leppe", "text": "La Punta di Leppe (pron. fr. \"Lep\" - 3.305 - in francese Pointe de Leppe) \u00e8 una montagna della Catena Emilius-Tersiva nelle Alpi Graie. Si trova in Valle d'Aosta.\nCaratteristiche.\nLa montagna \u00e8 collocata sullo spartiacque tra il Vallone di Grauson (laterale della Val di Cogne), il Vallone di Saint-Marcel ed il Vallone delle Laures a sud-est del pi\u00f9 alto ed importante Monte Emilius.\nSalita alla vetta.\nSi pu\u00f2 salire sulla vetta partendo da Gimillan, salendo lungo il Vallone di Grauson."}
{"id": "4006911", "revid": "24443", "url": "https://it.wikipedia.org/wiki?curid=4006911", "title": "Becca di Leppe", "text": ""}
{"id": "4006919", "revid": "1305772", "url": "https://it.wikipedia.org/wiki?curid=4006919", "title": "Giulio Achille De Capitani", "text": "Biografia.\nLaureato in Architettura al Politecnico di Milano, \u00e8 libero professionista dal 1971.\nDal 6 giugno 1993 al 27 aprile 1997 ricopre il ruolo di capogruppo per la Lega Nord nel Consiglio comunale di Olginate \nIl 23 aprile 1995 \u00e8 il candidato indipendente per la Lega Nord e i \"Liberali\" alla carica di Presidente della Provincia di Lecco ottenendo un ottimo risultato pari al 23.8% dei consensi \nIl 26 aprile 1995 viene nominato Assessore ai Lavori Pubblici ed al Patrimonio del Comune di Lecco, incarico mantenuto fino al 13 giugno 1999.Contemporaneamente ricopre il ruolo di capogruppo in Consiglio provinciale a Lecco, per la Lega Nord e membro delle Commissioni provinciale \"Territorio e Lavori pubblici\".\n\u00c8 membro del direttivo provinciale della Lega Nord dal 1995 al 1998 e ha ricoperto la carica di segretario provinciale a Lecco della Lega Nord dal 1998 al 2000. Fa parte del consiglio direttivo della Lega Lombarda.\nIl 4 aprile 2005 \u00e8 stato eletto per la prima volta consigliere regionale. Nell'aprile 2008 viene eletto presidente del consiglio regionale della Lombardia subentrando al dimissionario Ettore Adalberto Albertoni.\nRieletto consigliere regionale nel 2010 per la Lega Nord. Il 30 marzo 2010 \u00e8 nominato Assessore regionale all'Agricoltura della Regione Lombardia nella IV Giunta Formigoni."}
{"id": "4006932", "revid": "86599", "url": "https://it.wikipedia.org/wiki?curid=4006932", "title": "Thierry Pauwels", "text": "Laureatosi in matematica nel 1979 all'Universit\u00e0 di Gand, inizi\u00f2 la sua carriera presso l'osservatorio astronomico dell'Universit\u00e0 per poi trasferirsi nel 1984 presso l'Osservatorio Reale del Belgio a Uccle.\nIl Minor Planet Center gli accredita la scoperta di centoventuno asteroidi, effettuate tra il 1996 e il 2009, di cui dieci in collaborazione con altri scopritori: Henri M.J. Boffin, Peter De Cat, Eric Walter Elst e Sergij Ivanovi\u010d Ipatov.\nGli \u00e8 stato dedicato l'asteroide 12761 Pauwels."}
{"id": "4006939", "revid": "2034556", "url": "https://it.wikipedia.org/wiki?curid=4006939", "title": "Fabio Aru", "text": "Professionista dal 2012 al 2021, soprannominato il \"Cavaliere dei Quattro Mori\", in carriera ha vinto la Vuelta a Espa\u00f1a 2015, una tappa al Tour de France, tre tappe al Giro d'Italia e due alla Vuelta a Espa\u00f1a e il titolo nazionale nel 2017, oltre a due podi al Giro d'Italia. \u00c8 il primo sardo (e quarto italiano assoluto dopo Felice Gimondi, Francesco Moser e Vincenzo Nibali) ad aver indossato la maglia rosa, la gialla del Tour e la rossa della Vuelta.\nCarriera.\nGli esordi e le stagioni da Under-23.\nOriginario di Villacidro, ma nato a San Gavino Monreale, per via della presenza del principale ospedale del Medio Campidano, all'et\u00e0 di quindici anni abbandona gli altri sport per dedicarsi al ciclismo. Nel biennio 2007-2008 gareggia tra gli Juniores con il team G.S. Sardegna Ozierese Carrera di Ozieri. In questa categoria si mette in evidenza sia nella mountain bike, specialit\u00e0 in cui \u00e8 riserva ai campionati del mondo in Val di Sole, che nel ciclocross, partecipando ai campionati nazionali, mondiali ed europei sempre nella categoria juniores, senza per\u00f2 ottenere piazzamenti di rilievo. Nel 2008 vince anche il campionato sardo juniores su strada e partecipa al Giro della Lunigiana, importante gara di categoria.\nDilettante Under-23 dal 2009 nelle file del team bergamasco Palazzago-Elledent-Rad Logistica guidato dal direttore sportivo Olivano Locatelli, nel 2010 \u00e8 quinto al Giro del Belvedere, secondo al Trofeo Gianfranco Bianchin e quarto nella classifica generale del Giro della Valle d'Aosta. Nel 2011 ottiene i primi successi: la Bassano-Monte Grappa, la classifica finale del Giro delle Valli Cuneesi e quella del Giro della Valle d'Aosta, gara del calendario europeo. Consegue inoltre piazzamenti al Girobio (il Giro d'Italia per Under-23), in cui chiude quarto, e ai campionati italiani di Canicattini Bagni, dov'\u00e8 secondo nella gara in linea Under-23 vinta da Matteo Trentin. A fine anno firma un contratto con il team kazako Astana, valido a partire dal 1\u00ba agosto 2012.\nNel 2012 si impone nella Toscana-Terra di ciclismo, gara a tappe valida per la Coppa delle Nazioni U23, bissando poi il successo al Giro della Valle d'Aosta grazie anche a un successo di tappa. In stagione \u00e8 anche quarto al Gran Premio Palio del Recioto, secondo al Girobio, alle spalle di Joseph Dombrowski, piazzandosi secondo nelle frazioni con arrivo al Monte Terminillo e al Passo Gavia, e quinto nella prova in linea Under-23 del campionato italiano di Roncegno Terme.\n2012-2013: il debutto nel professionismo.\nAru fa il suo debutto da professionista con la maglia dell'Astana il 20 agosto 2012 nella USA Pro Cycling Challenge, in Colorado, ottenendo un secondo posto nella sesta tappa dietro a Rory Sutherland; in settembre partecipa quindi alle classiche italiane d'autunno, tra cui il Giro di Lombardia.\nNella primavera del 2013 conclude quarto al Giro del Trentino, vinto dal suo capitano Vincenzo Nibali, e si aggiudica la classifica dei giovani della corsa; poche settimane dopo partecipa quindi per la prima volta al Giro d'Italia, in qualit\u00e0 di gregario di Nibali. In quella \"Corsa rosa\" veste per quattro tappe la maglia bianca di miglior giovane contribuendo al successo finale del suo capitano; riesce inoltre a centrare il quinto posto nella penultima tappa, la pi\u00f9 dura e selettiva, vinta proprio da Nibali in mezzo a una bufera di neve, sul traguardo delle Tre Cime di Lavaredo, riprendendo e staccando nel finale esperti atleti quali Michele Scarponi e Cadel Evans. In agosto \u00e8 infine settimo alla Tre Valli Varesine.\n2014: il terzo posto al Giro e la prima partecipazione alla Vuelta.\nNel 2014, dopo il settimo posto al Giro del Trentino, partecipa ancora al Giro d'Italia, questa volta in appoggio a Michele Scarponi. Tuttavia, vista la non buona condizione del suo capitano, che al termine dell'ottava tappa perde 10' dai migliori, Aru si ritrova ad essere il nuovo capitano. Il 25 maggio vince la sua prima tappa al Giro, la quindicesima con arrivo a Montecampione, salendo al quarto posto della graduatoria generale; cinque giorni dopo, nella terzultima tappa, la cronoscalata del Monte Grappa, si piazza secondo dietro alla maglia rosa Nairo Quintana e si porta in terza posizione in classifica. Alla conclusione del Giro, a Trieste, riesce a confermare la terza piazza, ottenendo cos\u00ec il suo primo podio in un grande Giro.\nDopo il Giro corre il Tour de Pologne, e il 23 agosto si presenta al via della Vuelta a Espa\u00f1a. Nella corsa spagnola riesce a vincere due tappe, l'undicesima, con arrivo al Santuario de San Miguel de Aralar, e la diciottesima, con arrivo sul Monte Castrove a Meis. Conclude la corsa a tappe spagnola quinto, a 4'48\" dal vincitore Alberto Contador. Dopo la Vuelta corre il suo primo campionato del mondo Elite a Ponferrada, concludendolo, la Milano-Torino, classificandosi quarto, e il Giro di Lombardia, concluso al nono posto.\n2015: il secondo posto al Giro d'Italia e la vittoria alla Vuelta.\nInizia la stagione 2015 alla Parigi-Nizza, e partecipa poi alla Volta Ciclista a Catalunya, ottenendo il sesto posto finale. Il 9 maggio prende quindi il via del Giro d'Italia come capitano dell'Astana.. Dopo essersi issato al secondo posto della generale dopo la quinta tappa sull'Abetone e aver mantenuto il piazzamento per altre sette frazioni, indossa per la prima volta la maglia rosa dopo la dodicesima tappa, a Lido di Jesolo, complice una caduta che vede coinvolto il \"leader\" di classifica Alberto Contador. Dopo aver ceduto la maglia a Contador gi\u00e0 il giorno seguente, al termine della cronometro da Treviso a Valdobbiadene, attraversa alcune difficolt\u00e0 nella sedicesima tappa, la Pinzolo-Aprica, cedendo la piazza d'onore in classifica al compagno Mikel Landa; tre giorni dopo vince per\u00f2 la diciannovesima frazione, a Cervinia, riconquistando il secondo posto della generale perso ad Aprica, e l'indomani \u00e8 ancora vincitore in solitaria a Sestriere. Conclude cos\u00ec secondo nella generale del Giro, a 1'53\" da Contador, e vince anche la classifica giovani della corsa.\nDopo il quinto posto al Tour de Pologne, partecipa alla Vuelta a Espa\u00f1a, rivestendo il ruolo di co-capitano dell'Astana insieme a Vincenzo Nibali. Nella seconda tappa, a causa della squalifica di Nibali, diventa il capitano unico del suo team; giunge quindi quarto nella nona tappa, con arrivo in salita a Benitachell, a pochi secondi da Chris Froome e Joaquim Rodr\u00edguez, due dei favoriti per la vittoria finale. Nell'undicesima tappa, da Andorra la Vella a Cortals d'Encamp, si classifica secondo dietro al compagno di squadra Landa, e indossa la maglia di leader della classifica generale. Il giorno successivo Froome \u00e8 costretto al ritiro per una frattura ad un piede; durante la sedicesima tappa, con arrivo in salita a Quir\u00f3s, Aru perde per\u00f2 la maglia rossa per 1\" in favore di Rodr\u00edguez. Nella tappa successiva, la cronometro di Burgos vinta da Tom Dumoulin, giunge decimo mantenendo la seconda posizione in classifica, a 3\" dallo stesso Dumoulin, nuovo leader. Riconquista definitivamente il simbolo del primato tre giorni dopo, nella tappa con arrivo a Cercedilla, staccando di 3'52\" Dumoulin e aggiudicandosi cos\u00ec la corsa spagnola. Conclude la stagione con il terzo posto alla Milano-Torino, il secondo al Tour of Almaty e il secondo nella classifica finale dell'Abu Dhabi Tour.\nGrazie alla vittoria nella Vuelta e ai successi di tappa al Giro, riceve il Collare d'oro al merito sportivo, la massima onorificenza del CONI, che si aggiunge alla medaglia di bronzo al valore atletico ottenuta nel 2011 con il secondo posto nel campionato italiano Under 23.\n2016: l'esordio al Tour de France e alle Olimpiadi.\nNel febbraio 2016 Aru corre prima la Volta Valenciana, classificandosi sesto, e poi la Volta ao Algarve, in cui conclude nono. Tra marzo e aprile \u00e8 quindi impegnato prima alla Volta Ciclista a Catalunya, alla Giro dei Paesi Baschi e all'Amstel Gold Race (in queste ultime due competizioni si ritira). Nel mese di giugno prende parte al Crit\u00e9rium du Dauphin\u00e9, vincendo la terza tappa a Tournon-sur-Rh\u00f4ne, ma chiude distante dai primi in classifica. In luglio fa il suo esordio al Tour de France, ma con risultati interlocutori. Durante le prime due settimane e mezzo di gara si piazza sesto nell'ottava tappa a Bagn\u00e8res-de-Luchon, settimo nella cronometro di Meg\u00e8ve e quindi sesto nella diciottesima frazione a Saint-Gervais Mont Blanc, risalendo fino alla sesta posizione in classifica; crolla per\u00f2 nell'ultima tappa di montagna, la Meg\u00e8ve-Morzine, nella quale subisce un distacco di 13'20\" dalla maglia gialla Froome, chiudendo tredicesimo della generale.\nDopo la \"Grande Boucle\" \u00e8 selezionato dal c.t. Davide Cassani per i Giochi olimpici di Rio de Janeiro: in Brasile partecipa alla corsa in linea su strada, svoltasi il 6 agosto sui 237,5\u00a0km del circuito del Forte di Copacabana, chiudendo sesto, miglior italiano, a 22\" dal vincitore Greg Van Avermaet. Viene poi convocato anche per i campionati europei di Plumelec, in cui conclude 23\u00ba. Tra fine settembre e inizio ottobre si piazza quindi quarto al Giro dell'Emilia, nono alla Tre Valli Varesine, sesto alla Milano-Torino e infine undicesimo al Giro di Lombardia, a 1'26\" dal vincitore Esteban Chaves.\n2017: il titolo italiano e il quinto posto al Tour.\nNel 2017 debutta alla Tirreno-Adriatico sia con ambizioni di classifica sia per effettuare un test sulla sua condizione in vista dell'imminente Giro d'Italia. Tuttavia, sull'arrivo in salita del Terminillo, si piazza solo trentasettesimo a 4'06\" dal vincitore Nairo Quintana. Il giorno successivo non prende il via. A causa di un infortunio al ginocchio \u00e8 costretto a saltare il Giro d'Italia partente dalla sua Sardegna, suo grande obiettivo stagionale. Al suo posto la Astana Pro Team convoca Michele Scarponi: il ciclista morir\u00e0 il 22 aprile investito da un furgone mentre si allenava nelle strade di Filottrano. Ripresosi dall'infortunio, Aru si ripresenta alle competizioni ufficiali a giugno, piazzandosi al quinto posto del Giro del Delfinato.\nIl 25 giugno 2017 conquista il titolo di campione italiano, vincendo per distacco la prova in linea Gran Piemonte, da Asti a Ivrea.\nAffronta il Tour de France, come capitano. Il 5 luglio 2017 vince la quinta tappa Vittel-La Planche des Belles Filles, portandosi in terza posizione dietro alla coppia britannica della Sky Froome e Thomas, questa risulter\u00e0 l'ultima sua vittoria da professionista.\nNella nona tappa, la Nantua &gt; Chamb\u00e9ry, attacca il britannico e si porta in seconda posizione in classifica. Nella 12\u00aa tappa, con arrivo previsto dopo una ripida rampa finale, con punte del 20%, scatta, viene ripreso, si piazza terzo e conquista la maglia gialla di leader, che tuttavia cede, nuovamente a Froome due giorni dopo. Durante la 17\u00aa tappa, paga 1' e 44\" dal vincitore di giornata Primo\u017e Rogli\u010d, scivolando fuori dal podio. Perde qualche secondo anche nelle tappe successive, dimostrando di pagare la mancanza di esperienza al Tour. Tuttavia, alla fine del Tour, si piazza al quinto posto, a 3'05\" dal vincitore Chris Froome.\nDisputa poi la Vuelta a Espa\u00f1a quale capitano della sua squadra. Va per\u00f2 in crisi nel corso della ventesima tappa, l'ultima di montagna, che si conclude in cima all'Angliru, perdendo circa quindici minuti dal vincitore Alberto Contador e retrocedendo cos\u00ec al tredicesimo posto della classifica a oltre venti minuti da Chris Froome.\nNel finale di stagione disputa le classiche italiane piazzandosi terzo alla Milano-Torino e settimo al Giro di Lombardia, sua ultima corsa stagionale e in maglia Astana. Il 17 ottobre 2017 viene ufficializzato il passaggio alla UAE Emirates a partire dalla stagione 2018.\n2018-2020: il difficile triennio alla UAE Emirates.\nNel 2018 prende parte alla 101\u00aa edizione del Giro d'Italia con l'ambizione di lottare per la vittoria. Tuttavia il suo stato di forma non glielo permette tanto che si trova spesso in difficolt\u00e0 nei finali delle tappe pi\u00f9 impegnative. Dopo essere anche stato penalizzato dalla giuria nel corso della cronometro prevista per la sedicesima tappa poich\u00e9 accusato di avere usufruito della scia di una moto, si ritira nel corso della diciannovesima frazione da Venaria Reale a Bardonecchia. Dopo un lungo periodo di assenza dalle gare rientra al Giro di Vallonia in vista della sua partecipazione alla Vuelta a Espa\u00f1a. Grazie alle buone prestazioni in salita conclude la breve corsa a tappe in decima posizione.\nDopo aver concluso al decimo posto anche il Tour de Pologne disputa la Vuelta puntando alla classifica generale. Spesso in difficolt\u00e0 nelle tappe di montagna, accusa diversi minuti di ritardo nelle prime due settimane, solo sull'arrivo in salita di Les Praeres/Nava, alla quattordicesima frazione, si piazza al decimo posto. All'inizio della terza settimana, durante la diciassettesima e quart'ultima tappa tappa, cade in un tratto di discesa, imputando la causa alla sua bicicletta. Accusa al traguardo di Balc\u00f3n de Bizkaia un distacco di una dozzina di minuti dai migliori della classifica, retrocedendo dal quindicesimo al diciottesimo posto della classifica generale. Chiude infine la corsa al ventitreesimo posto della generale.\nConvocato dal \"CT\" Davide Cassani per il mondiale di Innsbruck, rinuncia al posto in nazionale a causa del suo non ottimale stato di forma.\nA causa delle deludenti prestazioni sia della stagione precedente sia nell'inizio del 2019, si sottopone ad accertamenti medici nel mese di marzo, i quali evidenziarono una costrizione dell\u2019arteria iliaca della gamba sinistra, la quale impediva un afflusso sanguigno adeguato durante il massimo sforzo limitandone il gesto tecnico. Si sottopone quindi ad un'operazione chirurgica il 5 aprile con l'obbiettivo di inserire uno stent nell'arteria. \nNonostante l'operazione, il ritorno alle competizioni (a posteriori giudicato da lui stesso prematuro) avviene gi\u00e0 a giugno al Gran Premio Citt\u00e0 di Lugano dove giunge 22\u00ba per poi proseguire il suo periodo di avvicinamento alla \"Grande Boucle\" sempre in Svizzera, correndo il Tour de Suisse, nel quale ottiene discreti risultati, sui quali spicca il decimo posto nella tappa con arrivo al Passo del San Gottardo. In luglio \u00e8 ai nastri di partenza del Tour de France: non spicca in nessuna frazione, ma riesce a chiudere la manifestazione al 14\u00ba posto della classifica generale. A fine stagione si concentra sulla Vuelta a Espa\u00f1a con velleit\u00e0 di classifica: perde terreno sin dalla prima tappa, la cronosquadre di Torrevieja, ma il giorno seguente ottiene un piazzamento di rilievo nella frazione con arrivo a Calp, nella quale tiene il ritmo dei migliori; nella nona tappa, con arrivo a Cortals d'Encamp, perde oltre 30', andando definitivamente fuori classifica; si ritira 4 frazioni dopo, non prendendo il via della 13\u00aa tappa, per problemi muscolari causati da un'infezione virale.\nIl 2020 \u00e8 condizionato dalla pandemia di COVID-19. A inizio stagione infatti si piazza dodicesimo al Tour Colombia, poi dopo la sospensione delle attivit\u00e0 si concentra sul Tour de France piazzato eccezionalmente tra fine agosto e inizio settembre. Nelle gare di preparazione in Francia disputa un'ottima Mont Ventoux D\u00e9nivel\u00e9 Challenges piazzandosi quinto a 1'38\" dal vincitore russo Aleksandr Vlasov e un buon Tour de l'Ain. Tuttavia il primo campanello d'allarme arriva al Giro di Lombardia, dove si stacca e si ritira dopo 160 km. La settimana successiva decide di rinunciare al campionato italiano per focalizzarsi sul Tour. Alla \"Grand Boucle\" per\u00f2, seppur coi gradi di co-capitano assieme a Tadej Poga\u010dar (poi vincitore della \"generale\"), risulta non essere in forma ottimale: accumula un ritardo di 20 minuti nelle primissime tappe uscendo cos\u00ec dalla generale, prova comunque un attacco alla sesta tappa sull'inedita salita del \"Col de la Lusette\" venendo poi raggiunto dai migliori, ma crolla definitivamente nella nona tappa dopo 30 chilometri scortato solo dalla \"Voiture-balai\" prima di ritirarsi definitivamente. Il dirigente della squadra Giuseppe Saronni lo attacca pubblicamente in diretta TV in collegamento rimostrandogli che non sarebbe dovuto andare al Tour e di fatto dopo l'annuncio della non partecipazione alla Vuelta la Pau-Laruns sar\u00e0 l'ultima corsa con la maglia della UAE, concludendo cos\u00ec un triennio nero, a secco di vittorie, con gli emiratini.\n2021: l'ultimo anno alla Qhubeka Assos.\nTerminato il contratto con il UAE Team Emirates, il 3 dicembre 2020 firma con il team sudafricano Qhubeka Assos, erede della NTT fondata e gestita dall'ex ciclista Douglas Ryder, rimanendo cos\u00ec nel circuito UCI World Tour e nella quale trova come compagni Giacomo Nizzolo e Domenico Pozzovivo.\nCon il consenso della sua nuova squadra, tra dicembre e gennaio, dopo sei mesi dalla sua ultima gara su strada al Tour de France ritorna al suo primo amore prendendo parte a sei gare dei campionati italiani di ciclocross anche per \"\u00abritrovare il piacere di andare a correre in bicicletta\u00bb\", come da lui stesso affermato. Viene anche convocato al ritiro della nazionale italiana in vista del Mondiale 2021 a Ostenda, tuttavia lui stesso rinuncia alla rassegna iridata scegliendo di dare spazio a chi \u00e8 pi\u00f9 specialista e investe tutto l\u2019anno nella disciplina.\nLa stagione 2021 su strada \u00e8 basata sul Tour de France pertanto nella prima parte corre diverse corse a tappe transalpine come il Tour de la Provence, il Tour du Haut-Var e soprattutto la Parigi-Nizza non lasciando il segno e arrivando rispettivamente 18\u00ba, 27\u00ba e 16\u00ba in classifica generale. Analogamente corre in aprile l'Itzulia Basque Country, l'ex Giro dei Paesi Baschi ma si piazza 24\u00ba e partecipa in Belgio alla Freccia Vallone e alla Liegi-Bastogne-Liegi. Dopo un ritiro in altura, a giugno decide di prepararsi partecipando al Giro del Delfinato, ma in ben due tappe di alta montagna non tiene il passo dei favoriti uscendo di classifica e piazzandosi alla fine al 26\u00ba posto a 18 minuti dal vincitore Richie Porte. A fine mese, a una settimana dal Tour, partecipa al Campionato italiano a Imola, ma a met\u00e0 gara si stacca ed \u00e8 si ritira a causa di un malessere, costringendolo anche alla decisione di rinunciare alla \"Grand Boucle\".\nTorna in gara a inizio luglio al Sibiu Cycling Tour in Romania e nelle due tappe di montagna sulle quattro totali si piazza rispettivamente secondo e terzo; conclude secondo in classifica generale, dietro a Giovanni Aleotti. In agosto, partecipa alla Vuelta a Burgos, confermando il buon momento di forma, ottenendo il secondo posto nella classifica generale, alle spalle di Mikel Landa.\nTuttavia, nonostante i buoni risultati estivi, il 12 agosto 2021 attraverso i suoi canali social annuncia il suo ritiro dalla carriera professionistica al termine della Vuelta a Espa\u00f1a.\nIl Grande Giro in terra iberica scattato il 14 agosto proprio da Burgos diventa quindi la sua ultima corsa da professionista. Alla 3\u00aa tappa, primo arrivo in salita, ottiene un buon 13\u00ba posto arrivando a pochi secondi dal gruppetto dei \"big\" designati alla vittoria finale. Nei giorni successivi accumula qualche minuto di ritardo (5'13\" dal poi vincitore Primo\u017e Rogli\u010d alla decima tappa) e all'undicesima tappa esce definitivamente di classifica anche a causa di problemi allo stomaco decidendo quindi di puntare ad una vittoria di tappa. Va quindi in fuga nella 15\u00aa, dove resiste fino all'attacco poi risultato vincente di Rafa\u0142 Majka, nella 18\u00aa dove \u00e8 tra i 32 fuggitivi della prima ora ripresi poi nel finale, e con il medesimo epilogo nella 19\u00aa tappa vinta da Magnus Cort Nielsen. Il 5 settembre 2021, seppur senza vittorie di tappa, completa comunque la Vuelta e disputa l'ultima cronometro e corsa della sua carriera a Santiago di Compostela, terminando 51\u00ba nella classifica generale a 2h49'04\" dal vincitore."}
{"id": "4006940", "revid": "287204", "url": "https://it.wikipedia.org/wiki?curid=4006940", "title": "39864 Poggiali", "text": "39864 Poggiali \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a 2,9808801\u00a0UA e da un'eccentricit\u00e0 di 0,0946184, inclinata di 11,21961\u00b0 rispetto all'eclittica.\nL'asteroide \u00e8 dedicato all'aviatore italiano Maurizio Poggiali."}
{"id": "4006943", "revid": "180559", "url": "https://it.wikipedia.org/wiki?curid=4006943", "title": "Campionati europei di biathlon", "text": "I Campionati europei di biathlon sono la pi\u00f9 importante manifestazione continentale di biathlon.\nMedagliere.\n\"Aggiornato all'edizione 2021\""}
{"id": "4006948", "revid": "1573940", "url": "https://it.wikipedia.org/wiki?curid=4006948", "title": "Nusoncus", "text": "Nusoncus \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata rinvenuta in Europa.\nTassonomia.\nA dicembre 2011, si compone di una specie:"}
{"id": "4006951", "revid": "1543377", "url": "https://it.wikipedia.org/wiki?curid=4006951", "title": "Cat's in the Cradle", "text": "Cat's in the Cradle \u00e8 un singolo del 1974 del cantante Harry Chapin, estratto dell'album \"Verities &amp; Balderdash.\"\nDescrizione.\nPubblicato nel 1974, ottenne un buon successo entrando al sesto posto nella Billboard Hot 100. La canzone divenne un punto di riferimento della musica folk rock, ed il brano pi\u00f9 conosciuto dell'artista.\nVersione degli Ugly Kid Joe.\nNel 1993 il gruppo musicale statunitense Ugly Kid Joe pubblic\u00f2 una cover. Il singolo entr\u00f2 nell'Australian Singles Chart e divenne una hit di successo in altri paesi, tra cui: Irlanda, Nuova Zelanda, Norvegia, Svezia e Stati Uniti."}
{"id": "4006954", "revid": "49198872", "url": "https://it.wikipedia.org/wiki?curid=4006954", "title": "Cristina Gyllenstierna", "text": ""}
{"id": "4006957", "revid": "767487", "url": "https://it.wikipedia.org/wiki?curid=4006957", "title": "Juan P\u00edriz", "text": "Biografia.\nLa famiglia P\u00edriz era originaria di Durazno. Juan era fratello di Conduelo P\u00edriz e cugino di Juan Emilio P\u00edriz (con cui \u00e8 spesso confuso): anch'essi vestirono la maglia della Nazionale uruguaiana.\nCaratteristiche tecniche.\nGiocava come centromediano o mediano sinistro.\nCarriera.\nClub.\nJuan P\u00edriz gioc\u00f2 nel Pe\u00f1arol nella stagione 1921; pass\u00f2 poi al Defensor. Nel 1928 si trasfer\u00ec al Nacional di Montevideo.\nNazionale.\nIn Nazionale gioc\u00f2 due gare, entrambe nel torneo olimpico di : la prima, contro la , segn\u00f2 il suo debutto, il 3 giugno 1928. Presenzi\u00f2 poi nell'incontro valido per l'assegnazione della medaglia d'oro contro l' il 13 giugno, giocando da centromediano."}
{"id": "4006959", "revid": "49198925", "url": "https://it.wikipedia.org/wiki?curid=4006959", "title": "Cristina Nilsdotter Gyllenstierna", "text": ""}
{"id": "4006960", "revid": "1543377", "url": "https://it.wikipedia.org/wiki?curid=4006960", "title": "So Damn Cool", "text": "So Damn Cool \u00e8 un singolo del gruppo musicale statunitense Ugly Kid Joe, pubblicato nel 1992."}
{"id": "4006963", "revid": "599013", "url": "https://it.wikipedia.org/wiki?curid=4006963", "title": "Serge Baguet", "text": "Professionista dal 1991 al 2007, vinse una tappa al Tour de France e un titolo nazionale in linea.\n\u00c8 morto nel 2017 all'et\u00e0 di 47 anni dopo una lunga malattia.\nCarriera.\nDopo un breve periodo da stagista alla Lotto-Superclub nel 1990, pass\u00f2 professionista con la stessa squadra belga l'anno successivo, cogliendo subito due vittorie, al Tour du Nord-Ouest de la Suisse e al Tour de l'Est de la Belgique. Rimase nella squadra belga fino al 1995, cogliendo successi di tappa al Tour du Limousin e al Tour of Britain e vincendo la Cl\u00e1sica de Sabi\u00f1\u00e1nigo. Nel 1996 pass\u00f2 alla Vlaanderen 2002-Eddy Merckx. Al termine della stagione si ritir\u00f2 dal ciclismo e lavor\u00f2 come operaio fino al 2000, anno in cui torn\u00f2 in attivit\u00e0 sempre con la Lotto.\nLa stagione successiva ottenne il successo nella Druivenkoers e in una tappa del Tour de France. Nel 2005 si aggiudic\u00f2 la vittoria in due tappe della Vuelta a Andaluc\u00eda e il titolo nazionale belga in linea.\nSi ritir\u00f2 alla fine del 2007, dopo due stagioni senza vittorie nella Quick Step-Innergetic."}
{"id": "4006964", "revid": "486946", "url": "https://it.wikipedia.org/wiki?curid=4006964", "title": "Campi di Merrilor", "text": ""}
{"id": "4006967", "revid": "339392", "url": "https://it.wikipedia.org/wiki?curid=4006967", "title": "Maxi singolo", "text": ""}
{"id": "4006970", "revid": "1305772", "url": "https://it.wikipedia.org/wiki?curid=4006970", "title": "Bruno Cabrerizo", "text": "Prima di arrivare in Italia \u00e8 stato anche calciatore, di ruolo difensore.\nBiografia.\nBruno Cabrerizo \u00e8 nato in Brasile ma le origini della sua famiglia sono italiane: il suo bisnonno era un emigrante nativo di Castellabate (Salerno). Comincia la propria carriera di modello all'et\u00e0 di 26 anni, periodo in cui arriva in Italia. Nel suo curriculum vanta esperienze calcistiche in squadre giapponesi, coreane ed italiane (, in Serie D, nella stagione 2005-2006), e numerose presenze in spot televisivi.\nNel 2009 \u00e8 diventato il valletto di Barbara d'Urso nel programma televisivo \"Domenica Cinque\" (fino al gennaio 2010) e presenta, insieme alla comica Katia Follesa, il contenitore mattutino \"Salsa Rosa\" sul canale Comedy Central. Appare inoltre in diversi progetti, tra cui la serie televisiva con protagonista Alessia Marcuzzi: \"Cos\u00ec fan tutte\", e il remake del successo del rapper Coolio, \"Gangsta's Paradise\".\nNel 2011, oltre a partecipare al programma condotto da Milly Carlucci \"Ballando con le stelle\" (classificandosi quarto), viene scelto da MTV come conduttore del backstage dei \"TRL Awards 2011\". Contemporaneamente prende parte alla fiction di Rai 1, \"Don Matteo\", interpretando il ruolo di Fernando.\nNel 2012 approda a teatro con lo spettacolo \"Gli uomini preferiscono le tonte\", interpretando un omosessuale. Dall'11 giugno 2013 ha partecipato come concorrente al talent show di Canale 5 \"Jump! Stasera mi tuffo\", condotto da Teo Mammucari, classificandosi secondo alle spalle di Stefano Bettarini.\nCome modello ha partecipato a vari fotoromanzi della rivista Grand Hotel."}
{"id": "4006971", "revid": "287204", "url": "https://it.wikipedia.org/wiki?curid=4006971", "title": "Sem\u00ebn Abramovi\u010d Furman", "text": "Nato a Pinsk in Bielorussia, si trasfer\u00ec da giovane a Leningrado dove trov\u00f2 lavoro in uno stabilimento industriale.\nDisput\u00f2 il primo torneo importante nel 1939 a Rostov sul Don, piazzandosi a met\u00e0 classifica con 6\u00bd /13. Nel 1946 ottenne il primo successo con la vittoria, alla pari con Klaman, nel torneo di Gor'kij. Nel 1947 fu pari primo con Vladimir Simagin a Leningrado.\nNel 1948 partecip\u00f2 a Mosca al suo primo Campionato Sovietico classificandosi terzo, a mezzo punto dai vincitori David Bron\u0161tejn e Aleksandr Kotov. \nNel 1957 fu =2\u00ba-5\u00ba a Kiev, dietro al vincitore Tigran Petrosyan. Altri successi furono i primi posti ad Harrachov nel 1966 e a Polanica Zdr\u00f3j (Rubinstein Memorial) nel 1967.\nFurman vinse tre volte (1953, 1954 e 1957) il campionato della citt\u00e0 di Leningrado.\nTeorico e allenatore.\nNonostante sia stato un forte Grande Maestro, Furman \u00e8 noto soprattutto come teorico e allenatore di diversi grandi campioni. Nel 1951 Bron\u0161tejn lo scelse come \"secondo\" nella preparazione del match mondiale contro Michail Botvinnik (che termin\u00f2 pari). Negli anni '60 fu allenatore di Viktor Kor\u010dnoj e Juchym Heller.\nGli \u00e8 attribuito un ruolo importantissimo nell'ascesa di Anatolij Karpov. Karpov incontr\u00f2 Furman nel 1968, quando aveva 17 anni, in occasione delle Spartakiadi (torneo a squadre di club) di Riga e gli chiese di fargli da allenatore. Furman accett\u00f2 e Karpov termin\u00f2 il torneo con l'eccellente risultato di 10/11. Inizi\u00f2 da allora una lunga collaborazione e amicizia. L'anno successivo Karpov vinse a Stoccolma il Campionato del mondo juniores (under-20). Nel suo libro autobiografico \"Karpov on Karpov\", pubblicato nel 1991, Karpov riconosce a Furman un ruolo molto importante in questo successo. Nel 1969 Karpov si trasfer\u00ec dall'Universit\u00e0 di Mosca a quella di Leningrado per poter essere pi\u00f9 vicino a Furman. La collaborazione continu\u00f2 fino a quando nel 1975 Karpov conquist\u00f2, dopo il \"forfait\" di Bobby Fischer, il titolo di Campione del Mondo."}
{"id": "4006972", "revid": "1543377", "url": "https://it.wikipedia.org/wiki?curid=4006972", "title": "Milkman's Son", "text": "Milkman's Son \u00e8 un maxi singolo del gruppo musicale statunitense Ugly Kid Joe, pubblicato nel 1995."}
{"id": "4006973", "revid": "203463", "url": "https://it.wikipedia.org/wiki?curid=4006973", "title": "Semyon Furman", "text": ""}
{"id": "4006974", "revid": "767487", "url": "https://it.wikipedia.org/wiki?curid=4006974", "title": "Tutte le ore feriscono... l'ultima uccide", "text": "Tutte le ore feriscono... l'ultima uccide (\"Le Deuxi\u00e8me Souffle\") \u00e8 un film del 1966 diretto da Jean-Pierre Melville, basato su un romanzo di Jos\u00e9 Giovanni.\nTrama.\nDopo dieci anni di galera, il criminale Gustave \"Gu\" Minda riesce ad evadere dal carcere. L'uomo era un esponente di spicco della criminalit\u00e0 parigina, e sulle sue tracce si mettono il commissario Blot e l'ispettore Fardiano, due poliziotti dalle vedute diverse: il primo infatti cerca di comprendere i criminali, mentre il secondo \u00e8 corrotto e usa metodi poco ortodossi con i criminali.\nLa sera stessa, grazie all'aiuto di Fardiano, i sicari del boss Joe Ricci fanno fuori nel suo locale Jacques \"Il Notaio\",rivale in affari di RIcci, sotto gli occhi della sua socia Manouche, vecchia fiamma di Gu, e della sua guardia del corpo Alban. Ad indagare \u00e8 Blot, che tuttavia \u00e8 consapevole che gli eventuali testimoni non parleranno per via dell'omert\u00e0 presente tra i criminali.\nTornati a casa, Manouche e Alban vengono assaliti da due scagnozzi di Joe, decisi a rapinarli. A salvare la situazione \u00e8 l'arrivo tempestivo di Gu, che neutralizza i due criminali e gli estorce il nome del loro mandante. Lasciata Manouche, Alban e Gu uccidono nella loro auto i due sicari, poi iniziano a preparare l'omicidio di Joe, che tuttavia fallisce per via degli agenti di Blot, che indagando aveva scoperto le rivalit\u00e0 tra i due. Manouche organizza cos\u00ec la sua fuga con Gu per l'Italia, che dovr\u00e0 avvenire per mezzo della barca di suo cugino Theo.\nContemporaneamente, grazie ad un informatore Paul Ricci, fratello di Joe, organizza una rapina ad un furgone portavalori, che trasporter\u00e0 il 28 Novembre del platino dal valore inestimabile. Reclutati i criminali Antoine Ripa e Pascal, a Paul serve un terzo complice, che crede di vedere in Orloff, leggendario rapinatore solitario. Questi \u00e8 tuttavia restio a partecipare, e si propone di trovare lui stesso il quarto uomo.\nParlando con l'amico Theo, Orloff viene a scoprire della fuga di Gu, e gli propone di prendere il suo posto nella rapina. Pur restio ad uccidere le due guardie del furgone portavalori, Gu \u00e8 tuttavia allettato dai soldi che potrebbe ottenere e viene convinto definitivamente quando scopre che ad organizzare il tutto \u00e8 il suo vecchio amico Paul, nonostante Manouche non sia convinta.\nIl colpo va a buon fine, e i quattro si dividono, con Gu che ritorna al suo rifugio in attesa di espatriare. Un giorno per\u00f2 mentre fa camuffato una passeggiata viene catturato da degli uomini, che lo portano sulla scogliera in cui erano precipitati i due poliziotti da lui uccisi. Gli uomini dicono di essere scagnozzi dell'informatore di Paul, un potente criminale che si aspettava una parte per il colpo. Gu durante la conversazione fa inavvertitamente il nome di Paul: gli uomini si rivelano essere agenti di Blot, che ha registrato tutta la conversazione, compreso il nome di Paul: Gu era stato riconosciuto da un suo vecchio secondino del carcere, e grazie ad alcune prove Blot ha capito che era coinvolto nel colpo.\nAlla centrale viene presto condotto Paul, che \u00e8 costretto ad ascoltare il nastro, pensando che il complice lo abbia tradito. Paul e Gu vengono interrogati con metodi brutali da Fardiano, che tuttavia non ottiene alcun risultato. Per ripicca, l'ispettore fa girare negli ambienti della mala la notizia che Gu sia uno spione.\nL'informazione arriva anche alle orecchie di Joe, che convoca insieme a Pascal e Antoine Orloff, colpevole ai suoi occhi di aver fatto entrare nel colpo il presunto traditore. Orloff prende tempo, promettendo di indagare e di uccidere Gu nel caso la sua disonest\u00e0 fosse provata. Gu nel frattempo riesce a scappare alle grinfie della polizia e a raggiungere Alban e Manouche. Tuttavia, egli non vuole abbandonare la Francia senza aver riscattato il proprio onore: rapisce cos\u00ec Fardiano e, dopo averlo costretto a scrivere una confessione in cui rivela le sue bugie e i suoi crimini, lo uccide.\nRaggiunta Manouche, Gu viene informato da Orloff di un nuovo incontro che deve avere con Joe e i suoi ex complici. Gu stordisce quindi Orloff e decide di andare al suo posto all'appuntamento, dopo un ultimo saluto all'amata Manouche. Armato di tutto punto, il criminale uccide Joe, Pascal e Antoine, venendo per\u00f2 ferito da quest'ultimo. Allertata dagli spari, la polizia raggiunge l'appartamento in cui si stava tenendo l'incontro e a seguito di una sparatoria Gu viene ucciso definitivamente, non prima per\u00f2 di aver parlato a Blot, che sa essere uomo onorevole, consegnandogli la confessione di Fardiano e pregandolo di prendersi cura di Manouche. Uscito all'esterno, con uno stratagemma Blot consegna ad un giornalista il taccuino su cui \u00e8 trascritta la confessione, per poi recarsi da Manouche per darle la notizia della morte del compagno."}
{"id": "4006980", "revid": "1543377", "url": "https://it.wikipedia.org/wiki?curid=4006980", "title": "OEC Kaohsiung 2012", "text": "L'OEC Kaohsiung 2012 \u00e8 stato un torneo professionistico di tennis maschile giocato sul cemento. \u00c8 stata la 1\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Kaohsiung in Taiwan dal 23 al 29 aprile 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n G\u014d Soeda ha battuto in finale Tatsuma It\u014d, 6-3, 6-0\nDoppio.\n John Paul Fruttero / Raven Klaasen hanno battuto in finale Hsieh Cheng-peng / Lee Hsin-han, 6-7(6-8), 7-5, [10-8]"}
{"id": "4006982", "revid": "1684799", "url": "https://it.wikipedia.org/wiki?curid=4006982", "title": "OEC Kaohsiung", "text": "L'OEC Kaohsiung \u00e8 un torneo di tennis che si gioca a Kaohsiung in Taiwan dal 2012. l'eventi fa parte dell'ATP Challenger Tour e si disputa su campi in cemento."}
{"id": "4006986", "revid": "287204", "url": "https://it.wikipedia.org/wiki?curid=4006986", "title": "Gran Premio motociclistico di Spagna 1977", "text": "Il Gran Premio motociclistico di Spagna fu il quinto appuntamento del motomondiale 1977.\nSi svolse il 22 maggio 1977 sul Circuito Permanente del Jarama, e corsero le classi 50, 125, 250 e 350.\nMichel Rougerie vinse in 350 davanti al connazionale Christian Sarron, mentre in 250 Takazumi Katayama approfitt\u00f2 di una scivolata del britannico Barry Ditchburn, sino a quel momento in testa, per vincere. Giornata no dei piloti Harley-Davidson: Franco Uncini fu 13\u00b0 in 250 e ritirato in 350, mentre Walter Villa si ritir\u00f2 in entrambe le categorie.\nPodio tutto Morbidelli in 125, con la moto ufficiale di Pier Paolo Bianchi alla sua terza vittoria consecutiva.\nVittoria in 50 (la venticinquesima in totale) per \u00c1ngel Nieto.\nClasse 50.\n25 piloti alla partenza, 13 al traguardo."}
{"id": "4006996", "revid": "110157", "url": "https://it.wikipedia.org/wiki?curid=4006996", "title": "Das Beste aus... Gottes Beitrag und Teufels Werk", "text": "Das Beste aus... Gottes Beitrag und Teufels Werk \u00e8 una raccolta del gruppo musicale tedesco E Nomine, pubblicata dalla Universal Records il 13 dicembre 2004.\nSi tratta di una raccolta che contiene i brani pi\u00f9 famosi del gruppo con l'aggiunta di alcuni singoli inediti. Successivamente \u00e8 stata pubblicata anche un'edizione limitata divisa in 2 dischi."}
{"id": "4006998", "revid": "1543377", "url": "https://it.wikipedia.org/wiki?curid=4006998", "title": "Tennis Napoli Cup 2012", "text": "Il Tennis Napoli Cup 2012 \u00e8 stato un torneo professionistico di tennis maschile giocato sulla terra battuta. \u00c8 stata la 16\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Napoli in Italia dal 23 al 29 aprile 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Andrej Kuznecov ha battuto in finale Jonathan Dasni\u00e8res de Veigy, 7-6(8-6), 7-6(8-6)"}
{"id": "4006999", "revid": "1442080", "url": "https://it.wikipedia.org/wiki?curid=4006999", "title": "Campionato europeo di pallavolo femminile Under-19 1988", "text": "Il campionato europeo di pallavolo femminile Under-19 1988 si \u00e8 svolto dal 22 al 30 luglio 1988 a Bormio, in Italia. Al torneo hanno partecipato 12 squadre nazionali europee e la vittoria finale \u00e8 andata per l'undicesima volta consecutiva all'URSS.\nQualificazioni.\nHanno partecipato al campionato europeo juniores la nazionale del paese ospitante, le prime tre squadre classificate al campionato europeo juniores 1986 e otto squadre provenienti dai gironi di qualificazioni.\nGironi.\nDopo la prima fase a gironi, le prime due classificate di ogni girone hanno acceduto alle semifinali per il primo posto, la terza e la quarta classificata di ogni girone hanno acceduto alle semifinali per il quinto posto e le ultime due classificate di ogni girone hanno acceduto alle semifinali per il nono posto.\nPodio.\nCampione.\nURSS(Undicesimo titolo)\nSecondo posto.\nItalia\nTerzo posto.\nRomania"}
{"id": "4007004", "revid": "287204", "url": "https://it.wikipedia.org/wiki?curid=4007004", "title": "Savannah Challenger 2012", "text": "Il Savannah Challenger 2012 \u00e8 stato un torneo professionistico di tennis maschile giocato sulla terra battuta. \u00c8 stata la 4\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a Savannah negli USA dal 23 al 29 aprile 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori passati dalle qualificazioni:\nCampioni.\nSingolare.\n Brian Baker ha battuto in finale Augustin Gensse, 6-4, 6-3\nDoppio.\n Carsten Ball / Bobby Reynolds hanno battuto in finale Travis Parrott / Simon Stadler, 7-6(9-7), 6-4"}
{"id": "4007013", "revid": "610351", "url": "https://it.wikipedia.org/wiki?curid=4007013", "title": "IS Open de Tenis 2012", "text": "L'IS Open de Tenis 2012 \u00e8 stato un torneo professionistico di tennis maschile giocato sulla terra battuta. \u00c8 stata la 1\u00aa edizione del torneo che fa parte dell'ATP Challenger Tour nell'ambito dell'ATP Challenger Tour 2012. Si \u00e8 giocato a San Paolo in Brasile dal 23 al 29 aprile 2012.\nPartecipanti.\nAltri partecipanti.\nGiocatori che hanno ricevuto una wild card:\nGiocatori che hanno ricevuto uno special exempt per entrare nel tabellone principale:\nGiocatori passati dalle qualificazioni:\nCampioni.\nSingolare.\n Bla\u017e Kav\u010di\u010d ha battuto in finale J\u00falio Silva, 6-3, 7-5\nDoppio.\n Paul Capdeville / Marcel Felder hanno battuto in finale Andr\u00e9 Ghem / Jo\u00e3o Pedro Sorgi, 7-5, 6-3"}
{"id": "4007014", "revid": "367445", "url": "https://it.wikipedia.org/wiki?curid=4007014", "title": "Tutte le ore feriscono, l'ultima uccide!", "text": ""}
{"id": "4007017", "revid": "478814", "url": "https://it.wikipedia.org/wiki?curid=4007017", "title": "IS Open de Tenis", "text": "L'IS Open de Tenis \u00e8 stato un torneo di tennis che si \u00e8 disputato a San Paolo in Brasile dal 2012 al 2015. L'evento faceva parte dell'ATP Challenger Tour e si disputava su campi in cemento."}
{"id": "4007025", "revid": "104458", "url": "https://it.wikipedia.org/wiki?curid=4007025", "title": "Swisscom TV", "text": "Swisscom TV \u00e8 una piattaforma televisiva elvetica gestita da Swisscom. Era conosciuta come \"BluewinTV\" fino al 19 novembre 2009.\nIPTV.\nTale piattaforma permette di ricevere oltre un centinaio di canali sulla linea telefonica con una connessione VDSL. Swisscom TV \u00e8 disponibile in Svizzera a livello nazionale, gli abbonati devono scegliere il loro pacchetto linguistico gratuito che offre una serie di ulteriori canali nella propria lingua (Italiano+, Deutsch+ o Fran\u00e7ais+), che permettono di avere una offerta relativamente equilibrata nelle diverse regioni.\nAttraverso la sua filiale Teleclub, Swisscom propone numerosi film in video on demand (VOD) oltre all'acquisto di diversi eventi sportivi, talvolta in esclusiva.\nAlcuni esempi:\nI canali locali non possono che essere trasmessi nella loro area di concessione, l'offerta dei canali varia in funzione della citt\u00e0. Per esempio a Lugano il canale locale sar\u00e0 TeleTicino, mentre a Zurigo sar\u00e0 TeleZ\u00fcri."}
{"id": "4007027", "revid": "228587", "url": "https://it.wikipedia.org/wiki?curid=4007027", "title": "Pessimismo (disambigua)", "text": ""}
{"id": "4007030", "revid": "729019", "url": "https://it.wikipedia.org/wiki?curid=4007030", "title": "Stazione di Milano Forlanini", "text": "La stazione di Milano Forlanini \u00e8 una fermata ferroviaria posta sul \"ramo Pioltello\" del passante ferroviario (binari 1 e 2) e su un tronco comune alle linee Milano-Bologna, Milano-Genova e di cintura (Binari 3 e 4).\nSi colloca in prossimit\u00e0 dei Tre Ponti e di viale Forlanini, con uscite su viale Corsica e via Ardig\u00f2.\nStoria.\nBench\u00e9 il progetto definitivo avesse ottenuto il via libera nel mese di gennaio 2010, ritardi causati dai ricorsi per le gare di appalto hanno provocato uno slittamento ad aprile 2012, mese di avvio definitivo dei cantieri.\nIl costo preventivato dell'opera era di quindici milioni di euro di cui quattro coperti dalla Regione Lombardia e i restanti dal Comune di Milano, il quale copriva anche la quota di Rete Ferroviaria Italiana per ripianare un precedente debito.\nA causa del complesso andamento planoaltimetrico della linea di cintura e del passante ferroviario nel punto in cui sorge la stazione, fu necessario modificare il tracciato di quest'ultima linea, realizzata pochi anni prima.\nLa fermata venne attivata formalmente il 30 aprile 2015, ma a causa dei lavori non ancora completi i treni vi transitavano senza fermare; l'apertura al pubblico venne rimandata al 9 maggio 2015.\nL'apertura della stazione della metropolitana (collegamento fino a Linate), inizialmente prevista entro l'inizio di Expo 2015, \u00e8 stata invece rimandata a dopo l'evento.\nStrutture e impianti.\nL'impianto \u00e8 sopraelevato e conta quattro binari, con tre banchine (due laterali e una centrale) lunghe 250\u00a0m, ascensori e due sottopassaggi.\nLa stazione dispone di 4 binari passanti, solitamente utilizzati in questo modo:\nBinario 1: treni S5 provenienti da Varese diretti a Treviglio e treni S6 provenienti da Novara diretti a Pioltello Limito-Treviglio.\nBinario 2: treni S5 provenienti da Treviglio diretti a Varese e treni S6 provenienti da Pioltello Limito-Treviglio diretti a Novara.\nBinario 3: treni S9 provenienti da Albairate-Vermezzo diretti a Saronno.\nBinario 4: treni S9 provenienti da Saronno diretti a Albairate-Vermezzo.\nMovimento.\nLa stazione \u00e8 servita dai treni del servizio ferroviario suburbano di Milano: linee S5 (Varese-Pioltello Limito-Treviglio), S6 (Novara-Pioltello Limito-Treviglio), S9 (Saronno-Albairate).\nInterscambi.\nNelle vicinanze della stazione effettuano fermata alcune linee urbane di superficie, tranviarie ed automobilistiche, gestite da ATM.\nL'impianto \u00e8 punto di interscambio tra le linee suburbane S5, S6 e S9; in futuro vi sar\u00e0 un'ulteriore corrispondenza con la fermata Stazione Forlanini della costruenda linea M4 della metropolitana."}
{"id": "4007034", "revid": "372624", "url": "https://it.wikipedia.org/wiki?curid=4007034", "title": "Castello Blonay", "text": ""}
{"id": "4007037", "revid": "767487", "url": "https://it.wikipedia.org/wiki?curid=4007037", "title": "Campos de Castilla", "text": "Campos de Castilla \u00e8 una raccolta di poesie di Antonio Machado, la prima edizione fu pubblicata nel 1912 mentre la seconda nel 1917, nelle quali l'autore descrive il paesaggio e la gente di Castiglia per arrivare ad una riflessione sulla Spagna.\nIn questo paesaggio duro e austero, Machado proietta i suoi sentimenti di ansia e solitudine di fronte al passare del tempo e alla fugacit\u00e0 della vita. A ci\u00f2 si aggiunge la preoccupazione per la realt\u00e0 spagnola, presentata attraverso una visione critica. La visione storica e progressista \u00e8 evidente soprattutto nei poemi che l'autore aggiunge in un secondo momento: la Spagna decadente sar\u00e0 rinnovata da una Spagna nuova, forte e giovane."}
{"id": "4007042", "revid": "599013", "url": "https://it.wikipedia.org/wiki?curid=4007042", "title": "Dany Heatley", "text": "Carriera.\nClub.\nDopo aver trascorso due stagioni nel campionato della NCAA Dany Heatley fu scelto dagli Atlanta Thrashers in seconda posizione assoluta nel Draft del 2000. Concluse la sua stagione da rookie con 26 reti e 41 assist in 82 partite giocate, conquistando il Calder Memorial Trophy riservato ai giocatori esordienti. Dopo aver ottenuto l'anno successivo 89 punti in 77 incontri nel settembre del 2003 si rese responsabile di un incidente automobilistico alla guida di una Ferrari 360 Modena. Nello scontro con un muro mor\u00ec il passeggero nonch\u00e9 compagno di squadra Dan Snyder. Al termine del processo fu condannato a tre anni con la libert\u00e0 condizionata, richiedendo inoltre di essere ceduto ad un'altra franchigia. A causa dei postumi dell'incidente disput\u00f2 solo 31 incontri, raccogliendo comunque 25 punti.\nNella stagione 2004-2005, contraddistinta dal \"lockout\" della NHL, Heatley si trasfer\u00ec nella Lega Nazionale A svizzera con la maglia del SC Bern, con cui disput\u00f2 16 partite prima di un infortunio all'occhio. Concluse la stagione nella Superliga in Russia con l'Ak Bars Kazan'.\nDi ritorno in Nordamerica fu completato il suo scambio con gli Ottawa Senators in cambio dello slovacco Mari\u00e1n Hossa. Durante le quattro stagioni trascorse ad Ottawa, Heatley stabil\u00ec per due volte consecutive nel 2005-2006 e nel 2006-2007 il record di reti segnate in una singola annata, 50, raggiungendo nella stagione 2006-2007 un totale di 105 punti. Ricopr\u00ec il ruolo di ala sinistra inserito nella stessa linea di Jason Spezza e Daniel Alfredsson. Al termine della stagione 2005-2006 il terzetto di giocatori fu in grado di mettere a segno 296 punti totali. Nella stagione 2006\u201307 giunse alla finale della Stanley Cup dove furono sconfitti dagli Anaheim Ducks.\nAlla fine della stagione 2008\u201309, anche a causa di un calo nel rendimento offensivo, Heatley fece richiesta di essere ceduto dai Senators. Nonostante un accordo non ufficiale gi\u00e0 raggiunto con gli Edmonton Oilers, Heatley rifiut\u00f2 l'offerta fino al 12 settembre 2009 quando fu ceduto agli San Jose Sharks in cambio di Milan Mich\u00e1lek, Jonathan Cheechoo e una scelta al secondo giro del draft 2010.\nHeatley disput\u00f2 due stagioni a San Jose, collezionando 168 punti in 194 partite giocate, fino all'estate del 2011 quando fu ceduto ai Minnesota Wild in cambio dell'attaccante ceco Martin Havl\u00e1t. Nel luglio del 2014 firm\u00f2 un contratto annuale con gli Anaheim Ducks.\nNazionale.\nDany Heatley esord\u00ec nella nazionale U20 nel mondiale del 2000, giocando 7 incontri con 4 punti, mentre l'anno successivo in 7 partite produsse 5 punti, conquistando due medaglie di bronzo.\nNel 2002 fu chiamato invece dalla nazionale maggiore in occasione del mondiale giocato in Svezia. Nel 2003 il Canada vinse l'oro grazie anche ai suoi 10 punti in 9 gare, successo bissato nel 2004 dove conquist\u00f2 anche i titoli di MVP e miglior capocannoniere. Nello stesso anno vinse la World Cup of Hockey.\nDopo la prima esperienza alle Olimpiadi nel 2006 a Torino, nel 2008 fu assoluto protagonista del mondiale casalingo, e nonostante la sconfitta in finale contro la Russia Heatley riconquist\u00f2 i titoli di MVP e miglior capocannoniere del torneo con 20 punti totali. In quell'occasione scavalc\u00f2 Marcel Dionne come miglior marcatore con la maglia del Canada e Steve Yzerman come miglior realizzatore di punti nella storia dei mondiali di hockey. Nel 2010 a Vancouver vinse la sua prima medaglia d'oro olimpica."}
{"id": "4007049", "revid": "92723", "url": "https://it.wikipedia.org/wiki?curid=4007049", "title": "Belting", "text": "Il termine belting \u00e8 riferito all'interno del mondo anglosassone all'utilizzo in ambito punitivo di cinture di materiale resistente, di solito fatte in pelle.\nEtimologia.\nAll'interno del mondo anglosassone \u00e8 sinonimo di \"frustare\", anche se letteralmente il termine si traduce in \"battitura\" o \"cinghiata\". A tutti gli effetti \u00e8 una delle forme delle percosse.\nTecnicamente il \"belting\" si differenzia dallo \"strapping\", anche se in pratica i due termini son per lo pi\u00f9 utilizzati come sinonimi: lo strapping equivale difatti a picchiare qualcuno con una cinghia, che generalmente \u00e8 pi\u00f9 grossa e dura della semplice cinta. Fatta di pelle spessa e pi\u00f9 pesante, la cinghia realizzata appositamente per le punizioni corporali hanno una specie di maniglia o impugnatura (specialmente la cinghia da prigione), a differenza della normale cintura.\nIl termine belting viene anche usati figurativamente per indicar ogni tipo di battitura, indipendentemente dall'attrezzo usato (tutti i modi di picchiare un bambino usando un oggetto).\nIn Scozia ad esempio si dice belting anche il tawse, ovvero il colpire sul palmo delle mani (a scuola usando una bacchetta o un righello).\nEufemismi per indicar il \"belting\" sono: accarezzare con la cintura, scaldar la pelle, schioccare la frusta, far cantare i figli usando la cinta.\nStoria.\nCinture di pelle pi\u00f9 o meno lunghe e resistenti a mo' di frusta sono sempre state usate come strumento per le punizioni corporali, in tutti i tempi e in tutti i paesi, ma s'\u00e8 radicato storicamente come metodo correzionale educativo da applicar per il mantenimento della disciplina; questo specialmente nei paesi di lingua inglese fino a tempi recenti.\nPi\u00f9 spesso associato alle istituzioni scolastiche sia pubbliche che private di tipo religioso (collegi, orfanotrofi), all'interno delle quali veniva ampiamente ed ufficialmente utilizzato, il \"belting\" era usato anche in casa da parte dei genitori ad uso dei figli pi\u00f9 disubbidienti.\nLa pratica di prendere a scudisciate bambini e ragazzi adolescenti \u00e8 stata oramai abolita dalla maggior parte delle scuole, almeno nel mondo occidentale, in quanto veduta da molti come abuso ed eccesso di metodi correttivi. Questo anche se molti genitori, soprattutto i padri, in molti paesi continuano ancora ad usar il \"belting\" come modo preferito per punire i figli.\nDalla prima met\u00e0 del XIX secolo in poi, a molti ragazzini veniva fatta indossare una cinta dai loro genitori, ufficialmente per tenere su i pantaloni al posto delle bretelle, ma anche e soprattutto per esser utilizzata, nel caso ce ne fosse stato bisogno, come dispositivo punitivo d'immediata reperibilit\u00e0. Oltre che come ricordo permanente, difatti la cinta che veniva indossata quotidianamente faceva mantenere sempre ben a mente la regola e l'ordine imposta dal mondo degli adulti sui pi\u00f9 piccoli.\nFu cos\u00ec che la cintura di pelle per i pantaloni divenne sempre pi\u00f9 popolare tra i giovani, fino a surclassare del tutto tra la fine dell'Ottocento e l'inizio del Novecento l'uso delle bretelle (era pi\u00f9 semplice e comoda di queste ultime). Nei tempi andati era uso nel mondo contadino portare il figlio colpevole nella stalla e, davanti ai cavalli e alle vacche, frustarlo con la cintura dei pantaloni.\nIn altri casi, soprattutto in un contesto pi\u00f9 istituzionale, una cintura separata ed espressamente riservata al \"belting\" era conservata negli studi degli insegnanti delle scuole superiori (o anche nelle aule stesse), tenuta in bella mostra come avvertimento e monito per tutti.\nMetodo di utilizzo.\nLa punizione tramite belting veniva di solito somministrata sul sedere nudo o sulla schiena, o anche su entrambe le parti del corpo alternativamente: ci si faceva consegnare la cinta indossata dal ragazzo (in alternativa lo si mandava a prendere la cintura riservata per le punizioni) e, pantaloni abbassati, lo si faceva chinar sopra un mobile; di solito la scrivania o mani appoggiate sullo schienale di una sedia.\nLa cintura poteva esser utilizzata almeno in tre modi:\nCome una delle punizioni corporali in famiglia il belting era prediletto dai padri o dai fratelli maggiori; mentre le madri o comunque le donne di casa utilizzavano piuttosto una pantofola (slippering), la suola di una scarpa o di uno zoccolo, il battipanni, qualche utensile da cucina o infine le mani nude."}
{"id": "4007053", "revid": "56620", "url": "https://it.wikipedia.org/wiki?curid=4007053", "title": "Il medaglione spezzato", "text": "Il medaglione spezzato (\"The Clue of the Broken Locket\") \u00e8 l'undicesimo volume della serie di libri gialli per ragazzi \"Nancy Drew\". \u00c8 stato pubblicato per la prima volta nel 1934, ed \u00e8 stato scritto da Mildred Benson con lo pseudonimo Carolyn Keene. In Italia \u00e8 stato pubblicato nel giugno del 1971 come numero 20 della collana Il giallo dei ragazzi di Arnoldo Mondadori Editore."}
{"id": "4007055", "revid": "767487", "url": "https://it.wikipedia.org/wiki?curid=4007055", "title": "Goddamn Devil", "text": "Goddamn Devil \u00e8 un maxi singolo del gruppo musicale statunitense Ugly Kid Joe, pubblicato nel 1994."}
{"id": "4007057", "revid": "247222", "url": "https://it.wikipedia.org/wiki?curid=4007057", "title": "Davis Curiale", "text": "Carriera.\nClub.\nNato e cresciuto in Germania, dove inizia le giovanili con il Fortuna Colonia. Tornato in Italia nel 2004, dopo aver segnato 9 reti, sebbene le sole 18 presenze data la giovanissima et\u00e0, nella stagione della storica promozione in Serie D del Campobello di Mazara Calcio, squadra della citt\u00e0 d'origine della sua famiglia. Nel 2005 viene acquistato dal Palermo, per farlo giocare nella Primavera. Nella stagione 2006-2007 segna 28 gol, trascinando la sua squadra alle semifinali Scudetto del campionato Primavera, sconfitta poi dall' (1-2). La sua prima stagione da professionista \u00e8 la stagione 2007-2008, nella quale viene ceduto in prestito alla , squadra con la quale segna 9 reti in 29 partite.\nRientrato per fine prestito al Palermo, per la stagione 2008-2009 viene ceduto in prestito al Vicenza con diritto di opzione e controopzione. Il prestito dura solo mezza stagione perch\u00e9 nel gennaio 2009 il calciatore lascia il Veneto (3 presenze per lui in campionato) per approdare al , squadra di Lega Pro Prima Divisione, con la formula del prestito secco. Altissima la sua media realizzativa, in quanto in 9 partite segner\u00e0 addirittura 8 reti, giocher\u00e0 anche 2 partite di Play-off, senza per\u00f2 andare pi\u00f9 in rete.\nIl 21 luglio 2009 viene ceduto in prestito al . Nella stagione regolare gioca 19 partite in Serie B segnando 2 gol, quindi segna un gol nei play-off promozione contro il Brescia.\nNell'estate 2010 si trasferisce al Crotone dove gioca 22 partite in Serie B, segnando 4 gol. Arriva al Crotone in prestito dal Palermo, societ\u00e0 con la quale ha un contratto fino al 2012, con diritto di riscatto sulla compartecipazione.\nIl 31 agosto 2011, non rientrando nei piani della societ\u00e0 rosanero (non si aggrega, infatti, alla squadra in ritiro), passa a titolo definitivo alla in Prima Divisione e, dopo 17 presenze e 7 reti, a gennaio si trasferisce in Serie B al , chiudendo la stagione con 7 presenze e un gol.\nIl 27 ottobre 2012 viene messo fuori rosa, insieme ai compagni Marco Crimi, Yaw Asante e Giovanni Formiconi, a seguito di un incidente d'auto alle 5:30 ora italiana. Il 3 dicembre viene reintegrato in rosa, firmando un accordo di rinuncia ad un mese di stipendio. Torna in campo il 23 dicembre 2012 in Grosseto- (0-1), subentrando all'81' al posto di Valerio Foglio.\nIl 15 gennaio 2013 rescinde il proprio contratto (peraltro in scadenza) con il Grosseto,(ripetendo curiosamente lo score dell'anno prima 7 presenze con una rete) firmando un contratto di sei mesi con opzione per le due stagioni successive con il Frosinone, in Lega Pro Prima Divisione; il giocatore in precedenza aveva trascorso un periodo in prova con M\u00fcnster e Duisburg, societ\u00e0 tedesche. Fa il suo esordio con il Frosinone nella gara pareggiata contro il , in cui segna il gol dell'1-1. Contribuisce l'anno successivo con 12 reti alla promozione in B dei laziali. In 59 presenze realizza 26 reti, di cui 9 nella stagione 2014/15 in B. Il 2 febbraio 2015 si trasferisce al Trapani Calcio.\nIl 24 agosto 2015 passa in prestito - con obbligo di riscatto in caso di promozione in Serie B - al Lecce. Parte spesso dalla panchina, ma riesce a realizzare 4 gol in 26 presenze in campionato.\nRientrato al Trapani, segna 2 gol in 15 presenze in Serie B nel 2016-2017. Dopo essersi svincolato dal club siciliano, nel 2017 firma un contratto biennale con il Catania. Nel 2020 si accasa al Catanzaro.\nNazionale.\nVanta 3 presenze con l'Under-20 italiana collezionate nei primi mesi del 2008, contro Austria (la prima e la terza gara) e Germania.\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "4007064", "revid": "767487", "url": "https://it.wikipedia.org/wiki?curid=4007064", "title": "Harald H\u00f8ffding", "text": "Biografia.\nInsegnante a Copenaghen e Socio dei Lincei, fu tra i pi\u00f9 grandi filosofi dell'Ottocento, tanto da essere considerato \"il padre della filosofia danese\"."}
{"id": "4007072", "revid": "2086778", "url": "https://it.wikipedia.org/wiki?curid=4007072", "title": "Gens Annia", "text": "La \"gens\" Annia era un'antica famiglia plebea romana. La prima persona della \"gens\", menzionata da Tito Livio, \u00e8 il pretore latino Lucio Annio di Setia, una colonia romana nel 340 a.C. Al tempo della seconda guerra punica, i suoi membri ebbero incarichi minori nelle magistrature a Roma, fino a quando Tito Annio Lusco fu nominato console nel 153 a.C. Membri importanti della \"gens\" sono conosciuti nella storia romana fino al III secolo.\nOrigine della \"gens\".\nSebbene Lucio Annio provenisse dalla citt\u00e0 volsca di Setia, la sua origine sembra essere latina, e i nomi utilizzati dai vari membri di questa famiglia paiono coerenti con tale origine. Non si sa se gli Annii stabilitisi a Roma discendessero da Annio Lucio. Almeno uno dei primi Annii proveniva dalla Campania, ma a quel tempo la famiglia si era gi\u00e0 stabilita a Roma.\n\"Praenomina\".\nI \"praenomina\" usati dagli Annii comprendevano \"Titus\", \"Lucius\" e \"Gaius\". Gli Annii Lusci preferivano \"Titus\" e \"Gaius\", mentre gli Annii Bellieni preferivano \"Lucius\" e \"Gaius\". Altri membri della \"gens\" portavano i \"praenomina\" \"Lucius\", \"Publius\", \"Gaius\" e \"Quintus\".\nRami e \"cognomina\".\nUn certo numero di Annii durante la Repubblica non port\u00f2 alcun \"cognomen\". I rami principali degli Annii portavano i \"cognomina\" Luscus e Bellienus (o Bilienus); Luscus stava ad indicare problemi di vista. Un altro membro di questa famiglia portava l'\"agnomen\" Rufus, probabilmente un riferimento ai suoi capelli rossi; tra gli altri \"cognomina\" della famiglia ci sono Asellus, Cimber e Milo."}
{"id": "4007073", "revid": "767487", "url": "https://it.wikipedia.org/wiki?curid=4007073", "title": "Henrik Steffens", "text": "Studente a Copenaghen e poi a Berlino, dove conobbe Goethe, fu tra i pi\u00f9 grandi propugnatori del Romanticismo in Danimarca. Si dedic\u00f2 poi alla biologia e produsse ottime opere scientifiche."}
{"id": "4007074", "revid": "287204", "url": "https://it.wikipedia.org/wiki?curid=4007074", "title": "Bohdanowicz", "text": ""}
{"id": "4007075", "revid": "118291490", "url": "https://it.wikipedia.org/wiki?curid=4007075", "title": "Kanelbulle", "text": "Il kanelbulle (plurale kanelbullar, \"rotolo alla cannella\") \u00e8 un dolce nato in Svezia negli anni venti del XX secolo, diffuso come dolce da colazione o dessert in nord Europa e in America. In Svezia \u00e8 particolarmente popolare e viene spesso consumato nel \"fika\", la tradizionale pausa caff\u00e8 con il dolce.\nConsiste in un impasto lievitato, che viene coperto con un sottile strato di una mistura di burro, zucchero e cannella, quindi viene arrotolato, tagliato a fette (solitamente guarnite con granella di zucchero) e infine cotto.\nDue varianti comuni in Svezia sono il \"vaniljbulle\" (rotolo alla vaniglia), preparato in maniera analoga ma aromatizzato con vaniglia al posto della cannella, e il \"toscabulle\" (rotolo Tosca), senza cannella e guarnito con una glassa di burro e scaglie di mandorla (analogamente alla toscakaka). Dolci simili in altri paesi sono il Franzbr\u00f6tchen in Germania, il korvapuusti in Finlandia, lo skillingsbolle in Norvegia, e il kanelsnegl in Danimarca."}
{"id": "4007092", "revid": "767487", "url": "https://it.wikipedia.org/wiki?curid=4007092", "title": "Cloudy Skies", "text": "Cloudy Skies \u00e8 un singolo del gruppo musicale statunitense Ugly Kid Joe, pubblicato nel 1995."}
{"id": "4007097", "revid": "716642", "url": "https://it.wikipedia.org/wiki?curid=4007097", "title": "Habib Khabiri", "text": "Carriera.\nClub.\nHa giocato nella prima divisione iraniana.\nNazionale.\nHa partecipato alla Coppa d'Asia 1980."}
{"id": "4007099", "revid": "1543377", "url": "https://it.wikipedia.org/wiki?curid=4007099", "title": "Ri Myung-hun", "text": "\u00c8 anche noto come Michael Ri, soprannome in onore a Michael Jordan.\nCarriera.\nDi ruolo centro, \u00e8 alto 235 cm, ha vestito in varie occasioni la maglia della nazionale della Corea del Nord. Ha disputato i Giochi asiatici del 2002, chiusi al 5\u00ba posto.\nDetiene il record di punti in una singola partita con la maglia della propria nazionale: ne mise a segno 55 contro la nel 1998; ai FIBA Asia Championship 1993 ne realizz\u00f2 51 contro l'.\nNel 1998 \u00e8 stato riconosciuto come l'uomo pi\u00f9 alto vivente; \u00e8 stato poi superato da Radhouane Charbib, di pochi millimetri pi\u00f9 alto."}
{"id": "4007100", "revid": "314579", "url": "https://it.wikipedia.org/wiki?curid=4007100", "title": "Ad\u00e8le H., una storia d'amore", "text": ""}
{"id": "4007107", "revid": "767487", "url": "https://it.wikipedia.org/wiki?curid=4007107", "title": "Tomorrow's World (Ugly Kid Joe)", "text": "Tomorrow's World \u00e8 un singolo del gruppo musicale statunitense Ugly Kid Joe, pubblicato nel 1995."}
{"id": "4007108", "revid": "767487", "url": "https://it.wikipedia.org/wiki?curid=4007108", "title": "Sandwich (singolo)", "text": "Sandwich \u00e8 un maxi singolo del gruppo musicale statunitense Ugly Kid Joe, pubblicato nel 1996."}
{"id": "4007111", "revid": "339392", "url": "https://it.wikipedia.org/wiki?curid=4007111", "title": "Vitaliy Daraselia", "text": ""}
{"id": "4007112", "revid": "116487283", "url": "https://it.wikipedia.org/wiki?curid=4007112", "title": "Lucine Amara", "text": "Biografia.\nDi origine armena, cresciuta a San Francisco, inizi\u00f2 l'attivit\u00e0 come corista alla San Francisco Opera, continuando lo studio alla Music Academy of the West con Richard Bonelli ed esordendo come solista nel 1948 con un concerto alla Hollywood Bowl. Il debutto sul palcoscenico avvenne l'anno successivo a San Francisco come protagonista di \"Arianna a Nasso\".\nNel 1950 debutt\u00f2 al Metropolitan come \"Voce dal cielo\" nel \"Don Carlo\", iniziando una lunghissima frequentazione col massimo teatro americano protrattasi fino al 1991 per 41 stagioni, durante le quali apparve in 885 rappresentazioni e 56 ruoli diversi. \u00c8 da notare tuttavia che a partire dalla seconda met\u00e0 degli anni settanta venne utilizzata prevalentemente come sostituta, cantando in poche recite ogni anno.\nApparve anche in Europa (Teatro dell'Opera di Roma, Staatsoper di Vienna, Glyndebourne Festival Opera), Russia e Cina. I ruoli pi\u00f9 eseguiti furono Mim\u00ec, Musetta, Nedda, Micaela, Butterfly, Tatiana, Donna Elvira.\nDopo il ritiro dalle scene si dedic\u00f2 all'insegnamento."}
{"id": "4007128", "revid": "1305772", "url": "https://it.wikipedia.org/wiki?curid=4007128", "title": "TeleZ\u00fcri", "text": "TeleZ\u00fcri \u00e8 un canale televisivo locale svizzero. Gli studi si trovano a Zurigo, nel cantone omonimo.\nStoria.\nIl canale fu creato da Roger Schawinski nel 1994. Dopo qualche anno, \"Belcom Holding SA\" entr\u00f2 a far parte del capitale di TeleZ\u00fcri. Dal 2011 \u00e8 di propriet\u00e0 del gruppo editoriale \"Tamedia AG\".\nDal 31 ottobre 2008, TeleZ\u00fcri non possiede pi\u00f9 alcuna concessione rilasciata dal Consiglio federale, vedendosene di fatto privato in favore di Tele Top. Il Consiglio federale ha tuttavia assicurato che l'emittente zurighese non sar\u00e0 penalizzata e che potrebbe continuare ad esistere nella sua forma attuale. Inoltre, ha affermato che se TeleZ\u00fcri dovesse richiedere una concessione al fine d'essere obbligatoriamente ripreso dalle compagnie via cavo, quest'ultimo gli garantirebbe il proprio sostegno.\nDiffusione.\nDurante il periodo di concessione, il canale trasmetteva in tutto il Canton Zurigo e nel Canton Glarona con un trabocco sull'estremit\u00e0 est dell'Argovia e a quella ovest della Turgovia. Dal 2008 \u00e8 diffuso su Swisscom TV in tutto il territorio svizzero.\nAscolti.\nSecondo IP Multimedia, TeleZ\u00fcri \u00e8 stata seguita da 463.300 telespettatori al giorno, il che la renderebbe l'emittente televisiva locale svizzera pi\u00f9 vista. Il bacino di ricezione \u00e8 stimato in 1.419.500 spettatori."}
{"id": "4007130", "revid": "602944", "url": "https://it.wikipedia.org/wiki?curid=4007130", "title": "Radio 3iii", "text": ""}
{"id": "4007133", "revid": "599013", "url": "https://it.wikipedia.org/wiki?curid=4007133", "title": "Vit'ali Daraselia (calciatore 1978)", "text": "Biografia.\n\u00c8 figlio dell'omonimo ex calciatore Vit'ali Daraselia."}
{"id": "4007136", "revid": "1543377", "url": "https://it.wikipedia.org/wiki?curid=4007136", "title": "La figlia di Jorio (Branca)", "text": "La figlia di Jorio \u00e8 un dramma lirico di Guglielmo Branca, ispirato nel soggetto dall'omonimo quadro di Francesco Paolo Michetti.\nQuesta opera precede la pubblicazione della celebre opera letteraria di Gabriele D'Annunzio, poi musicata da Franchetti due anni dopo.\nLa storia si svolge a Jorio, villaggio abruzzese, in epoca contemporanea alla composizione. La prima rappresentazione ebbe luogo nel Carnevale del 1897 al Teatro Ponchielli di Cremona.\nAll'epoca della prima rappresentazione il compositore dell'opera era direttore d'orchestra del Teatro Ponchielli. Lo spettacolo ebbe buon successo e tra gli interpreti fu apprezzato soprattutto il soprano Maria Stuarda Savelli.\nTrama.\nIn un villaggio abruzzese, da cui si vede il massiccio della Majella, si stanno per svolgere le nozze di Gianni, giovane ricco e fatuo.\nQualche tempo prima Gianni ha sedotto Maria, da cui ha avuto un bambino morto quasi subito, poi l'ha abbandonata per dedicarsi alla giovane che ora deve sposare.\nMaria, che viene derisa e insultata per il suo passato dalla gente del villaggio, \u00e8 la figlia di Iorio, che quando era bambina l'ha lasciata per emigrare in America.\nIorio \u00e8 tornato desideroso di riabbracciare la figlia, ma quando apprende la sua storia la maledice, e si calma solo quando Rico, un giovane sinceramente innamorato di Maria, promette che la sposer\u00e0 e prima la vendicher\u00e0.\nMaria, compreso che Rico sta per commettere un delitto, cerca di avvertire Gianni, ma quest'ultimo si mette a corteggiarla nuovamente. Quando Gianni cerca di abbracciare Maria, lei gli sfila il coltello e lo colpisce a morte."}
{"id": "4007138", "revid": "105342966", "url": "https://it.wikipedia.org/wiki?curid=4007138", "title": "Benoni Beheyt", "text": "Professionista dal 1962 al 1968, vinse i campionati del mondo su strada nel 1963 a Ronse.\nDopo aver colto numerose vittorie nelle categorie giovanili e dilettantistiche, da professionista si aggiudic\u00f2, oltre al titolo iridato, corse di primo rilievo come la Gand-Wevelgem e il Grand Prix de Fourmies (nel 1963), vincendo inoltre la tappa di Versailles al Tour de France 1964.\nCarriera.\nGli esordi e il debutto da \"pro\".\nCominci\u00f2 a gareggiare nel ciclismo all'et\u00e0 di quindici anni \u2013 la nonna gli regal\u00f2 una bicicletta da corsa nuova \u2013 e vinse la prima competizione, la Poeke-Nevele, a sedici. Nella categoria allievi si aggiudic\u00f2 in totale 44 corse, tra gli juniores 33, poi gareggi\u00f2 per alcuni anni da dilettante, rappresentando anche il Belgio ai Giochi olimpici di Roma nel 1960 (concluse settimo nella corsa individuale vinta dal sovietico Viktor Kapitonov).\nPass\u00f2 professionista nel 1962 tra le file della Wiel's-Groene Leeuw, squadra diretta da Albert Kimpe, ottenendo subito numerosi risultati, fra cui il terzo posto nella Parigi-Tours e il quinto nei campionati belgi. Vinse anche un paio di corse, una tappa del Tour du Nord e la Bruxelles-Ingooigem; fu inoltre attivo e vittorioso nelle kermesse e nei criterium in territorio belga.\n1963: il titolo mondiale.\nIl crocevia della sua carriera fu per\u00f2 il biennio 1963-1964, anni in cui riusc\u00ec ad ottenere i risultati pi\u00f9 importanti. Nel 1963 prese parte alle classiche primaverili del nord: riusc\u00ec ad aggiudicarsi la prestigiosa Gand-Wevelgem, fu poi secondo al Giro delle Fiandre Occidentali, quinto alla Freccia del Brabante, tredicesimo alla Parigi-Roubaix e quattordicesimo al Giro delle Fiandre. Tra giugno e luglio corse quindi il suo primo Tour de France: chiuse nelle posizioni di rincalzo, ma ottenne comunque dieci piazzamenti nei primi dieci, fra i quali spicca il secondo posto nella ventunesima tappa, quella con arrivo a Parigi, dietro al connazionale Rik Van Looy.\nFu quindi convocato per i mondiali casalinghi di Ronse, in programma per l'11 agosto, con il compito di lavorare da gregario per lo stesso Van Looy, allora indiscusso capitano della Nazionale belga. Van Looy, favorito per la vittoria e gi\u00e0 iridato nel 1960 e nel 1961, venne per\u00f2 beffato: Beheyt, resosi conto che il capitano arrivava allo sprint stravolto dopo una corsa impegnativa, prima gli tir\u00f2 la volata, poi fece per spostarsi al fine di farlo passare. A quel punto per\u00f2 non si rialz\u00f2, anzi continu\u00f2 a pedalare, mantenne la prima posizione e and\u00f2 a superare di poco il compagno di squadra sul traguardo. La vittoria del mondiale and\u00f2 a Benoni Beheyt.\nLa carriera subito dopo il titolo mondiale per lui non fu per\u00f2 facile: fatic\u00f2 infatti, nonostante alcuni successi di rilievo, a ottenere ingaggi, riconoscimenti e inviti alle kermesse. Questo in parte per la nomea di \"traditore\" legata ai fatti di Ronse, ma anche e soprattutto a causa dell'ostruzionismo di Van Looy, sempre memore dell'affronto. Il campione di Herentals, che per anni non rivolse pi\u00f9 la parola al giovane gregario, in molte corse incaricava la sua squadra di marcare Beheyt al fine di non lasciargli possibilit\u00e0 di successo; inoltre, dall'alto di una notevole fama e di un palmar\u00e8s molto ampio, minacciava sovente di non presentarsi a quelle kermesse in cui fosse stato invitato anche il \"rivale\", costringendo cos\u00ec gli organizzatori a lasciare a casa proprio Beheyt.\nGli ultimi anni e il ritiro.\nNel 1964 la stagione di Beheyt con indosso la maglia iridata fu comunque ancora ricca di risultati: vinse il Giro del Belgio, una tappa al Tour de France e fu secondo sia alla Parigi-Roubaix che al Giro delle Fiandre, terzo alla Parigi-Bruxelles, quarto alla Parigi-Tours e quinto ai campionati nazionali. Ai campionati del mondo di Sallanches, cui partecip\u00f2 di diritto come campione uscente, chiuse invece undicesimo. Nel 1965 al Tour de France ottenne ancora numerosi piazzamenti ma non colse vittorie; si aggiudic\u00f2 il Circuito delle Fiandre Centrali e numerosi criterium, ma furono questi i suoi ultimi risultati, prima del prematuro ritiro dall'attivit\u00e0 ad appena ventisei anni.\nDopo il ritiro apr\u00ec un negozio di biciclette dove lavor\u00f2 per trent'anni. Svolse anche il mestiere di poliziotto, finendo per\u00f2 al centro di un caso di cronaca: mentre si esercitava con la pistola fer\u00ec infatti mortalmente il figlio piccolo. Negli ultimi anni \u00e8 stato anche giudice di corsa in competizioni professionistiche, seguendo i ciclisti in moto e segnalando alla giuria eventuali infrazioni. \u00c8 il suocero di Kurt Van Keirsbulck, professionista dal 1988 al 1991, e il nonno di Guillaume Van Keirsbulck."}
{"id": "4007141", "revid": "831312", "url": "https://it.wikipedia.org/wiki?curid=4007141", "title": "Dwars door het Hageland", "text": "La Dwars door het Hageland (it. \"Attraverso l'Hageland\") \u00e8 una corsa in linea maschile di ciclismo su strada che si svolge attorno alla citt\u00e0 di Aarschot, nella provincia del Brabante Fiammingo in Belgio, annualmente nel mese di agosto. Dal 2016 fa parte del circuito continentale UCI Europe Tour come evento di classe 1.1.\nCreata nel 2001, la corsa vide organizzate inizialmente solo tre edizioni, in programma nel calendario nazionale belga. Dopo due anni di assenza, torn\u00f2 ad essere organizzata nel 2006, sempre come evento nazionale. Nel 2010 era entrata a far parte del calendario dell'UCI Europe Tour, nella caregoria 1.2. Di conseguenza potevano prendervi parte squadre belghe con licenza Professional Continental, Continental, squadre nazionale e regionali o club. Dopo tre anni di interruzione, dal 2013 al 2015, \u00e8 rientrata nel calendario dal 2016 nella categoria 1.1, cambiando la data di programmazione a inizio agosto. Dal 2020 la competizione \u00e8 stata promossa nel calendario UCI ProSeries, categoria 1.Pro.\nAlbo d'oro.\n\"Aggiornato all'edizione 2021.\""}
{"id": "4007146", "revid": "481666", "url": "https://it.wikipedia.org/wiki?curid=4007146", "title": "Alice Washburn", "text": "Biografia.\nNativa del Wisconsin, Alice Washburn fu un'attrice teatrale che lavor\u00f2 anche a Broadway. Il suo nome appare nel cast di \"Votes for Women\", una commedia del 1909 scritta da Elizabeth Robins. A cinquant'anni, debutt\u00f2 sullo schermo in un corto prodotto dall'Edison Manufacturing Company. Per la compagnia di New York, Washburne lavor\u00f2 per gran parte della sua carriera che va dal 1911 al 1916, apparendo in oltre settanta pellicole. \nLavor\u00f2 anche per la Vitagraph, comparendo nella serie \"Kernel Nutt\", dove affiancava il popolare attore Frank Daniels.\nL'ultimo film di Alice Washburn fu \"Snow White\" di J. Searle Dawley dove ricopre il ruolo della strega e recita a fianco di Marguerite Clark, la Biancaneve del titolo.\nL'attrice, ritiratasi dallo schermo nel 1916, mor\u00ec nella sua citt\u00e0 natale, Oshkosh, il 18 novembre 1929 a sessantotto anni. Venne sepolta al Riverside Cemetery di Oshkosh."}
{"id": "4007149", "revid": "767487", "url": "https://it.wikipedia.org/wiki?curid=4007149", "title": "Helmut Wartusch", "text": ""}
{"id": "4007150", "revid": "217830", "url": "https://it.wikipedia.org/wiki?curid=4007150", "title": "Gran Premio motociclistico di Spagna 2012", "text": "Il Gran Premio motociclistico di Spagna 2012, corso il 29 aprile, \u00e8 il secondo Gran Premio della stagione 2012. La gara si \u00e8 disputata sul circuito di Jerez de la Frontera. Nelle tre classi i vincitori sono stati in MotoGP Casey Stoner, in Moto2 Pol Espargar\u00f3, alla prima vittoria nella classe, e in Moto3 Romano Fenati, al primo successo nel motomondiale.\nProve e qualifiche.\nMoto3.\nLe sessioni di prove libere hanno visto il miglior tempo di Romano Fenati su FTR Honda nella prima, mentre nelle altre due il pi\u00f9 veloce \u00e8 stato Miguel Oliveira su Suter Honda. La pole position \u00e8 stata conquistata da \u00c1lex Rins, compagno di squadra di Oliveira, su Suter Honda. Nella sessione di qualifica si \u00e8 avuta questa situazione:\nMoto2.\nNella prima e nella terza sessione di prove il pi\u00f9 veloce \u00e8 stato Johann Zarco in sella alla TSR Motobi; Nella seconda il pi\u00f9 veloce \u00e8 Mika Kallio su Kalex. La pole position viene conquistata da Marc M\u00e1rquez. Nella sessione di qualifica si \u00e8 avuta questa situazione:\nMotoGP.\nLa prima sessione di prove \u00e8 stata segnata dalla pioggia: infatti sono scesi in pista solo otto piloti (tre classificati); il miglior tempo \u00e8 di Iv\u00e1n Silva su BQR (1:48.674), seguito da Stefan Bradl su Honda e Randy De Puniet con la ART. Nella seconda sessione il migliore \u00e8 Daniel Pedrosa (Honda) in 1:50.780 seguito da Valentino Rossi (Ducati) e Jorge Lorenzo (Yamaha). Nella terza sessione davanti c'\u00e8 ancora Pedrosa (1:50.121), seguito da Lorenzo su Yamaha e da Stoner su Honda. Nella sessione di qualifica si \u00e8 avuta invece questa situazione:\nMoto2.\nLa gara \u00e8 stata fermata con la bandiera rossa dopo 17 giri per pioggia ed \u00e8 stata dichiarata conclusa.\nMoto3.\nIn questo Gran Premio sono stati ammessi in qualit\u00e0 di wild card \u00c1lex M\u00e1rquez con una Suter Honda del team Estrella Galicia 0,0 e Josep Rodr\u00edguez con una FTR Honda del team Wild Wolf BST. Per quanto riguarda i piloti titolari, ha marcato il suo esordio stagionale Giulian Pedone con la Oral del team Ambrogio Next Racing, che aveva saltato il GP del Qatar per un infortunio patito nei test invernali; non prende parte al weekend Jonas Folger del team Ioda Racing per una forma di mononucleosi."}
{"id": "4007155", "revid": "1924342", "url": "https://it.wikipedia.org/wiki?curid=4007155", "title": "Silhouettes (Avicii)", "text": "Silhouettes \u00e8 il sesto singolo del disc jockey svedese Avicii, pubblicato il 27 aprile 2012 dalla Universal, con la collaborazione del cantante Salem Al Fakir."}
{"id": "4007156", "revid": "287204", "url": "https://it.wikipedia.org/wiki?curid=4007156", "title": "Zoran Dragic", "text": ""}
{"id": "4007157", "revid": "121658", "url": "https://it.wikipedia.org/wiki?curid=4007157", "title": "For Carnation", "text": ""}
{"id": "4007162", "revid": "123455129", "url": "https://it.wikipedia.org/wiki?curid=4007162", "title": "Ch\u1eef N\u00f4m", "text": "Il ch\u1eef N\u00f4m (\u5b57\u5583/\ud846\ude38\u5583/\ud846\udd82\u5583, pronuncia settentrionale: [t\u0361\u0255\u0268\u02e6\u02c0\u02e5 nom\u02e7\u02e7]), pronuncia meridionale: [c\u0268\u02e8\u02e9\u02e6 nom\u02e7\u02e7]) \u00e8 un sistema di scrittura usato per scrivere il vietnamita, composto in gran parte (ma non solo) da sinogrammi presi a prestito durante l'occupazione cinese del Vietnam e oggi sostituito dall'alfabeto latino, inventato dai missionari europei. La storia del ch\u1eef N\u00f4m quindi si lega a quasi tutta la storia del Vietnam.\nDescrizione.\nIl ch\u1eef N\u00f4m (la pronuncia meridionale approssimata \u00e8 \"k nom\" con un colpo di glottide/stacco glottale/una sorta di colpetto di tosse in mezzo alle due sillabe) fa uso di un vocabolario esteso di caratteri cinesi (h\u00e0nz\u00ec, \u6c49\u5b57); ai caratteri cinesi si sommano altri caratteri, coniati seguendo il modello cinese, che rappresentano il lessico puramente vietnamita. Il ch\u1eef N\u00f4m venne usato fino al Novecento soprattutto dalle \u00e9lite, soprattutto per la letteratura, mentre per le scritture ufficiali era usato il ch\u1eef Nho (\"gno\" di \"gno\"mo) e la grammatica del cinese classico, detto anche \"Wenyan\" in cinese (\u6587\u8a00).\nI caratteri di origine cinese, che non hanno subito accomodamenti e modifiche e che compongono parte del sistema ch\u1eef N\u00f4m, vengono detti \"ch\u1eef H\u00e1n\" (\u5b57\u6f22) oppure \"H\u00e1n t\u1ef1\" (\u6f22\u5b57, pronuncia approssimata \"han t\"' ) o ch\u1eef nho (\u5b57\u5112, letteralmente \"caratteri confuciani\"), mentre i caratteri inventati dai vietnamiti per indicare concetti vietnamiti sono rielaborazioni a partire dagli H\u00e1n t\u1ef1 equivalgono a quelli che in giapponese sono detti kokuji e in coreano gukja (in cinese, \u56fd\u5b57, \"caratteri nazionali\"). Questo vocabolo in vietnamita si pronuncia qu\u1ed1c t\u1ef1.\nLe rielaborazioni si basano su una semplificazione o, in molti altri casi, su un utilizzo della parte fonetica del carattere, a cui viene affiancata un ulteriore carattere cinese per indicare il senso (e.g. in cinese, \u5df4 si pronuncia \"b\u0101\" e in origine indicava un serpente, \u4e09 si pronuncia \"s\u0101n\" e indica il numero tre; in vietnamita, il numero tre si indica con l'H\u00e1n t\u1ef1 \u4e09 , \"tam\" e con il vocabolo vietnamita genuino \"ba\". Per trascriverlo, i vietnamiti hanno sfruttato come gi\u00e0 detto la fonetica di uno H\u00e1n t\u1ef1 e il senso di un ulteriore H\u00e1n t\u1ef1: pertanto, hanno coniato \ud840\udc27). Un esempio di semplificazione estrema si vede invece nel carattere \ud842\udf20 m\u1ed9t, che indica il numero uno in vietnamita: il carattere \u00e8 coniato dalla semplificazione di \u6ca1 che in cinese significa \"non (avere)\" ma che in vietnamita si pronunciava proprio m\u1ed9t.\nEsattamente come per gli hanzi cinesi, i kanji giapponesi e gli hanja coreani, tutti i ch\u1eef N\u00f4m (sia H\u00e1n t\u1ef1 che caratteri coniati) sono basati su un sistema di 214 pittogrammi base che, come dei mattoncini, costruiscono tutti i caratteri. Essi sono detti \"Radicali Kangxi\" (\u5eb7\u7199\u90e8\u9996) e sono stati standardizzati nel celebre Dizionario Kangxi \u5eb7\u7199\u5b57\u5178 (1716), durante il periodo Qing (\u6e05\u671d), l'ultima dinastia imperiale cinese.\nI caratteri in vietnamita possono subire delle inversioni sintattiche rispetto al cinese, giapponese e coreano siccome il determinante si mette dopo il determinato, caratteristica che distingue il vietnamita dalle altre tre lingue.\nStoria: i quattro B\u1eafc thu\u1ed9c e l'approdo degli h\u00e0nz\u00ec in Vietnam.\nOrigine dei sinogrammi in Cina.\nI sinogrammi (\u6c49\u5b57) sono nati nell'Impero Cinese (le prime tracce risalgono al 1250 a.C., durante la dinastia Shang \u5546\u671d) e in origine non erano nati per ottemperare a una funzione burocratica o per comporre opere storiche o letterarie o tecniche o con simili finalit\u00e0 pratiche. I sinogrammi in origine erano dei pittogrammi simili ai geroglifici che rappresentavano parti del corpo, utensili o elementi di flora e fauna o oggetti astronomici e venivano incisi sui gusci di tartaruga o sulle scapole di bue usati (\u7532\u9aa8\u6587, ossi oracolari) per le scapulomanzie. In altre parole, in un secondo momento venivano messe sul fuoco a bruciare. In base alle screpolature, si effettuava una divinazione, cio\u00e8 una previsione sul futuro. In altri casi, i caratteri venivano incisi sui vasi di bronzo e altri oggetti come braceri, specchi e pettini per indicare per esempio il proprietario dell'oggetto o il nome dell'artigiano. Dopo l'estensione del corpus di caratteri, che hanno assunto la struttura radicale-chiave di lettura (\"pianpang\" \u504f\u65c1), i caratteri sono stati usati per tutti gli altri scopi indicati sopra. Per scrivere si usavano, prima dell'invenzione della carta (\u7eb8), i listelli di bamb\u00f9 rilegati tra loro con un legaccio fino a formare un rotolo (\u518a, \u518c). Su questi listelli, si scriveva in verticale e da sinistra a destra (\"scrittura sinistrorsa\"). Il pennino (\u7b14) era un bastoncino in legno appuntito e, in un secondo momento, sulla punta fu aggiunto un cappuccio di cuoio. L'inchiostro (\u58a8) era formato da fuliggine, ottenuta bruciando la legna e pestando e filtrando la polvere, e colla, ottenuta dalla resina fusa. L'impasto veniva poi versato in uno stampino decorato, eventualmente gli veniva aggiunto del profumo per non fargli emanare un cattivo odore e veniva lasciato ad asciugare. Il risultato finale era un mattoncino solido di inchiostro che veniva sciolto bagnandolo con l'acqua e strofinandolo in una scodella di pietra. In alternativa ai listelli di bamb\u00f9, come supporto su cui scrivere si usava la seta o si incidevano i caratteri su pietra. Sotto la dinastia Han fu inventata la carta, ottenuta dalla pelle delle canne di bamb\u00f9 bollite in un calderone. La pelle, una volta separata, veniva pestata con delle pietre, ridotta a un impasto denso e fibroso che veniva poi mescolato con acqua e colla e filtrato con dei setacci molto fini. Il risultato finale era un foglio, lasciato ad asciugare.\nI sinogrammi sono stati poi esportati nella penisola coreana e, dal Regno di Baekje (Corea), sono approdati nell'Impero Giapponese. Infine, pochi secoli dopo, sono entrati in massa in Vietnam.\nLe quattro invasioni cinesi del Vietnam: il primo B\u1eafc thu\u1ed9c \"(?)\".\nIl processo di ingresso dei prestiti cinesi nella lingua vietnamita (lessico sino-vietnamita, \u8a5e\u6f22\u8d8a T\u1eeb H\u00e1n-Vi\u1ec7t) e in un secondo momento degli H\u00e1n t\u1ef1 stessi, riciclati poi per formare i caratteri nazionali, \u00e8 molto lungo e si intreccia con le quattro dominazioni dell'Impero Cinese in Vietnam. Tutte queste quattro invasioni e occupazioni insieme formano un periodo storico che i vietnamiti chiamano B\u1eafc thu\u1ed9c (\u5317\u5c6c, \u5317\u5c5e), che letteralmente significa \"Appartenenza al Nord\", in senso di \"Dominazione del Nord\". Al tempo non esisteva il Vietnam moderno, ma esisteva il Regno di Nam Vi\u1ec7t (\u5357\u8d8a, cinese \"N\u00e1nyu\u00e8\") con capitale Panyu (\u756a\u79ba, oggi Canton \u5e7f\u5dde). Comprendeva grossomodo un territorio che corrisponde agli odierni Guangdong e Guangxi (\u5e7f\u4e1c\uff0c\u5e7f\u897f, inclusa Hong Kong \u9999\u6e2f). La casata di regnanti era la dinastia Tri\u1ec7u (Nh\u00e0 Tri\u1ec7u; \u5bb6\u8d99). Il fondatore della dinastia era Zhao Tuo (Tri\u1ec7u \u0110\u00e0 \u8d99\u4f57), un governatore originario dell'Hebei che aveva lavorato per la dinastia Qin (\u79e6\u671d), la dinastia che unific\u00f2 la Cina sotto il primo impero e pose fine a un lungo periodo di lotte sanguinarie tra feudi, il periodo delle Primavere e Autunni e degli Stati Combattenti (\u6625\u79cb\uff0c\u6218\u56fd). Zhao Tuo decise di fondare questo regno a Panyu perch\u00e9 al tempo l'Impero Qin era in fase di decadenza, finita nel 221 a.C. con la sua definitiva caduta a opera di Liu Bang (\u5218\u90a6), il primo Imperatore della dinastia Han (\u6c49\u671d). Il regno fu poi esteso con delle conquiste. La dinastia Tri\u1ec7u dur\u00f2 dal 204 a.C. al 111 a.C., l'anno in cui inizi\u00f2 la Prima Appartenenza al Nord (B\u1eafc thu\u1ed9c l\u1ea7n th\u1ee9 nh\u1ea5t \u5317\u5c6c\u541d\u6b21\u4e00), mentre al tempo regnava la dinastia Han. Il regno di Nanyue aveva un rapporto burrascoso con gli Han, a cui talvolta aveva chiesto aiuto per difendersi dal vicino regno di Minyue (\u95fd\u8d8a), che corrisponde all'attuale Fujian (\u798f\u5efa), abitata al tempo dall'etnia Baiyue (\u767e\u8d8a, lett. \"Yu\u00e8 settentrionali\"). La sua capitale era Y\u00e9 (\u51b6), dove oggi sorge Fuzhou (\u798f\u5dde). Quando il Primo Ministro di Nanyue, L\u00fc Jia (\u5442\u5609), not\u00f2 che il suo Imperatore era troppo remissivo, con un colpo di stato lo fece uccidere insieme alla moglie e fece ascendere al trono Zhao Jiande (\u8d99\u5efa\u5fb7), un anti-Han. L'Imperatore Wu degli Han, raggiunto dalla notizia della rivolta e dell'eccidio, si infuri\u00f2 e decise di muovere guerra a Nanyue/Nam Vi\u1ec7t, appoggiato da Minyue. \nIl primo B\u1eafc thu\u1ed9c risale al 111 a.C., mentre la dinastia Han era impegnata nell'espansione dell'Impero Cinese: il Regno di Nam Vi\u1ec7t fu conquistato, annesso e diviso in nove zone. Anche il regno di Minyue venne conquistato, siccome aveva semplicemente finto di appoggiare gli Han ma in realt\u00e0 faceva doppio-gioco in quanto aveva contatti segreti con Nam Vi\u1ec7t. L'ultimo imperatore di Nanyue, Zhao Jiande e L\u00fc Jia vennero catturati e uccisi dopo un tentativo di fuga in barca verso Minyue. Dopo l'annessione, i burocrati Han perseguirono una dominazione pacifica verso i vietnamiti ma, dopo un breve periodo, gli Han tentarono di assimilare e sinizzare i vietnamiti e inasprirono le tasse. Gli Han infatti credevano di avere una missione civilizzatrice nei confronti dei vietnamiti, visti come barbari arretrati e senza cultura, e pensavano che il loro Celeste Impero fosse al centro dell'universo. Durante il primo B\u1eafc thu\u1ed9c, i cinesi esportarono il Buddismo Chan, il Taoismo e il Confucianesimo in Vietnam. Dopo questo inasprimento dei dominatori, gran parte dei vietnamiti reag\u00ec con numerose rivolte, tutte fallite eccetto la rivolta delle sorelle Tr\u01b0ng, cio\u00e8 Tr\u01b0ng Tr\u1eafc (\u5fb5\u5074) e la sorella minore Tr\u01b0ng Nh\u1ecb (\u5fb5\u8cb3) nel 40 d.C.\nIl secondo B\u1eafc thu\u1ed9c (Proto-Viet-Muong).\nIl secondo B\u1eafc thu\u1ed9c inizia nel 43 d.C., quando il generale Ma Yuan degli Han Orientali ha ripreso il potere in Vietnam e, in base ad alcuni resoconti, ha catturato e decapitato le due sorelle. Quando gli Han Orientali si separarono, formando i Tre Regni (\u4e09\u56fd) Wu, Wei e Shu (\u5434\u56fd\uff0c\u9b4f\u56fd\uff0c\u8700\u56fd, che danno il nome a un periodo della storia cinese dopo il crollo degli Han), il territorio vietnamita pass\u00f2 sotto il controllo dello stato di Wu e, successivamente, di un'altra dinastia, i Liang (\u6881\u671d). Il secondo B\u1eafc thu\u1ed9c finisce con un'altra rivolta, capitanata da L\u00fd Nam \u0110\u1ebf (\u674e\u5357\u5e1d), un discendente di rifugiati cinesi che era frustrato dalla corruzione e ostilit\u00e0 dei governatori cinesi. Pertanto, insieme a Tri\u1ec7u Quang Ph\u1ee5c, fece scoppiare una rivolta, cambi\u00f2 il nome del paese in \"V\u1ea1n Xu\u00e2n\" (\u842c\u6625, \"Miriade di Primavere\"), fond\u00f2 la dinastia L\u00fd (544d.C) e resistette al contrattacco dei Liang anche dopo che fu costretto a fuggire nel Regno del Laos. L\u00ec, ormai esausto per le malattie, venne assassinato dalla popolazione locale che aveva paura dei contrattacchi delle truppe Liang. Ma il suo successore L\u00fd Thi\u00ean B\u1ea3o \u674e\u5929\u5bf6, suo fratello maggiore, riusc\u00ec a tenere testa al nemico e il suo successore nel 555, Tri\u1ec7u Quang Ph\u1ee5c \u8d99\u5149\u5fa9, riusc\u00ec a respingere i Liang nel 557d.C e divent\u00f2 re di Van Xuan. L'esercito cinese non solo non riusc\u00ec a ottenere particolari vittorie, ma dovette ritirarsi a Liang per fronteggiare altre guerre civili (era il Periodo delle Dinastie del Nord e del Sud). Sempre nel 557, L\u00fd Ph\u1eadt T\u1eed \u674e\u4f5b\u5b50, il cugino di L\u00fd Thi\u00ean B\u1ea3o, inizi\u00f2 a reclamare il trono. Dopo il ritiro delle truppe cinesi, scoppi\u00f2 una guerra civile inconclusiva tra Trieu e Ly, che termin\u00f2 con una tregua tra i due e una spartizione del potere e territori. Successivamente, nel 570-571 Ly ri-attacc\u00f2 Trieu, colto a sorpresa perch\u00e9 non si aspettava un contrattacco. Ly riusc\u00ec a detronizzare Trieu, che si suicid\u00f2 durante la fuga.\nIl terzo B\u1eafc thu\u1ed9c, la Dinastia Ng\u00f4, le invasioni mongole e le prime tracce di letteratura (Proto-Vietnamita, Vietnamita Arcaico).\nIl terzo B\u1eafc thu\u1ed9c \u00e8 stato iniziato dalla Dinastia Sui (\u968b\u671d), che pose fine al periodo dei Tre Regni e delle Dinastie del Nord e del Sud riunificando tutta la Cina in un unico impero e dando inizio al Rinascimento Cinese, un periodo di splendore culturale della Cina che dur\u00f2 per le due dinastie successive, Tang e Song (\u5510\u671d\uff0c\u5b8b\u671d) e immortalato in particolare dalle celebri poesie delle dinastie Tang e Song. La Dinastia Sui aveva riunificato l'impero sconfiggendo nel 589d.C. la dinastia Chen (\u9648\u671d), che a sua volta aveva conquistato i Liang. Nel dicembre 602, i Sui invasero il Regno di Van Xuan, che era governato ancora dalla Dinastia Ly. L'imperatore L\u00fd Ph\u1eadt T\u1eed, colui che aveva detronizzato Trieu poco pi\u00f9 di un ventennio prima, decise di arrendersi per evitare le devastazioni e venne decapitato. Nel 618d.C. i Sui vengono rimpiazzati dalla Dinastia Tang, a cui passa il controllo di Van Xuan, che viene ribattezzato \"Annam\" (\u5b89\u5357, \"Pacifico Sud\") e da cui deriva il nome della lingua vietnamita in francese, letteralmente \"annamitico\". I Sui furono una dinastia che dur\u00f2 pochi anni perch\u00e9 l'Imperatore Yang (\u968b\u7080\u5e1d), pur essendo riuscito a conquistare il Vietnam, aveva anche provato a invadere quattro volte la penisola coreana per assoggettare tutta la Corea, senza mai riuscirci, e aveva lasciato l'impero in bancarotta siccome si era lanciato in mega-progetti costosi come la ricostruzione della Grande Muraglia Cinese e del Gran Canale della Cina, oggi patrimonio UNESCO. A causa delle numerose guerre fallimentari, i cinesi pur di non essere arruolati si facevano venire il \"piede fortunato\", cio\u00e8 si rompevano apposta gli arti. I cinesi, pur di sbarazzarsi di Yang, dovettero architettare un complotto e strangolarlo intanto che si era riparato dalle rivolte a Jiangdu (\u6c5f\u90fd).\nAnche stavolta, il B\u1eafc thu\u1ed9c finisce per una rivolta capitanata in questo caso da Ng\u00f4 Quy\u1ec1n (\u5433\u6b0a), che nel 938d.C. respinge i cinesi della Dinastia Song (907) nella battaglia del fiume B\u1ea1ch \u0110\u1eb1ng. Per la precisione, sconfisse la flotta cinese nascondendo dei pali di legno sotto l'acqua, che fecero incagliare le navi cinesi e permisero ai vietnamiti di bruciarle. Sale quindi al potere la Dinastia Ng\u00f4, che rinomina l'Annam \"\u0110\u1ea1i Vi\u1ec7t\" (\u5927\u8d8a). Quanto alle sorti della Dinastia Ngo, dopo la morte del suo fondatore (r. 939-944), ci fu un periodo di guerra civile fatta scoppiare da un'usurpazione del trono, il Periodo dei 12 Signori della Guerra (Lo\u1ea1n Th\u1eadp nh\u1ecb s\u1ee9 qu\u00e2n, 939-968). In questo contesto di lotta, la Dinastia Ngo fu sconfitta nel 965. Il Periodo dei 12 Signori della Guerra termin\u00f2 con la vittoria nel 968 del clan di \u0110inh B\u1ed9 L\u0129nh e l'ascesa della Dinastia \u0110inh (\u4e01). Nel 980, proprio mentre i Song preparavano un nuovo tentativo di invasione del Vietnam, fu portato sul trono un imperatore di 6 anni che, vista l'urgenza della situazione, venne rimpiazzato dal suo reggente, il generale L\u00ea Ho\u00e0n. Nacque quindi la Dinastia L\u00ea Anteriore, che respinse il tentativo di invasione dei Song nel 981 sempre nel fiume Bach Dang. La dinastia venne poi deposta dalla Dinastia L\u00fd Posteriore (1009-1225), durante la quale nacque la prima universit\u00e0 in Vietnam (l'\"Accademia Imperiale\" Qu\u1ed1c T\u1eed Gi\u00e1m, \u570b\u5b50\u76e3 ad Hanoi) mentre la Dinastia Song venne poi deposta nel 1279 dalla Dinastia Yuan, che non aveva origine cinese ma mongolica. Pertanto, venne fondato il khanato mongolo (retto per primo da Kublai Khan, nipote di Gengis Khan e colui che accolse Marco Polo). Durante questo periodo, i mongoli tentarono di invadere il Vietnam, retto dalla Dinastia Tr\u1ea7n \u9673 (1225-1400), succeduta ai Ly Posteriori. Per la precisione, tentarono tre invasioni (1258, 1285, 1287-88), tutte fallite. La terza, organizzata da Kublai Khan, venne respinta proprio al fiume B\u1ea1ch \u0110\u1eb1ng con la stessa tattica dei pali di legno piantati sul letto del fiume. Queste guerre estenuanti misero in crisi finanziaria il Vietnam e in questo contesto un membro di corte, H\u1ed3 Qu\u00fd Ly, \u80e1\u5b63\u729b, depose l'ultimo imperatore Tran e fond\u00f2 nel 1400 la Dinastia H\u1ed3 (\u80e1).\nDurante il periodo delle invasioni mongole in Cina si sviluppa il sistema ch\u1eef N\u00f4m completo, composto da caratteri nazionali affiancati agli H\u00e1n t\u1ef1. Questo sistema si stava affermando gi\u00e0 dalla Dinastia Ngo (938 a.C.) ed era usato solo in poesia: i documenti statali, terminata la dominazione cinese, erano ancora scritti dai vietnamiti con gli H\u00e1n t\u1ef1 e la grammatica di cinese classico, il Wenyan. Quest'ultimo era anche il linguaggio dell'amministrazione gi\u00e0 dal tempo dei cinesi e fu preso come sistema di scrittura l'avvento della Dinastia Ngo: i vietnamiti infatti avevano organizzato il loro impero su modello cinese e avevano conservato il sistema degli Esami Imperiali, un sistema di esami basato sulla conoscenza della scrittura e dei testi classici cinesi tale per cui chi lo superava diventava un membro dell'apparato burocratico. In pi\u00f9, non avevano un alfabeto e non esisteva l'hangeul, inventato in Corea dal Re Sejong il Grande della Dinastia Joseon nel 1443-1446. In Giappone esistevano gi\u00e0 da circa un secolo il katakana e l'hiragana, ma non si erano ancora pienamente affermati: l'unico modo per scrivere era quello di tenere gli H\u00e1n t\u1ef1. A parte la stele nel tempio di B\u1ea3o \u00c2n del 1209 (vedi capitolo \"Ingresso del lessico cinese e dei sinogrammi in Vietnam\"), uno dei primi esempi di utilizzo del sistema chu nom in vietnamita \u00e8 il nuovo nome dato al Vietnam dalla Dinastia \u0110inh (968), cio\u00e8 \u0110\u1ea1i C\u1ed3 Vi\u1ec7t, \u5927\u77bf\u8d8a: il carattere C\u1ed3 \u77bf, dal significato incerto, forse deriva da una traslitterazione del nome di Buddha, \"Gautama\" \u77bf\u66c7 \u55ac\u9054\u6469. Questo caso preciso \u00e8 poi un esempio di sinogramma preso a prestito per indicare un suono puramente vietnamita, siccome la pronuncia sino-vietnamita \u00e8 \"c\u00f9, c\u1ee5, c\u1ee7\". Pi\u00f9 avanti, dal XIII\u00b0 secolo (e quindi grossomodo a partire dal passaggio tra i Ly posteriori e i Tran, 1225), gli H\u00e1n t\u1ef1 verranno affiancati da un set di caratteri nazionali coniati dai vietnamiti a partire dagli H\u00e1n t\u1ef1, creando il secondo componente del sistema chu nom per rendere i concetti o sinonimi interamente vietnamiti. Dopodich\u00e9, inizi\u00f2 anche ad affermarsi la letteratura vernacolare scritta con il chu nom completo (al tempo, esistevano gi\u00e0 opere letterarie scritte solo con gli H\u00e1n t\u1ef1, le prime tracce di letteratura nel Vietnam, come ad esempio il Nam qu\u1ed1c s\u01a1n h\u00e0 (\u5357\u570b\u5c71\u6cb3, Montagne e Fiumi del Paese del Sud) del generale L\u00fd Th\u01b0\u1eddng Ki\u1ec7t, scritto nel 1077. Tra le altre prime tracce si contano i proclami imperiali: per esempio, un editto \u00e8 il Thi\u00ean \u0111\u00f4 chi\u1ebfu (\u9077\u90fd\u8a54) del 1010: come dice il titolo \u00e8 un editto per trasferire la capitale di \u0110\u1ea1i C\u1ed3 Vi\u1ec7t da Hoa L\u01b0 (oggi Ninh B\u00ecnh) a \u0110\u1ea1i La (oggi Hanoi). Quanto alle sorti del khanato mongolo, esso venne spodestato nel 1368 dalla Dinastia Ming (\u660e\u671d).\nIl quarto B\u1eafc thu\u1ed9c, la Dinastia L\u00ea Posteriore, le Guerre Tr\u1ecbnh\u2013Nguy\u1ec5n e la Dinastia Nguy\u1ec5n (Vietnamita Antico, Vietnamita Medio).\nIl quarto B\u1eafc thu\u1ed9c avviene proprio sotto l'Imperatore Yongle della Dinastia Ming: nel 1407 i Ming lanciarono un'invasione, sconfissero la Dinastia H\u1ed3 (\u80e1) e arrestarono H\u1ed3 Qu\u00fd Ly, che fu costretto ad arruolarsi nell'esercito come soldato comune (di lui non si sa pi\u00f9 nulla dopo il 1407). I Ming si riproposero il vecchio ideale di civilizzare i barbari vietnamiti in ottica etnocentrica. In particolare, imposero la moda dei capelli lunghi e promulgarono il divieto di annerirsi i denti, siccome al tempo i denti neri venivano visti per esempio come segno di bellezza (si possono anche notare in delle stampe giapponesi). Il quarto B\u1eafc thu\u1ed9c dur\u00f2 solo vent'anni siccome venne rovesciato da un'altra sommossa capitanata questa volta da L\u00ea L\u1ee3i, figlio colto di una famiglia benestante di proprietari terrieri. Aveva lavorato come ufficiale finch\u00e9 i Ming non invasero il Vietnam. Si rifiut\u00f2 di lavorare per loro e, intorno al 1427, fece scoppiare una rivolta. La rivolta fu presto sedata, ma l'Imperatore Ming, dopo avere ponderato la situazione, pens\u00f2 che la gestione della rivolta in Vietnam fosse solo una distrazione. Pertanto, ritir\u00f2 le truppe. Subito dopo, con una mossa audace, L\u00ea propose ai Ming di rendere il Vietnam uno stato autonomo politicamente ma vassallo della Cina: in cambio di obbedienza e tributi, avrebbe ricevuto protezione. L'Imperatore Ming nomin\u00f2 immediatamente L\u00ea Imperatore del Vietnam indipendente, pose fine all'ultimo B\u1eafc thu\u1ed9c e permise alla Dinastia L\u00ea Posteriore (\u9ece) di nascere. Quest'ultima poi si espanse verso sud e permise al Vietnam di raggiungere il suo massimo splendore, poi funestato da una breve usurpazione (Dinastia M\u1ea1c \u83ab, 1527-1533, fermata per l'intervento dei Ming) e dalle guerre civili tra il clan Tr\u1ecbnh del nord (\u912d) e il clan Nguy\u1ec5n del sud (\u962e), le Guerre Tr\u1ecbnh\u2013Nguy\u1ec5n. Quest'ultima dinastia depose i L\u00ea Posteriori (1789) e successivamente, con l'aiuto dei francesi e dei Qing, vinse la guerra civile nel 1802 sconfiggendo i Tr\u1ecbnh e la Dinastia T\u00e2y S\u01a1n (\u5bb6\u897f, 1789-1802). Il Vietnam al tempo era uno stato tributario della Dinastia Qing (\u6e05\u671d), l'ultima dinastia imperiale cinese (1644-1912), di origine mancese.\nTerminati i B\u1eafc thu\u1ed9c, l'ultima occupazione degna di nota \u00e8 il protettorato francese (1883-1945) durante il periodo coloniale: sono proprio i francesi a rendere la Dinastia Nguyen una successione di imperatori svuotati di ogni potere. I francesi restano al potere nell'Indocina Francese finch\u00e9 non viene invasa dall'Impero Giapponese durante la Seconda Guerra Mondiale. L'ultimo Imperatore, B\u1ea3o \u0110\u1ea1i (\u4fdd\u5927), abdicher\u00e0 dopo la resa dei Giapponesi, nel 1945.\nIngresso del lessico cinese e dei sinogrammi in Vietnam.\nIn tutto questo periodo di dominazioni cinesi, come gi\u00e0 accennato, il lessico cinese approd\u00f2 in Vietnam sottoforma di prestiti, componendo quindi il lessico sino-vietnamita. Una parte di questi presititi, entrati durante la Dinastia Han (primo B\u1eafc thu\u1ed9c), risale a quando in Cina si parlava il cinese antico (\u4e0a\u53e4\u6c49\u8bed), gi\u00e0 frammentato in variet\u00e0 ma di cui esistono delle ricostruzioni di una singola variet\u00e0 koin\u00e9 in base ai dati noti (e.g. Baxter-Sagart, 2014).\nI prestiti per\u00f2 sono iniziati a confluire con alta frequenza durante il terzo B\u1eafc thu\u1ed9c, durante il Rinascimento Cinese (Dinastia Tang e Song). Questo fluire di vocaboli e sinogrammi che li accompagnavano, necessari per superare gli Esami Imperiali, venne accompagnato dai rimari, cio\u00e8 i dizionari organizzati per rima e accompagnati da un rudimentale sistema per indicare la pronuncia, il fanqie (\u53cd\u5207). Il rimario pi\u00f9 famoso dell'epoca Tang \u00e8 il Qieyun (\u5207\u97f5), mentre quello del periodo Song \u00e8 la sua espansione, detto Guangyun (\u5e7f\u97f5). Durante il periodo del massiccio ingresso dei vocaboli cinesi, in Cina si parlava il Middle Chinese, noto anche come Primo Cinese Medio (\u4e2d\u53e4\u6c49\u8bed), di cui esistono svariate ricostruzioni (e.g. Guangyun di Baxter, 2011) che prendono in esame le lingue sino-xeniche, inclusi i dialetti cinesi, e le loro variet\u00e0 arcaiche, il tutto applicato ai rimari come il Qieyun e il Guangyun, sopravvissuti. Il Primo Cinese Medio aveva quattro toni, di cui conosciamo l'andamento ma non il registro di voce in cui si articolano: tono piatto, tono crescente, tono decrescente e \"tono entrante\", che in realt\u00e0 \u00e8 un modo per indicare che le vocali nelle sillabe seguite dagli stop *-p, *-t, *-k sono abbastanza brevi e sfuggite. La tonogenesi \u00e8 stata collegata alla perdita di un colpo di glottide/stacco glottale presente a fine sillaba in Old Chinese e alla caduta di una *-s a fine sillaba sempre in Old Chinese. Questi due suoni, come ha dimostrato Haudricourt erano presenti pure in Vietnamita Antico (Old Vietnamese) e, in entrambe le lingue, la caduta del colpo di glottide ha causato un'antica intonazione crescente e la caduta (con eventuale lenizione in *-h) della *-s ha causato un'antica intonazione decrescente. Con l'avvento della Dinastia Yuan (\u5143\u671d, khanato mongolo), si abbandon\u00f2 il Tardo Cinese Medio e si pass\u00f2 alla variet\u00e0 nota come Primo Mandarino (Early Mandarin), in cui la lingua cinese si semplific\u00f2 ulteriormente. Tuttavia, il lessico sino-vietnamita basa gran parte della sua pronuncia sul Primo Cinese Medio, il che lo rende una lingua conservativa. Tuttavia, svariati suoni risalenti al Primo Cinese Medio sono stati adattati all'inventario di suoni del Vietnamita Medio, che per esempio non possedeva (e non possiede) *ts-, approssimato con \"t\"-.\nIl primo reperto archeologico che contiene i ch\u1eef N\u00f4m, come gi\u00e0 accennato, \u00e8 una stele nel tempio di B\u1ea3o \u00c2n, che risale al 1209 (tardo periodo Song) e contiene 18 caratteri che indicano villaggi e persone. A questo si aggiungono le prime tracce di letteratura vietnamita, che per\u00f2 erano scritti solo in cinese classico. Da l\u00ec a poco, durante il khanato mongolo e quando ormai il terzo B\u1eafc thu\u1ed9c era finito, come gi\u00e0 accennato gli H\u00e1n t\u1ef1 si affiancarono a un inventario sempre crescente di caratteri nazionali che per\u00f2 non vennero usati nel linguaggio della burocrazia, ancora ancorato al Cinese Classico (il registro formale del cinese scritto, usato dall'Old Chinese in poi). Questi caratteri erano stati confezionati a partire da semplificazione o da sinogrammi riciclati in base alla pronuncia vietnamita, usata come chiave di lettura. La poetessa H\u1ed3 Xu\u00e2n H\u01b0\u01a1ng (\u80e1\u6625\u9999, 1772 circa - 1822) \u00e8 tra i poeti e gli scrittori che hanno usato il ch\u1eef N\u00f4m con grande maestria, regalando alla lingua vietnamita lo status di lingua letteraria. Il poeta contemporaneo Xu\u00e2n Di\u1ec7u ha definito H\u01b0\u01a1ng come \"B\u00e0 ch\u00faa th\u01a1 N\u00f4m\", ossia la \"regina della poesia N\u00f4m\". Un'opera molto celebre scritta con i ch\u1eef N\u00f4m \u00e8 proprio la \"Storia di Ki\u1ec1u\" (\u50b3\u7ff9 Truy\u1ec7n Ki\u1ec1u), pubblicato nel 1828 e scritto da Nguy\u1ec5n Du (\u962e\u6538, 1765-1820). Il titolo dell'opera \u00e8 anche un esempio concreto di come la scrittura segue la grammatica vietnamita, in cui il determinante segue il determinato. Di contro, i testi scritti il Wenyan seguono invece la grammatica cinese classica.\nL'arrivo dei missionari, la colonizzazione francese e la sua fine.\nI missionari europei, i primi dizionari e la nascita dell'alfabeto vietnamita (Vietnamita Medio).\nI primi missionari cattolici entrati in Vietnam nel XVI\u00b0 secolo provenivano dalla Spagna, Portogallo e Italia. Molti di essi erano della Compagnia di Ges\u00f9, fondata da Ignazio di Loyola nel 1534. Le zone in cui essi affluivano maggiormente per fare proselitismo erano la regione di \u0110\u00f4ng Kinh (Tonchino; si scrive \u6771\u4eac e deriva dal vecchio nome di Hanoi, la capitale del tempo. Oggi si chiama B\u1eafc B\u1ed9 \u5317\u90e8), che era molto fertile e ospita il delta del Fiume Rosso (H\u1ed3ng H\u00e0 \u7d05\u6cb3), e la regione del Nam K\u1ef3 (Cocincina; si scrive \u5357\u573b e corrisponde al Vietnam meridionale, in cui si trova il delta del Fiume Mekong \u6e44\u516c. Oggi si chiama Nam B\u1ed9 \u5357\u90e8). In sintesi, approdarono nel Tonchino e nella Cocincina (quest\u2019ultimo nome fu coniato dai francesi a partire da una citt\u00e0 popolosa nello stato del Kerala, nell\u2019India meridionale, chiamata \u201cCochin\u201d. Non \u00e8 da confondere con il nome dell\u2019intera penisola in cui si trova il Vietnam, detta \u201cIndocina\u201d. La parte di Vietnam compresa tra il Tonchino e la Cocincina veniva chiamata dai francesi \u201cAnnam\u201d). Ai missionari, si aggiunsero poi i mercanti europei.\nPer la precisione, nel 1615 i preti Francesco Buzomi e Diogo Carvalho stabilirono la prima comunit\u00e0 cristiana in Vietnam a H\u1ed9i An (\u6703\u5b89), il cui centro storico oggi \u00e8 Patrimonio UNESCO. Altri missionari celebri furono Francisco de Pina, Gaspar do Amaral, Antonio Barbosa, Antonio de Fontes, Pedro Marques e Girolamo Maiorca. In questo periodo, i missionari furono tollerati dalla Dinastia Le, quella che aveva posto fine al quarto Bac Thuoc. In questo contesto storico si inseriscono i due pi\u00f9 famosi missionari, Alexander de Rhodes (1591 o 1593-1660) e Francisco de Pina. De Pina ha inventato l\u2019alfabeto latino per trascrivere I suoni vietnamiti. Su questa scelta, oltre alla necessit\u00e0 di rendere il vietnamita comprensibile e utilizzabile per diffondere il messaggio cristiano in una popolazione non europea, deriva pure dal fatto che, tra il 1611 e il 1617, durante i suoi studi a Macau, aveva conosciuto l\u2019\u201cArte da Lingoa de Iapam\u201d di Jo\u00e3o Rodrigues, la prima grammatica di giapponese scritta da un europeo, in tre volumi e pubblicata tra il 1604 e il 1608. Nel 1617, de Pina arriv\u00f2 a Dang Trong e impar\u00f2 per primo a parlare fluentemente il Vietnamita Medio (o \u201cVietnamita Seicentesco\u201d e, pi\u00f9 avanti, \u201cVietnamita Settecentesco\u201d). De Pina aiut\u00f2 poi un altro missionario, Alexander de Rhodes, a parlare il vietnamita, che impar\u00f2 anche aiutandosi con un bambino. Lo stesso de Rhodes racconta che, dopo che sbarc\u00f2 a Dang Trong nel 1627, sent\u00ec i vietnamiti parlare e gli sembrarono degli uccelli che cinguettavano. Dopo un iniziale sconforto, spieg\u00f2 che inizi\u00f2 a studiare il vietnamita (gi\u00e0 iniziato a studiare con de Pina) con lo stesso zelo con cui studi\u00f2 teologia a Roma. Dopo soli 6 mesi, sapeva pregare in vietnamita. De Pina mor\u00ec annegato mentre tentava di salvare delle persone da una barca che stava naufragando nel dicembre 1625.\nDe Rhodes raccolse l\u2019eredit\u00e0 di de Pina e us\u00f2 l\u2019alfabeto latino per confezionare il primo dizionario di vietnamita pubblicato. Per la precisione, de Rhodes si bas\u00f2 su due dizionari manoscritti oggi perduti, un dizionario di portoghese-vietnamita di Barbosa (Diccion\u00e1rio portugu\u00eas-anamita) e un dizionario di lingua vietnamita di Amaral (Diccionario da Lingua Annamitica). A queste due fonti, aggiunse il latino classico. Il dizionario venne pubblicato a Roma, previo permesso dei superiori, nel 1651. Il nome \u00e8 \u201cDictionarivm annamiticvm, lvsitanvm, et latinvm\u201d e il nome completo, reperibile dalla copertina (l\u2019opera \u00e8 sopravvissuta) \u00e8 \u201dDictionarivm annamiticvm, lvsitanvm, et latinvm ope sacrae congregationis de propaganda fide in lvcem editvm ab Alexandro de Rhodes E societate IESV, eiusdemque Sacra Congregationis Missionario Apostolico. ROMAE, typis, et sumptibus eiusdem Sacr. Congreg. 1651. SVPERIORVM PERMISSO\u201d. Il lavoro, dopo due introduzioni dell\u2019autore, si chiude con un breve excursus di grammatical e fonetica. Da quest\u2019ultimo, insieme agli excursus negli altri dizionari (che distinguono pure tra variet\u00e0 del nord e del sud), ai relitti grafici nell\u2019alfabeto di ispirazione portoghese (e.g. il suono odierno /f/ scritto come \u201cPH\u201d) e alle lingue sino-xeniche, si possono ricavare informazioni molto preziose per ricostruire la pronuncia del Vietnamita Medio.\nMa la tolleranza verso di loro diminu\u00ec durante la guerra civile tra clan. Per la precisione, i Trinh del nord avevano espulso i missionari dal Vietnam. Anche de Rhodes era stato espulso nel 1630, con l'accusa di essere una spia del clan avversario. Dopo essersi recato a Macau, torn\u00f2 in Vietnam e si rec\u00f2 dagli Nguy\u1ec5n, salvo poi essere cacciato pure da loro nel 1646 e, tornato a Roma nel 1649, pubblic\u00f2 il dizionario sopracitato (de Rhodes non riusc\u00ec mai pi\u00f9 a tornare in Vietnam e fu mandato dai gesuiti in Persia, dove mor\u00ec a Isfahan nel 1660). I Nguy\u1ec5n del sud invece erano pi\u00f9 tolleranti pure se scettici. Questa situazione continu\u00f2 fino alla vittoria del clan Nguy\u1ec5n, appoggiato dai francesi: nel 1802 il principe Nguy\u1ec5n \u00c1nh, favorevole ai cristiani, divent\u00f2 Imperatore col nome Gia Long (\u5609\u9686) e fond\u00f2 la Dinastia Nguy\u1ec5n. L\u2019imperatore era un amico intimo del vescovo di Adran, Pierre Pigneau de Behaine (1741-1799, nome in vietnamita: \u60b2\u67d4), che a sua volta era molto soddisfatto della tolleranza dell\u2019Imperatore verso i cristiani. Pigneau aveva imparato il cinese e il vietnamita mentre era a Pondicherry, un territorio in India occupato dai francesi ed \u00e8 noto per avere scritto il secondo dizionario di vietnamita nel 1773 insieme a otto vietnamiti del sud. Nonostante abbia un titolo in francese, il dizionario \u00e8 in latino ed \u00e8 il primo a includere gli H\u00e1n t\u1ef1. Il dizionario, rimasto in forma manoscritta, fu pubblicato dal missionario Jean-Louis Taberd (1794-1840) nel 1838.\nIl protettorato francese in Vietnam e i contatti con l'Occidente: l'Indocina Francese (Vietnamita Moderno).\nLe sorti si invertirono quando Gia Long, scettico verso i missionari francesi e spagnoli, nomin\u00f2 successore Minh M\u1ea1ng, un conservatore confuciano. Da quel momento, i missionari vennero perseguitati. Queste persecuzioni portarono all\u2019intervento dei francesi in Vietnam, gi\u00e0 desiderosi di avere influenza in Vietnam e rest\u00eci a farsi espellere. La campagna francese in tutta l\u2019Indocina si lega al periodo colonialista ed \u00e8 datata 1858-1883. La prima guerra \u00e8 fatta scoppiare da Napoleone III in concomitanza con la Seconda Guerra dell\u2019Oppio in Cina, di cui fu approfittato perch\u00e9 delle forze francesi erano gi\u00e0 schierate vicino al Vietnam. Il casus belli fu l\u2019esecuzione di due missionari spagnoli da parte dell\u2019Imperatore T\u1ef1 \u0110\u1ee9c. All\u2019assalto parteciparono pure gli spagnoli con delle truppe filippine (fino al 1989, le Filippine erano territorio spagnolo insieme a Cuba e Puerto Rico). La prima guerra (\u201cCampagna di Cocincina\u201d) fin\u00ec nel 1862 per la tenacia dei vietnamiti e perch\u00e9 i francesi furono distratti dall\u2019ultima guerra d\u2019indipendenza italiana. Con la fine della guerra, i francesi ottennero la Colonia di Cocincina con centro amministrativo a Saigon. Il Tonchino e Annam diventeranno un protettorato francese nel 1883 (Campagna del Tonchino), dopo una seconda invasione francese: nel 1883, la Francia controllava l\u2019intero Vietnam. Tutti questi territori sotto al controllo francese vennero chiamati \u201cIndocina Francese\u201d e includevano pure il Laos e la Cambogia. In particolare, il Laos fu conquistato nel 1893 e strappato al regno di Siam (l\u2019attuale Thailandia), che lo controllava da poco pi\u00f9 di cent\u2019anni, mentre la Cambogia, suddivisa tra Siam e Vietnam, era gi\u00e0 diventata un protettorato francese dal 1863.\nIn questo contesto si collocano gli ultimi tre grandi dizionari di vietnamita del fine \u2018800: il primo \u00e8 di Hu\u1ef3nh T\u1ecbnh C\u1ee7a, meglio noto come Paulus C\u1ee7a (1830-1907. Oggi, la grafia corretta \u00e8 \u201cQua\u201d). Paulus Cua \u00e8 stato un vietnamita convertito al cristianesimo che ha studiato a Penang, in Malaysia, dove erano presenti i francesi. Dopo gli studi ha lavorato per l\u2019amministrazione coloniale francese come interprete, siccome sapeva sia il francese che il vietnamita e aveva una profonda conoscenza dei caratteri cinesi (aveva pure passato gli Esami Imperiali). Non solo ha scritto e pubblicato un dizionario di H\u00e1n t\u1ef1 nel 1895 e 1896 in due volumi (\u00d0\u1ea1i Nam qu\u1ea5c \u00e2m t\u1ef1 v\u1ecb, 2 cu\u1ed1n) e molto ricco di combinazioni tra caratteri, ma nelle sue scritture usava spesso l\u2019alfabeto latino, che ha contribuito a popolarizzare. Ha pure mandato una petizione all\u2019imperatore Tu Duc in cui chiedeva che il sistema ch\u1eef N\u00f4m fosse abolito, ma l\u2019imperatore rifiut\u00f2.\nIl secondo \u00e8 quello di Jean Fran\u00e7oise Marie G\u00e9nibrel (1851-1914): nel 1898 ha pubblicato un vocabolario di francese e vietnamita in versione ridotta e completa. Per la seconda versione, impieg\u00f2 14 anni, siccome nella prefazione spiega che ha iniziato a scriverlo nel 1884 facendosi aiutare da due consulenti (di cui uno vietnamita).\nIl terzo \u00e8 di Jean Bonet (o Bonnet, 1844-1907), uno studioso di vietnamita all\u2019Ecole des Langues Orientales. Ha speso 20 anni in Vietnam e ha pubblicato un dizionario di francese e vietnamita nel 1899. In pi\u00f9, \u00e8 stato il primo a tradurre un libro appartenente al canone della Bibbia (il Vangelo di Luca) in vietnamita nel 1890 (fu poi pubblicato nel 1899). Mor\u00ec investito da un\u2019auto mentre attraversava Place de la Concorde. La prima traduzione integrale della Bibbia \u00e8 stata effettuata dal latino in vietnamita da Albert Schlicklin (nome vietnamita: C\u1ed1 Ch\u00ednh Linh). La traduzione, pubblicata a Parigi nel 1916, aveva il testo parallelo in vietnamita e latino. Questa versione ha conosciuto per molti decenni un enorme successo tra i cattolici in Vietnam.\nIn tutto questo periodo di arrivo di missionari e di protettorato, il contatto tra il Vietnam e l\u2019occidente \u00e8 cresciuto e molte opere straniere entrarono in Vietnam e furono conosciute attraverso la traduzione in cinese classico, che le persone istruite sapevano leggere. Per rendere il nuovo lessico tecnico in Wenyan, vennero usati dei composti a base di sinogrammi, letti con la pronuncia vietnamita. Un esempio in cinese \u00e8 il vocabolo \u201cmatematica\u201d, che \u00e8 \u00e8 stato reso come \u201clo studio (\u6570) dei numeri (\u5b66)\u201d, \u6570\u5b66. Questa stessa soluzione venne adottata dai giapponesi e coreani, con qualche eccezione di traduzione coniata localmente. Quanto ai nomi stranieri, sono stati adattati con una successione di sillabe che approssimavano la pronuncia dai cinesi e giapponesi (la \u201csoluzione\u201d venne poi presa a prestito dai vietnamiti, mentre in coreano pu\u00f2 essere pi\u00f9 libera). Se il nome era gi\u00e0 scritto con sinogrammi (e.g. nomi di cinesi, giapponesi e coreani), i caratteri venivano semplicemente letti ad alta voce con la pronuncia vietnamita (Anche i coreani e i giapponesi hanno adottato questa soluzione). Queste due soluzioni sono state pure applicate anche per la pronuncia dei nomi degli stati, si pensi ad esempio a \u201cGiappone\u201d, \u65e5\u672c Nh\u1eadt B\u1ea3n e a \u201cPortogallo\u201d, \u8461\u8404\u7259B\u1ed3 \u0110\u00e0o Nha (soluzione cinese presa a prestito). In pi\u00f9, in Cina i nomi propri scritti in sinogrammi (coreani, giapponesi, vietnamiti) vengono semplicemente letti con la pronuncia cinese. Per esempio, \u201cKim Il Sung\u201d (\uae40\uc77c\uc131, \u91d1\u65e5\u6210) viene pronunciato \u201cJin1 Ri4cheng2\u201d.\nLa fine della colonizzazione e la soppressione dei ch\u1eef N\u00f4m nell'educazione.\nIl ch\u1eef N\u00f4m \u00e8 stato soppiantato a partire dal 1918 dal qu\u1ed1c ng\u1eef, il vietnamita scritto con l'alfabeto latino basato sul sistema fonetico portoghese, introdotto durante la colonizzazione francese e creato dai missionari gesuiti. Il 1918 \u00e8 l'anno in cui l'imperatore ha smesso di usare i ch\u1eef N\u00f4m per decreto imperiale. La scrittura in ambito burocratico e ufficiale sarebbe stata possibile solo con l'alfabeto latino. Al tempo, c'era ancora la Dinastia Nguy\u1ec5n, ridotta a un fantoccio nelle mani dei francesi. Questi ultimi promossero l'alfabeto latino di ispirazione portoghese (e non francese) siccome, per imparare il vietnamita, nella met\u00e0 Ottocento avevano a disposizione solo il dizionario di De Rhodes (1651) e il dizionario di Pigneau (1773; pubblicato postumo nel 1838), che aveva la grafia ispirata a quella del dizionario di De Rhodes, che Pigneau considerava il suo illustre predecessore. I ch\u1eef N\u00f4m non sono mai stati standardizzati, pertanto alcuni caratteri coniati dai vietnamiti hanno pi\u00f9 varianti. Nel 1919, erano stati tenuti per l'ultima volta gli Esami Imperiali su modello cinese, in cui per partecipare bisognava conoscere i classici confuciani e gli H\u00e1n t\u1ef1. L'insegnamento dei caratteri cinesi, durante l'occupazione francese, divenne una materia marginale nei curricola scolastici, tutti improntati sul modello francese. In questo stesso periodo, a causa della Grande Depressione, si registrarono rivolte dei vietnamiti contro i francesi. I vietnamiti non ebbero nessun privilegio nemmeno dopo che appoggiarono i colonizzatori francesi nella Prima Guerra Mondiale. La stessa ipocrisia dei colonizzatori si not\u00f2 quando il celebre rivoluzionario Pahn Chu Trin (\u6f58\u5468\u6968, 1872-1926) scrisse al governatore invitandolo a essere all'altezza della loro missione civilizzatrice e di rendere il Vietnam un paese moderno e industrializzato, siccome i francesi lo stavano solo sfruttando e lasciando arretrato.\nNel 1940, durante la Seconda Guerra Mondiale, i giapponesi invasero il Vietnam a partire dal Tonchino sia per espandersi ulteriormente, sia per bloccare i rifornimenti alla Cina (gi\u00e0 invasa dal Giappone nel 1937) dal porto di H\u1ea3i Ph\u00f2ng (\u6d77\u9632). In questo contesto nacque il movimento Vi\u1ec7t Minh (\u8d8a\u76df), guidato da Ho Chi Minh (\u80e1\u5fd7\u660e) e con l'obiettivo di resistere ai giapponesi.\nNel 1945, quando i Giapponesi si arresero e la Dinastia Nguy\u1ec5n fin\u00ec, scoppi\u00f2 una guerra civile tra il Vietnam, che desiderava l'indipendenza, e i francesi. Laos e Cambogia erano state rinconquistate, ma i vietnamiti appartenenti al Viet Minh non mostravano segni di cedimento. I vietnamiti vinsero nel 1954 e, in base all'Accordo di Ginevra, venne diviso in Vietnam del Nord, socialista e con capitale Hanoi, e Vietnam del Sud, con capitale Saigon. La promessa di tenere delle elezioni che avrebbero annesso i due paesi non fu rigettata dagli Stati Uniti per il desiderio di arginare il comunismo in piena Guerra Fredda. Pertanto intrapresero un'azione militare verso il Vietnam (1955-1975), intensificatasi dal 1964 dopo l'incidente del Golfo del Tonchino, mentre Lyndon Johnson era presidente. La guerra fin\u00ec quando gli americani si ritirarono e i Viet Cong del nord conquistarono Saigon nel 1975. Quest'ultima venne ribattezzata Ho Chi Minh City e in Vietnam fu implementata la possibilit\u00e0 per i missionari di tornare a fare attivit\u00e0 previa approvazione del governo. Quanto all'Indocina Francese, quest'ultima si dissolse con l'indipendenza della Cambogia nel 1953 e del Laos nel 1954.\nQuanto invece all'insegnamento dei sinogrammi, nel Vietnam del Nord non si insegnavano pi\u00f9 gi\u00e0 dal 1950. Nel Vietnam del Sud, invece, ancora si insegnavano nella scuola superiore, ma vennero soppiantati quando venne conquistato dal Nord e nacque la Repubblica Socialista del Vietnam.\nI ch\u1eef N\u00f4m oggi e il loro utilizzo.\nCome detto in precedenza, i ch\u1eef N\u00f4m sono stati soppiantati dall'alfabeto, che ha permesso un incremento del tasso di alfabetizzazione, e sono pressoch\u00e9 una lingua morta. I ch\u1eef N\u00f4m per\u00f2 sopravvivono nei dizionari online promossi dalle associazioni culturali vietnamite (es. l'\"Institute of H\u00e1n-N\u00f4m Studies\" ad Hanoi e la \"Nom Preservation Foundation\") e in alcuni dizionari storici di lingua vietnamita scritti dai missionari gesuiti. La Nom Preservation Foundation, per sua stessa dichiarazione, in pi\u00f9 si occupa di digitalizzare documenti, dizionari e manoscritti antichi scritti in ch\u1eef N\u00f4m per preservarli dalla distruzione operata dal tempo (alluvioni, incendi, vermi che infestano i libri e divorano i libri insieme al loro contenuto culturale...). La loro messa a disposizione libera in internet permette la loro preservazione e, al contempo, la loro diffusione capillare, in modo tale da promuovere i ch\u1eef N\u00f4m, renderli facilmente disponibili a chi desidera studiarli o consultarli e permette anche la loro sopravvivenza culturale. Questa digitalizzazione, anche in senso generale, riguarda pure i dizionari antichi di lingue, inclusi quelli di vietnamita elencati in precedenza.\nI ch\u1eef N\u00f4m poi vengono studiati in dei corsi appositi nei curricola universitari a sfondo umanistico, pertanto in dei contesti sono materie scolastiche esattamente come avviene nelle due Coree, nonostante gli hanja siano pressoch\u00e9 in disuso. Per la precisione, sono necessari a chiunque per studiare, saper leggere e comprendere a fondo la letteratura vietnamita classica e la letteratura di altre lingue della sino-sfera, non solo quella cinese, anche se i testi possono essere riscritti in alfabeto latino (per esempio, \u00e8 come romanizzare un'intera poesia cinese in pinyin). Nella scuola superiore, nonostante si studi letteratura vietnamita, i ch\u1eef N\u00f4m sono poco affrontati e non sono obbligatori.\nI ch\u1eef N\u00f4m possono essere usati e studiati sia per leggere le opere antiche in vietnamita, sia per ricostruire la pronuncia del Primo Cinese Medio (e, in misura molto minore, dell'Old Chinese). In particolare, la pronuncia vietnamita, insieme a quella coreana e del dialetto cantonese, \u00e8 particolarmente conservativa. Lo diventa ancora di pi\u00f9 se i ch\u1eef N\u00f4m vengono pronunciati con la pronuncia storica dell'alfabeto latino, risalente al periodo del Vietnamita Medio. I punti di forza della pronuncia vietnamita sono la conservazione degli stop senza rilascio udibile di suono a fine sillaba *-p, *-t, *-k e la conservazione della distinzione tra -n e *-m. Per esempio, gli stop in cinese moderno sono tutti caduti e in alcuni dialetti, eccetto il cantonese e alcune variet\u00e0 di hokkien (e.g. Amoy hokkien e Taiwan hokkien), si limitano a essere preservati come un colpo di glottide/stacco glottale a fine sillaba, nato durante il Primo Mandarino (dopo la fine del Primo Cinese Medio, quando i mongoli invasero la Cina e fondarono il khanato mongolo). Il vietnamita in pi\u00f9 conserva il suono bilabiale (BJ-, PJ-, PHJ-) in grafia laddove in cinese moderno \u00e8 evoluto in /f/-; conserva anche la nasale palatale */\u0272/- (NY-) laddove in cinese \u00e8 evoluta nel suono retroflesso sonoro /\u0290/-; conserva pure il suono velare nasale */\u014b/- (NG-) laddove in cinese moderno \u00e8 caduto; infine, in delle occorrenze, conserva la nasale bilabiale */mj/- caduta in cinese moderno. Un esempio: il carattere \u5b66, che in cinese si pronuncia xue2, che in vietnamita si pronuncia \"h\u1ecdc\", in coreano \"hak\", in giapponese \"gaku\" e in dialetto cantonese \"hok6\". Da queste pronunce, Baxter (2011) ricostruisce *haewk, con aspirazione sonora e stop *-k.\nI ch\u1eef N\u00f4m possono pure essere usati per studiare il lessico sino-vietnamita (che forma fino al 60/70% dei testi scritti in registro formale e copre 1/3 di tutto il lessico vietnamita) anche nel caso in cui l'apprendente non conosce gi\u00e0 i sinogrammi (chiaramente, nel caso in cui li conosca gi\u00e0, in particolare quelli tradizionali, \u00e8 avvantaggiato). Lo stesso legame tra la pronuncia di una sillaba e un sinogramma permette anche di disambiguare il significato in caso di omofoni o permette di esplicitare il significato di una grande quantit\u00e0 di sillabe apparentemente indistinta e confusionaria con un mezzo grafico. Un esempio di composizione di parole \u00e8 dato dalla seguente serie: h\u1ecdc k\u1ef3, h\u1ecdc sinh, h\u1ecdc t\u1eadp, h\u1ecdc vi\u1ec7n, \u0111\u1ea1i h\u1ecdc, h\u1ecdc gi\u1ea3e h\u1ecdc hi\u1ec7u. Tutte queste parole hanno una sillaba in comune e significano \"semestre, studente, studiare/studio, istituto, universit\u00e0, studioso, scuola\". Tutte queste parole hanno in comune il concetto generico di \"studiare\" e il carattere in questione \u00e8 proprio \u5b78, semplificato \u5b66, che indica il concetto di studiare. Per la precisione, se si osserva anche la filologia del carattere, \u00e8 un paio di mani che manipola i listelli di bamb\u00f9 di un abaco, mentre sotto si pu\u00f2 vedere un bambino in fasce con le braccia spalancate. Le parole dunque sono ora pi\u00f9 chiare e la loro trascrizione, da cui si possono imparare e approfondire altri caratteri per arborescenza/ramificazione e collegamenti, \u00e8 \u5b78\u671f (h\u1ecdc k\u1ef3), \u5b78\u751f (h\u1ecdc sinh), \u5b78\u7fd2/\u5b66\u4e60 (h\u1ecdc t\u1eadp), \u5b78\u9662 (h\u1ecdc vi\u1ec7n), \u5927\u5b78 (\u0111\u1ea1i h\u1ecdc), \u5b78\u8005 (h\u1ecdc gi\u1ea3) e \u5b78\u6821 (h\u1ecdc hi\u1ec7u). Da tutte queste parole si possono estrapolare informazioni dal Primo Cinese Medio e caratteristiche che in parte ritornano nelle altre lingue sino-xeniche, in cui tutte queste parole sono presenti.\nViceversa, se un apprendente di vietnamita impara i ch\u1eef N\u00f4m, pu\u00f2 trasporli con delle trasformazioni linguistiche perlopi\u00f9 regolari nelle altre lingue sino-xeniche, cio\u00e8 appartenenti alla sinosfera, in base a come le ha definite Samuel Martin (1953). La pronuncia assomiglier\u00e0 sempre pi\u00f9 a quella vietnamita se si approda a una lingua sino-xenica molto conservativa. In quest'ottica, il vietnamita si avvicina molto al coreano, al cantonese, abbastanza al giapponese e in parte al cinese moderno (la ariet\u00e0 pi\u00f9 ricca di suoni e dunque pi\u00f9 conservativa \u00e8 la pronuncia del nord, che \u00e8 lo standard e preserva i suoni retroflessi, che in parlanti del sud tendono a non rendere retroflessi).\nDal punto di vista artistico, i sinogrammi si possono usare a livello amatoriale e professionale anche per comporre calligrafie con una vasta variet\u00e0 di stili. Per esempio, diluendo molto l'inchiostro sciolto nella scodella con molta acqua, si ottiene la grafia a corsiva \"a filo d'erba\" (\u8349\u4e66), tale per cui non c'\u00e8 discontinuit\u00e0 tra un tratto e l'altro.\nTavola di H\u00e1n t\u1ef1 diffusi nelle lingue sino-xeniche, con pronuncia e dati sul Primo Cinese Medio.\n(in vietnamita, la pronuncia di Saigon \u00e8 quella pi\u00f9 conservativa rispetto alla pronuncia arcaica e al Primo Cinese Medio. Quanto in particolare alla lettera \u0111 /d/, non \u00e8 da confondere con d /j/: a Hanoi si pronuncia /z/, la pronuncia storica sempre a Hanoi come indica de Rhodes era */\u00f0/ e trascrive una */j/ con o senza colpo di glottide precedente in Primo Cinese Medio. La */j/ resta in cinese moderno. Senza conoscere la pronuncia meridionale della lettera \"d\" e la sua corrispondenza in Primo Cinese Medio, questa lettera \u00e8 probabilmente una delle pi\u00f9 problematiche. La \"ph\" si pronuncia ancora /p\u02b0/ in dei dialetti del nord in Vietnam, oggi \u00e8 /f/. Infine, \"g\" \u00e8 un suono fricativo, /\u0263/, ma nelle variet\u00e0 linguistiche anteriori a quella registrata da de Rhodes, era occlusivo).\nSe si vuole affiancare la lista di H\u00e1n t\u1ef1 a una ricostruzione filologica dell'origine del sinogramma e del suo significato originale con preambolo, \u00e8 disponibile una ricostruzione filologica dei sinogrammi sia cinesi che usati dai vietnamiti presenti nell'HSK4 (B2) integrale, a cui si aggiungono i radicali Kangxi, che idealmente sono preliminari alla loro analisi, memorizzazione e scrittura. Il Primo Cinese Medio, derivato dall'Old Chinese/cinese antico, completa il quadro perch\u00e9 spiega la pronuncia sino-vietnamita, delle altre lingue sino-xeniche, dei dialetti cinesi meridionali e le differenze con la pronuncia cinese moderna.\nTavola di Radicali Kangxi con la pronuncia sino-xenica, Primo Cinese Medio e variazioni in vietnamita e giapponese.\nNella seguente tabella, i Radicali Kangxi sono ordinabili in base al pinyin o alla pronuncia nel dialetto cantonese in base a un pulsante apposito. In pi\u00f9, si possono fare paragoni tra la pronuncia cinese attuale e quella in Primo Cinese Medio in base alla ricostruzione del Guangyun di Baxter (2011), Laddove il carattere \u00e8 assente, non \u00e8 stata indicata la pronuncia. Oltre al Primo Cinese Medio, sono presenti la lettura cinese in lingua coreana, vietnamita e giapponese (con derivazione storica) Go-on e Kan-on (laddove esistono pi\u00f9 pronunce, si \u00e8 optato per scegliere quella pi\u00f9 vicina al cinese medio; per esempio, la pronuncia tarda Tang e Song \u5510\u5b8b\u97f3 e le pronunce slang sono state escluse). Quella giapponese \u00e8 affiancata dalla trascrizione in caratteri romani (roomaji) con il sistema Hepburn. Le vocali lunghe sono state trascritte seguendo l'ortografia invece della pronuncia, siccome la -u finale \u00e8 ben distinta (e da essa si risale a un dittongo o a una coda nasale velare in cinese). La pulsantiera si pu\u00f2 usare anche per aiutarsi a fare comparazioni con il Primo Cinese Medio con delle caratteristiche a inizio sillaba e fine sillaba (per le seconde, \u00e8 stata impostata una colonna ad hoc). La romanizzazione in cantonese \u00e8 stata effettuata con il sistema Jyutping. I Radicali Kangxi sono affiancati da tutte le loro variazioni, versioni semplificate e dalle variazioni rintracciabili nei kanji giapponesi e negli H\u00e1n t\u1ef1 vietnamiti.\nLista di radicali Shuowen.\nNella tabella sotto, sono riassunti i radicali Shuowen, cio\u00e8 gli antenati dei radicali Kangxi. Come dice il nome stesso, sono i 540 \"b\u00f9\" che Xu Shen ha individuato nella sua magistrale analisi dei caratteri cinesi scritti nella standardizzazione del periodo Qin, lo Shuowen Jiezi (Xu Shen non ha potuto consultare le ossa oracolari, cadute in disuso e diseppellite e tornate alla luce secoli dopo, forse a partire dal periodo Tang; quindi Xu Shen, nel suo studio lessicografico, descrive i caratteri come apparivano al suo tempo e compie anche alcuni errori nella divisione e interpretazione. Solo in dei casi cita degli arcaismi \"g\u01d4w\u00e9n\" \u53e4\u6587 presi da alcuni testi pre-Qin nascosti nei muri delle case per farli sfuggire ai roghi di Qin Shi Huangdi e cita dei caratteri in uno stile calligrafico pi\u00f9 antico, lo stile \"Zh\u00f2uw\u00e9n\" \u7c40\u6587. Xu Shen non ha potuto nemmeno consultare i bronzi Shang e Zhou). La grafia originale di tutti i caratteri, radicali inclusi, era quella del Piccolo Sigillo (\u5c0f\u7bc6 Xi\u01ceozhu\u00e0n) e, nelle varie ristampe, correzioni e aggiunte di glosse, \u00e8 rimasto intatto. L'opera \u00e8 divisa in 15 parti e gli stessi radicali Shuowen sono divisibili in parti. 34 radicali non hanno caratteri, mentre 159 ne contano solo uno. Lo Shuowen Jiezi \u00e8 tuttora esistente e consultabile, ma la prima copia sopravvissuta risale al periodo Tang. Il commentario pi\u00f9 famoso e autorevole \u00e8 quello di X\u00fa Xu\u00e0n (\u5f90\u9249, 916\u2013991), che scrisse a partire dal 986 su ordine diretto dell'Imperatore. Xu Xuan corresse molte annotazioni sbagliate dell'edizione di Li Yangbing e aggiunse la pronuncia in fanqie (siccome Xu Xuan \u00e8 vissuto sotto la Dinastia Song, il suo fanqie riflette la pronuncia del cinese medio). Il secondo pi\u00f9 grande commentario all'opera, \u00e8 quello di Duan Yucai \u6bb5\u7389\u88c1 (1735\u20131815), vissuto durante il periodo Qing. Impieg\u00f2 30 anni per scriverlo e lo pubblic\u00f2 poco prima della propria morte. Lo Shuowen Jiezi oggi si trova anche online ed \u00e8 tuttora oggetto di studio e consultazione, anche se con spirito critico (si vedano per esempio gli studi di Weldon South Coblin e Paul Serruys). \"Shuowen Jiezi\" \u00e8 anche il nome di un programma cinese su Sun TV in cui ogni giorno una presentatrice spiega l'etimologia di un carattere al giorno al grande pubblico in soli 5 minuti."}
{"id": "4007166", "revid": "288300", "url": "https://it.wikipedia.org/wiki?curid=4007166", "title": "Vladimir Fyodorov", "text": ""}
{"id": "4007167", "revid": "288300", "url": "https://it.wikipedia.org/wiki?curid=4007167", "title": "Mikhail An", "text": ""}
{"id": "4007174", "revid": "1573940", "url": "https://it.wikipedia.org/wiki?curid=4007174", "title": "Val d'Ille U Classic 35", "text": "La Val d'Ille U Classic 35 \u00e8 stata una corsa in linea maschile di ciclismo su strada che si svolgeva a La M\u00e9zi\u00e8re, nel dipartimento Ille-et-Vilaine in Francia, annualmente nel mese di aprile. Dal 2010 faceva parte del circuito continentale UCI Europe Tour come evento di classe 1.2.\nCreata nel 2001, la corsa era in programma nel calendario nazionale francese. Nel 2010 \u00e8 entrata a far parte del calendario dell'UCI Europe Tour, nella caregoria 1.2. Di conseguenza possono prendervi parte squadre con lincenza Professional Continental francese, Continental, squadre nazionale e regionali o club.\nLa Val d'Ille U Classic 35 era organizzata dall'associazione Les Rayons du Val d'Ille, che raccoglieva fondi per la lotta contro la spondilite anchilosante.\nAlbo d'oro.\n\"Aggiornato all'edizione 2013.\""}
{"id": "4007175", "revid": "767487", "url": "https://it.wikipedia.org/wiki?curid=4007175", "title": "Bastro", "text": "I Bastro sono stati un gruppo post hardcore punk statunitense attivo tra il 1988 ed il 1993.\nIl gruppo ha pubblicato un EP, due album per la Homestead Records ed un live postumo, prima di mutare nome in Gastr del Sol, gruppo dallo stile pi\u00f9 vicino alla sperimentazione ed alla musica concreta. Fece da trampolino di lancio per le carrieri successive di David Grubbs e John McEntire.\nStoria del gruppo.\nFu uno dei due gruppi, l'altro furono i Bitch Magnet, fondati dal chitarrista David Grubbs, membro degli Squirrel Bait assieme al bassista Clark Johnson. All'inizio nella formazione non c'era il batterista e veniva utilizzata una drum machine. Il loro esordio, l'EP \"Rode Hard &amp; Put Up Wet\" fu prodotto da Steve Albini. Successivamente si aggreg\u00f2 al gruppo John McEntire e Johnson fu poi rimpiazzato da Bundy K. Brown.\nIl primo album \"Diablo Guapo\" uscito nel 1989 stilisticamehte \u00e8 molto pi\u00f9 vicino all'hardcore punk di Chicago rispetto al secondo, \"Sing the Troubled Beast\" del 1991, pi\u00f9 melodico."}
{"id": "4007177", "revid": "112764273", "url": "https://it.wikipedia.org/wiki?curid=4007177", "title": "Glossario delle attivit\u00e0 terapeutiche", "text": "Raccolta degli aggettivi che fanno riferimento alle risposte farmacologiche indotte da sostanze di uso terapeutico."}
{"id": "4007178", "revid": "288300", "url": "https://it.wikipedia.org/wiki?curid=4007178", "title": "Mohamed Akid", "text": ""}
{"id": "4007196", "revid": "80339", "url": "https://it.wikipedia.org/wiki?curid=4007196", "title": "E.626", "text": ""}
{"id": "4007197", "revid": "80339", "url": "https://it.wikipedia.org/wiki?curid=4007197", "title": "E.625", "text": ""}
{"id": "4007202", "revid": "767487", "url": "https://it.wikipedia.org/wiki?curid=4007202", "title": "Waltencir", "text": "Con 453 presenze \u00e8 al terzo posto della classifica di presenze con il Botafogo."}
