{"id": "3983087", "revid": "1573940", "url": "https://it.wikipedia.org/wiki?curid=3983087", "title": "Paramelomys steini", "text": "Il ratto dalla coda a mosaico di Stein (Paramelomys steini ) \u00e8 un roditore della famiglia dei Muridi endemico della Nuova Guinea.\nDescrizione.\nRoditore di piccole dimensioni, con la lunghezza della testa e del corpo tra 126 e 131\u00a0mm, la lunghezza della coda di 128\u00a0mm e la lunghezza del piede tra 26 e 28\u00a0mm.\nLe parti superiori sono marroni. Le guance sono grigie o giallo-brunastre. Le parti ventrali sono grigie con la punta dei peli bianca. I fianchi sono pi\u00f9 chiari. Il dorso delle zampe \u00e8 chiaro. La coda \u00e8 lunga quanto la testa e il corpo. scura sopra, pi\u00f9 chiara sotto. Ogni scaglia \u00e8 corredata da un pelo.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 conosciuta soltanto sui Monti Weyland, nella parte nord-occidentale della cordigliera centrale della Nuova Guinea.\nVive nelle foreste montane tra 2.000 e 2.600 metri di altitudine.\nStato di conservazione.\nLa IUCN Red List, considerata l'assenza di informazioni sufficienti circa l'areale, la biologia e le eventuali minacce, classifica \"P.steini\" come specie con dati insufficienti (DD)."}
{"id": "3983089", "revid": "690868", "url": "https://it.wikipedia.org/wiki?curid=3983089", "title": "Mimosa scorpioides", "text": ""}
{"id": "3983097", "revid": "738547", "url": "https://it.wikipedia.org/wiki?curid=3983097", "title": "L'orchestra dell'Hofburg Vienna", "text": ""}
{"id": "3983099", "revid": "339392", "url": "https://it.wikipedia.org/wiki?curid=3983099", "title": "Calamintha alpina", "text": ""}
{"id": "3983101", "revid": "339392", "url": "https://it.wikipedia.org/wiki?curid=3983101", "title": "Thymus alpinus", "text": ""}
{"id": "3983102", "revid": "339392", "url": "https://it.wikipedia.org/wiki?curid=3983102", "title": "Satureja alpina", "text": ""}
{"id": "3983103", "revid": "339392", "url": "https://it.wikipedia.org/wiki?curid=3983103", "title": "Santoreggia alpina", "text": ""}
{"id": "3983104", "revid": "339392", "url": "https://it.wikipedia.org/wiki?curid=3983104", "title": "Acino alpino", "text": ""}
{"id": "3983120", "revid": "1543377", "url": "https://it.wikipedia.org/wiki?curid=3983120", "title": "Gianni di Parigi", "text": "Gianni di Parigi \u00e8 un melodramma in due atti di Gaetano Donizetti (1839) su libretto di Felice Romani, utilizzato in precedenza da Francesco Morlacchi (1818) per un'opera riportante il medesimo titolo. Esso era tratto da \"Jean de Paris\", un'opera di Fran\u00e7ois-Adrien Boieldieu (1812) su libretto di Claude Godard d'Aucourt de Saint-Just.\nStoria delle rappresentazioni.\nLa prima venne data il 10 settembre 1839 al Teatro alla Scala di Milano. Seguirono poi repliche nel 1846 al Teatro San Carlo di Napoli, ma poi non fu pi\u00f9 rappresentata fino al 1988, quando venne messa in scena a Bergamo diretta da Carlo Felice Cillario con Luciana Serra e Angelo Romero. \nUna nuova produzione del 2010 al Festival della Valle d'Itria a Martina Franca venne poi riproposta dal Wexford Festival Opera nell'ottobre 2011.\nTrama.\nAtto I: La Principessa di Navarra si sta recando in Francia, dove allogger\u00e0 presso la rinomata locanda di Pedrigo prima di sposarsi con il figlio del Re Filippo di Valois. Quando vi giunge, scopre che tutto ci\u00f2 che aveva prenotato \u00e8 stato pagato il doppio dal facoltoso parigino Gianni. La Principessa, stupendo tutti ed in particolare il suo tutore, accetta il fatto di buon grado poich\u00e9 riconosce in Gianni il futuro sposo.\nAtto II: La Principessa e il Siniscalco sono stati invitati a pranzo nel giardino della locanda da parte di Gianni. Dopo aver mangiato, la nobildonna si ritira nel suo appartamento, dove incontra segretamente Gianni: durante l'incontro si conoscono e si innamorano. Al termine dell'opera Gianni e la Principessa partono per Parigi dove si sposeranno."}
{"id": "3983127", "revid": "938", "url": "https://it.wikipedia.org/wiki?curid=3983127", "title": "Protooceanico", "text": "Il proto-oceanico (abbreviato \"POc\") \u00e8 una protolingua che i linguisti \u2014 in particolare, il tedesco Otto Dempwolff \u2014 sulla base della linguistica comparativa, hanno proposto come il probabile antenato comune del gruppo delle lingue oceaniche. Si tratta di una lingua austronesiana, che discende, quindi, dal proto-austronesiano (PAN), da cui discenderebbero tutte le lingue austronesiane.\nIl proto-oceanico sarebbe stato parlato circa 4200 anni fa, nell'arcipelago Bismarck, ad est di Papua-Nuova Guinea. Sia gli archeologi che i linguisti sono d'accordo nel pensare che questa popolazione sia la stessa che abbia dato origine alla cosiddetta \"civilt\u00e0 di Lapita\".\nCaratteristiche linguistiche.\nLe tecniche della linguistica comparativa, e la relativa omogeneit\u00e0 delle lingue oceaniche, hanno permesso di ricostruire con molta precisione le principali caratteristiche linguistiche del proto-oceanico, anche se i dettagli della ricostruzione sono ancora oggetto di discussione da parte degli specialisti. Come tutte le ipotesi scientifiche, occorre dire che questa ricostruzione riflette lo stato dell'arte al momento attuale, (come indicano anche gli asterischi *, che usualmente si collocano davanti a tutte le protoforme).\nFonologia.\nLa fonologia del POc pu\u00f2 essere ricostruita con sufficiente precisione. Il proto-oceanico possedeva 5 vocali: *i, *e, *a, *o, *u, senza contrasti di lunghezza. Vi erano poi 23 consonanti, ricostruite come segue:"}
{"id": "3983129", "revid": "599013", "url": "https://it.wikipedia.org/wiki?curid=3983129", "title": "Romain Alessandrini", "text": "Caratteristiche tecniche.\nMolto abile nel dribbling grazie alla sua rapidit\u00e0; di piede mancino, gioca sulla fascia destra per poi convergere verso il centro e provare il tiro dalla lunga distanza.\nCarriera.\nLa sua carriera di calciatore inizia nel 1995, quando viene acquistato dal Plan-de-Cuques dove milita per quattro anni, prima di essere acquistato dall'Olympique Marsiglia. Sei anni pi\u00f9 tardi, esattamente il 2005, viene acquistato dal Gueugnon per militare nel Championnat National. Il 6 febbraio compie il suo debutto con la maglia gialloblu durante il match di campionato con il Laval; in quell'occasione realizza anche la sua prima rete in carriera. In due stagioni totalizza 33 presenze e 6 gol messi a segno nella stagione 2008-2009 e 2009-2010.\nDurante la sessione estiva del calciomercato 2010 si trasferisce al Clermont, club militante in Ligue 2. Debutta, in Coupe de la Ligue con la sua nuova squadra, il 30 luglio 2010 durante il match con il Metz: durante il match ottiene la sua prima ammonizione in carriera e segna la prima rete con il club con sede a Clermont-Ferrand. Una settimana pi\u00f9 tardi, esattamente il 6 agosto, segna la prima rete in Ligue 2 ai danni del Boulogne durante un match di campionato. Il 15 aprile 2011 realizza la sua prima doppietta in carriera, da calciatore professionista, in occasione della partita di campionato con il Metz. Il 22 agosto Romain prolunga il suo contratto col Clermont fino a giugno 2014. Rimedia la sua prima espulsione in carriera durante il match di campionato col Tours, giocato il 17 febbraio 2012."}
{"id": "3983131", "revid": "37401", "url": "https://it.wikipedia.org/wiki?curid=3983131", "title": "Kongokonferenz", "text": ""}
{"id": "3983138", "revid": "6923", "url": "https://it.wikipedia.org/wiki?curid=3983138", "title": "Anton Karachanakov", "text": ""}
{"id": "3983141", "revid": "37401", "url": "https://it.wikipedia.org/wiki?curid=3983141", "title": "Mkwawa", "text": ""}
{"id": "3983142", "revid": "729019", "url": "https://it.wikipedia.org/wiki?curid=3983142", "title": "Agamennone Arcipreti", "text": "Biografia.\nNato verso la met\u00e0 del Quattrocento da Cesare Arcipreti, Agamennone fu un acceso sostenitore del partito degli Oddi, famiglia nobile perugina, la quale aveva intenzione d'impossessarsi del controllo su Perugia, che allora era tenuta dai Baglioni. Agamennone entr\u00f2 a far parte della famiglia Oddi con il matrimonio con Costanza, figlia di Sforza degli Oddi e Isabetta Baglioni; partecip\u00f2 attivamente agli scontri avvenuti tra il 28 ed il 30 ottobre 1488, quando, nella strade di Perugia ci fu una vera e propria guerriglia: infatti i due partiti arrivarono alla guerra, con Agamennone che vide schierarsi, in campo nemico, suo fratello Girolamo (detto Della Penna). Le sorti delle battaglie furono avverse all'Arcipreti, che fu costretto, insieme a tutti i suoi compagni, all'esilio da Perugia. Quando Agamennone venne raggiunto dall'ordine di esilio, l'8 febbraio 1489, la sua reazione fu coerente al suo stato di ribelle: egli infatti non solo si fece consegnare dal messo tutti gli ordini di confino per i suoi compagni, ma costrinse l'ambasciatore a mangiare quello destinato direttamente a lui, su cui era scritto che avrebbe dovuto essere relegato a Firenze . Procedette cos\u00ec all'occupazione di molti castelli, ma visto il mancato appoggio e l'intervento del Papa in favore dei Baglioni, l'Arcipreti dovette accettare il confino impostogli da Innocenzo VIII, cosa che avvenne il 12 aprile 1490.Il 6 giugno 1491 organizz\u00f2 una nuova spedizione contro Perugia, che prevedeva che un gruppo di uomini suoi soldati partisse alla volta della citt\u00e0 umbra prima di lui, che poi sarebbe arrivato per dare il colpo di grazia ai difensori: ma cos\u00ec non fu, perch\u00e9 i Baglioni riuscirono a sconfiggere le prime milizie, e Agamennone, arrivando, trov\u00f2 una citt\u00e0 imprendibile. Il tentativo a lui fatale, Agamennone lo fece nella notte tra il 4 e il 5 settembre 1495, quando, con l'appoggio anche delle citt\u00e0 di Siena, Foligno e Assisi, entr\u00f2 in Perugia alla testa di un esercito nutrito, e, mentre stava duellando con Astorre Baglioni, viene ucciso, forse per mano dello stesso Baglioni."}
{"id": "3983144", "revid": "198277", "url": "https://it.wikipedia.org/wiki?curid=3983144", "title": "Winfield (sigarette)", "text": "Winfield \u00e8 una marca di sigarette molto famose in Australia e Nuova Zelanda, vendute anche in Europa, America del Nord e Asia. Sono prodotte dalla British American Tobacco Australia (BATA) e sono disponibili in Australia dal 1972.\nTipi e varianti.\nNormalmente vengono distinte la variante Rossa e la variante Blu, dopo che l'Australian Competition and Consumer Commission (ACCC) del 2005 ha vietato di scrivere sui pacchetti di sigarette \"Light\" o \"Low tar\" in quanto era consuetudine per i fumatori pensare che questi tipi di sigarette recassero meno danno alla salute.\nIn Australia si trovano pacchetti da 20, 25 e 30 sigarette nelle seguenti varianti:\nWinfield Red (dal contenuto di 16\u00a0mg di catrame)\nWinfield Blue (dal contenuto di 12\u00a0mg di catrame)\nWinfield Gold (dal contenuto di 8\u00a0mg di catrame)\nWinfield Sky Blue (dal contenuto di 6\u00a0mg di catrame)\nWinfield Silver (dal contenuto di 4\u00a0mg di catrame)\nWinfield Ultimate (dal contenuto di 1\u00a0mg di catrame)\nWinfield Menthol (aromatizzate al mentolo dal contenuto di 8\u00a0mg di catrame)\nWinfield Cool Menthol (aromatizzate al mentolo dal contenuto di 4\u00a0mg di catrame)\nSponsor.\nNel biennio 1998-1999 Winfield \u00e8 stato \"title sponsor\" della scuderia britannica in Formula 1, subentrando a Rothmans, altro marchio di Rothmans International.\nPosizione nel mercato australiano.\nLo Winfield dominano il mercato delle sigarette australiano e si sono guadagnate il soprannome di \"Winnie\". Secondo l'AC Nielsen (una ricerca di mercato del 2006) sono fumate dal 32% dei fumatori australiani, quasi il doppio rispetto alle rivali in seconda posizione, le sigarette Longbeach, prodotte dalla Philip Morris."}
{"id": "3983146", "revid": "62748", "url": "https://it.wikipedia.org/wiki?curid=3983146", "title": "Teatro del Fondo", "text": ""}
{"id": "3983151", "revid": "767487", "url": "https://it.wikipedia.org/wiki?curid=3983151", "title": "Louis-Michel Letort de Lorville", "text": "Grazie al valore dimostrato nella Battaglia di Maloyaroslavets fu nominato Generale di brigata il 30 gennaio 1813, successivamente divenne aiutante di campo di Napoleone. Si distinse nella Battaglia di Montmirail e per meriti ottenne la nomina a Generale di divisione.\nDurante i Cento Giorni, il generale Letort offr\u00ec i suoi servigi a Napoleone, che accett\u00f2 e lo mise al comando dei dragoni della Guardia Imperiale. Fu ferito mortalmente in battaglia con una pallottola allo stomaco e mor\u00ec due giorni dopo. Il suo nome \u00e8 inciso sulla parete nord del Arc de Triomphe."}
{"id": "3983158", "revid": "121688435", "url": "https://it.wikipedia.org/wiki?curid=3983158", "title": "David di Donatello 2012", "text": "La cerimonia di premiazione della 57\u00aa edizione dei David di Donatello ha avuto luogo il 4 maggio 2012 all'Auditorium Conciliazione a Roma.\nLe candidature sono state annunciate il 12 aprile. Il film con il maggior numero di nomination (16) \u00e8 stato \"Romanzo di una strage\" di Marco Tullio Giordana, a seguire \"Habemus Papam\" di Nanni Moretti (15) e \"This Must Be the Place\" di Paolo Sorrentino (14).\nVincitori e candidati.\nVengono di seguito indicati in grassetto i vincitori. A seguire gli altri candidati."}
{"id": "3983159", "revid": "252105", "url": "https://it.wikipedia.org/wiki?curid=3983159", "title": "Abramo Allione Edizioni Musicali", "text": "La Abramo Allione Edizioni Musicali \u00e8 una casa editrice musicale italiana attiva dal 1919, fondata da Abramo Allione. \u00c8 conosciuta in inglese con il nome Abramo Allione Publishing Company e Abramo Allione Publishing Group.\nStoria.\nNel 1919 Abramo Allione si iscrive alla SIAE come compositore e come editore musicale, fondando le Edizioni Musicali Allione: collabora con Odoardo Spadaro (che gli d\u00e0 in edizione la sua celebre \"Ninna nanna delle dodici mamme\") e con Anacleto Francini (Bel Ami).\nNel 1922 apre una filiale a Parigi, che gli consente di comprare i diritti di molte musiche estere (e di diffondere canzoni italiane).\nTra i successi che pubblica sono particolarmente conosciute \"Nilo blu\", \"Sotto il cielo delle Antille\", \"Creola\" e \"Nann\u00ec\" (il cui vero titolo \u00e8, in realt\u00e0, \"Gita a li castelli\"), interpretata da Ettore Petrolini.\nAbramo Allione interrompe l'attivit\u00e0 della casa editrice durante la seconda guerra mondiale, per riprenderla negli anni '50; in questo periodo sposta la sede da Torino a Milano.\nNel 1965 Abramo Allione fonda la casa discografica Equipe, di cui il figlio Italo diventa direttore artistico. \nNel 1974 il fondatore si ritira da ogni attivit\u00e0, lasciando le edizioni musicali al figlio Italo Allione, scomparso nel 2017.\nNegli anni 80 ottiene innumerevoli successi pubblicando canzoni quali Sar\u00e0 perc\u00e8 Ti Amo interpretata dai Ricchi e Poveri, Rond\u00f2 Veneziano, dell'omonimo gruppo, Sharazan di Albano E Romina Power, Forse Si Forse No di Pupo, per dirne alcune, ma soprattutto esporta nel mondo il marchio del made in Italy con i successi di Den Harrow, (Mad Desire), Gazebo (I Like Chopin), My Mine (Hypnotic Tango), P.Lion (Happy Children).\nL'attivit\u00e0 editoriale ha ancora grande successo negli anni '90 quando acquisendo la societ\u00e0 FMA Edizioni Musicali da Federico Monti Arduini alias Il Guardiano del Faro, non solo amplia il proprio catalogo acquisendo i noti successi del Gardiano del Faro (Amore Grande Amore Libero), ma iniziando una nuova fase produttiva, lanciando con l'apporto dei figli Mario e Davide Allione una serie di produzioni prevalentemente dance che ottengono successo in tutto il continente europeo. Tra le altre Hablame Luna dei Basic Connection, I Like Chopin di Web, Run To You di T42, e ancora le canzoni di Edge Of Universe e di Earphones (After Life e Primetime Sexcrime), sino a dj Lhasa (Giulia tra tutte). Attivit\u00e0 che non si ferma solo alla musica dance ma che prosegue con produzioni italiane tra le quali la realizzazione dell'album 2 Dance di Lucio Dalla, e recentemente i successi sanremesi di Simona Molinari e Riccardo Sinigalia."}
{"id": "3983162", "revid": "642594", "url": "https://it.wikipedia.org/wiki?curid=3983162", "title": "Edizioni Musicali Allione", "text": ""}
{"id": "3983163", "revid": "642594", "url": "https://it.wikipedia.org/wiki?curid=3983163", "title": "Edizioni musicali Allione", "text": ""}
{"id": "3983164", "revid": "642594", "url": "https://it.wikipedia.org/wiki?curid=3983164", "title": "Edizioni musicali allione", "text": ""}
{"id": "3983165", "revid": "642594", "url": "https://it.wikipedia.org/wiki?curid=3983165", "title": "Edizioni musicali abramo allione", "text": ""}
{"id": "3983166", "revid": "642594", "url": "https://it.wikipedia.org/wiki?curid=3983166", "title": "Edizioni musicali Abramo Allione", "text": ""}
{"id": "3983167", "revid": "642594", "url": "https://it.wikipedia.org/wiki?curid=3983167", "title": "Abramo Allione Publishing Company", "text": ""}
{"id": "3983168", "revid": "642594", "url": "https://it.wikipedia.org/wiki?curid=3983168", "title": "Abramo Allione Publishing Group", "text": ""}
{"id": "3983177", "revid": "729019", "url": "https://it.wikipedia.org/wiki?curid=3983177", "title": "Brachidattilia", "text": "La brachidattilia o brachidactilia \u00e8 una malformazione congenita caratterizzata da un'eccessiva brevit\u00e0 delle dita. Pu\u00f2 interessare un solo dito o, pi\u00f9 spesso, tutte le dita della mano; in relazione a un minor sviluppo in lunghezza dei diversi segmenti scheletrici a volte si associa ad altre anomalie malformative, quali la fusione congenita di due o pi\u00f9 dita o sindattilia.\nSi osserva frequentemente in pazienti con sindrome di Down.\nTrattamento.\nLa brachidattilia non necessita di trattamenti specifici. Nel caso di severi danni estetici pu\u00f2 essere effettuato un intervento chirurgico di osteotomia obliqua della diafisi."}
{"id": "3983181", "revid": "767487", "url": "https://it.wikipedia.org/wiki?curid=3983181", "title": "Yuuki", "text": " \u00e8 un \"Tanpatsu\" (dorama giapponese ad episodio unico), corrispondente al film per la televisione occidentale. \u00c8 basato sulla storia vera di un giovane morto ventitreenne a causa di un male semisconosciuto.\nTrama.\nIn Australia, dove sta trascorrendo le vacanze, Yuuki (nome che in giapponese significa \"coraggio\") conosce molti altri ragazzi come lui con cui instaura un sincero rapporto d'amicizia. Tra di loro, Hama, introverso e poco socievole con la passione per la fotografia.\nTornato in Giappone si sottopone a tutta una serie d'esami approfonditi; gli viene diagnosticata una rarissima quanto grave malattia, praticamente incurabile, che gli provocher\u00e0 col tempo la disintegrazione delle ossa craniche: i suoi sogni sono infranti in un battibaleno, il male non gli lascia scampo. Ma con sua forza d'animo, coraggio e carattere fermo e positivo, non si lascia trascinare in basso dagli eventi; non precipita in un vortice di disperazione, anzi riesce a tener alto il morale nonostante tutto, cogliendo attimo per attimo quel che gli concede ancora l'esistenza.\nGli amici pi\u00f9 e pi\u00f9 volte lo vanno a visitare dov'\u00e8 ricoverato in ospedale, ma non sanno bene come davvero debbon comportarsi, d'altra parte sono del tutto impotenti davanti alla legge spietata della vita. Dovr\u00e0 sottoporsi a vari interventi chirurgici, sempre senza esito positivo definitivo. Anche se non potr\u00e0 correre con la sua amata moto la sua solarit\u00e0 non andr\u00e0 perduta, fino in fondo rimarr\u00e0 se stesso.\nSi far\u00e0 fare un poster con tutte le foto che gli sono state scattate quando era in salute, assieme a quelle degli ormai sodali, i ragazzi dell'ostello della giovent\u00f9 in Australia: lo appender\u00e0 davanti al letto quando ormai \u00e8 diventato completamente cieco. Morir\u00e0 ma il suo ricordo rimarr\u00e0 per sempre scolpito nell'animo degli amici."}
{"id": "3983205", "revid": "339392", "url": "https://it.wikipedia.org/wiki?curid=3983205", "title": "Somatophylakes", "text": ""}
{"id": "3983206", "revid": "339392", "url": "https://it.wikipedia.org/wiki?curid=3983206", "title": "Somatophylax", "text": ""}
{"id": "3983218", "revid": "307923", "url": "https://it.wikipedia.org/wiki?curid=3983218", "title": "Episodi di Cose da uomini", "text": "La prima ed unica stagione della serie televisiva Cose da uomini \u00e8 stata trasmessa dal canale statunitense ABC dal 18 ottobre al 6 dicembre 2011 con la trasmissione di soli 8 episodi su 13 ordinati. I restanti 5 sono stati messi online sul sito della ABC.\nIn Italia \u00e8 stata trasmessa a dal 6 aprile 2012 al 29 giugno 2012 su Fox."}
{"id": "3983220", "revid": "1869172", "url": "https://it.wikipedia.org/wiki?curid=3983220", "title": "A Concert for Chile", "text": "A Concert for Chile - In Memory of Victor Jara \u00e8 un album dal vivo, pubblicato nel 1978.\nDescrizione.\nIl disco \u00e8 stato registrato dal vivo durante il concerto tenutosi il 30 settembre del 1975 a Londra nella Royal Albert Hall, ed \u00e8 stato pubblicato nel 1978 dalla Cube Records in formato LP.\nAl disco/concerto contribuiscono alcuni tra gli artisti pi\u00f9 importanti della Nueva Canci\u00f3n Chilena: gli Inti-Illimani, i Quilapay\u00fan, Isabel Parra e Patricio Castillo, che a causa del colpo di stato di Augusto Pinochet erano all'epoca tutti esuli in Europa.\nL'esecuzione \"Eleg\u00eda\", originariamente un brano strumentale, \u00e8 stata integrata con un testo di V\u00edctor Jara scritto durante la detenzione poco prima di morire, recitato in inglese da Sebastian Graham, che introduce anche \"Manifiesto\" leggendo la traduzione in inglese di parte del testo della canzone.\nQuesto disco non \u00e8 mai stato ristampato in CD e i brani ivi contenuti non sono mai apparsi in raccolte o altri dischi."}
{"id": "3983223", "revid": "287204", "url": "https://it.wikipedia.org/wiki?curid=3983223", "title": "Colli di Conegliano Refrontolo", "text": "Il Colli di Conegliano Refrontolo \u00e8 un vino a DOCG prodotto nel Veneto\nZona di produzione.\nComprende in tutto o in parte il territorio dei comuni di Refrontolo, Pieve di Soligo e San Pietro di Feletto della provincia di Treviso\nTecniche produttive.\nSono da considerarsi inadatti i vigneti a fondo valle.\nI nuovi impianti ed i reimpianti dovranno avere una densit\u00e0 non inferiore ai ceppi/ettaro.\nSono consentite solo forme di allevamento a controspalliera.\nTutte le operazioni di vinificazione e imbottigliamento debbono essere effettuate nella zona DOCG ma sono ammesse deroghe.\nRichiede un invecchiamento minimo di 24 mesi di cui almeno 12 in botte e tre in bottiglia a partire dal 1\u00ba novembre dell'anno della vendemmia.\nProduzione.\n\"Provincia, stagione, volume in ettolitri\""}
{"id": "3983230", "revid": "253269", "url": "https://it.wikipedia.org/wiki?curid=3983230", "title": "Catherine All\u00e9gret", "text": "Biografia.\nTra cinema e televisione, ha partecipato, a partire dalla met\u00e0 degli anni sessanta a circa una sessantina di produzioni.\nTra i suoi ruoli pi\u00f9 noti, figurano quello di L\u00e9one nella serie televisiva \"M\u00e9dicins des nuits\" (1978-1986) e quello di Ginou nella serie televisiva \"Commissario Navarro\" (1989-2006).\n\u00c8 figlia dell'attrice Simone Signoret e del regista Yves All\u00e9gret, nonch\u00e9 figlia adottiva di Yves Montand. \u00c8 inoltre l'ex-moglie dell'attore Jean-Pierre Castaldi, nonch\u00e9 madre del conduttore televisivo Benjamin Castaldi."}
{"id": "3983232", "revid": "287204", "url": "https://it.wikipedia.org/wiki?curid=3983232", "title": "Catherine Allegret", "text": ""}
{"id": "3983235", "revid": "212348", "url": "https://it.wikipedia.org/wiki?curid=3983235", "title": "Contessa", "text": ""}
{"id": "3983241", "revid": "481666", "url": "https://it.wikipedia.org/wiki?curid=3983241", "title": "Alec B. Francis", "text": "Biografia.\nNato a Londra, Alec B. Francis gir\u00f2 nella sua carriera oltre duecento film in gran parte muti, firmando anche due pellicole come regista. Esord\u00ec nel 1911, diretto da Ralph Ince, in un cortometraggio della Vitagraph che aveva come protagonista Mabel Normand.\nNel 1924, Francis affianc\u00f2 il grande John Barrymore in \"Beau Brummel\", ricoprendo il ruolo del suo fedele domestico Mortimer. Nel 1931, in \"Mata Hari\", ha il ruolo di Caron, l'avvocato della celebre spia interpretata da Greta Garbo.\nFrancis mor\u00ec a Hollywood il 6 luglio 1934 all'et\u00e0 di sessantasei anni."}
{"id": "3983242", "revid": "131358", "url": "https://it.wikipedia.org/wiki?curid=3983242", "title": "Dar Es Salaam", "text": ""}
{"id": "3983243", "revid": "736476", "url": "https://it.wikipedia.org/wiki?curid=3983243", "title": "Rose Bosch", "text": ""}
{"id": "3983248", "revid": "287204", "url": "https://it.wikipedia.org/wiki?curid=3983248", "title": "Encyclopedie Methodique", "text": ""}
{"id": "3983252", "revid": "226458", "url": "https://it.wikipedia.org/wiki?curid=3983252", "title": "Giovanni Vollaro", "text": "Nato a Palermo, il 12 gennaio 1848 parteci\u00e8p\u00f2 ai moti anti-borbonici ma questi furono repressi e Vollaro, perseguitato, fu costretto all'esilio e si rifugi\u00f2 presso gli Ottomani. \nIn Tracia conobbe la greco-ottomana Leontina Maria Adelaide Diamin, che spos\u00f2. \nNel 1855 partecip\u00f2, tra le file dell'esercito ottomano, alla Guerra di Crimea, a fianco delle truppe inglesi, francesi e piemontesi contro l'Impero Russo. \nIn seguito all'Unit\u00e0 d'Italia, e avendo raggiunto il grado di colonnello, si trasfer\u00ec a Messina, dove continu\u00f2 le attivit\u00e0 politiche e patriottiche. Qui vi mor\u00ec il 14 giugno 1880.\nSepolto al Gran Camposanto di Messina, la sua tomba \u00e8 tra le pi\u00f9 belle presenti sulla spianata del Cenobio."}
{"id": "3983263", "revid": "287451", "url": "https://it.wikipedia.org/wiki?curid=3983263", "title": "Franco Salerno", "text": ""}
{"id": "3983267", "revid": "2091899", "url": "https://it.wikipedia.org/wiki?curid=3983267", "title": "Gaetano Michetti (politico)", "text": "Biografia.\nIn occasione delle elezioni regionali lucane del 1985 fu eletto presidente della Regione Basilicata a capo di una coalizione DC-PSI-PSDI con l'appoggio esterno del PRI. \u00c8 stato anche sindaco di Pisticci e candidato per il Senato della Repubblica alle elezioni politiche italiane del 1992.\nPer alcuni anni ha ricoperto la carica di presidente della squadra di calcio del Pisticci che, con Luigi De Canio allenatore agli esordi, sfior\u00f2 la Serie C2 arrivando al secondo posto nel Campionato Interregionale 1990-1991 alle spalle del Matera. Dopo la sua morte avvenuta nel 1999, nello stadio comunale di Pisticci a lui intitolato si svolge ogni anno nel mese di agosto un torneo calcistico denominato \"Memorial Gaetano Michetti\".\nPremi e riconoscimenti.\nNel 1990, l'Amministrazione comunale di Pomarico (MT) gli conferisce il premio LucaniaOro per la politica."}
{"id": "3983272", "revid": "1776051", "url": "https://it.wikipedia.org/wiki?curid=3983272", "title": "Litterio De Gregorio Alliata", "text": "Figlio del marchese Ruffo, ebbe i titoli di Principe di Sant'Elia, Marchese di Valle Santoro, Trentino e Selvarotta.\nGi\u00e0 Gentiluomo di camera del Re nel Regno delle Due Sicilie, fu il fondatore, nel 1833, dell'Accademia filarmonica di Messina.\nEbbe due figli, Francesco e Giovanna. Quest'ultima divenne moglie del politico e ministro Silvestro Picardi.\nSepolto al Gran Camposanto di Messina, la sua tomba, sormontata da un imponente croce, porta scritto il nome come Litterio Degregorio Alliata invece, come risulta dall'archivo web del senato, soltanto De Gregorio (peraltro non unito)."}
{"id": "3983276", "revid": "599013", "url": "https://it.wikipedia.org/wiki?curid=3983276", "title": "Gaetano Michetti", "text": ""}
{"id": "3983277", "revid": "287204", "url": "https://it.wikipedia.org/wiki?curid=3983277", "title": "N2O3", "text": ""}
{"id": "3983303", "revid": "287204", "url": "https://it.wikipedia.org/wiki?curid=3983303", "title": "Tetrahymena", "text": "Tetrahymena \u00e8 un genere di protisti ciliati comuni in acqua dolce. Le due specie \"tetrahymena thermophila\" e \"tetrahymena pyriformis\" sono utilizzate come organismi modello nella ricerca biomedica.\nA differenza degli altri eucarioti e come per gli altri ciliati, \"tetrahymena\" ha due tipi differenti di nuclei (dimorfismo nucleare), uno piccolo (micronucleo), diploide usato per la riproduzione e uno pi\u00f9 grande (macronucleo) poliploide per il funzionamento della cellula. Il macronucleo \u00e8 prodotto dal micronucleo per ampliamento del genoma. La sua divisione avviene per amitosi. Periodicamente il macronucleo deve essere rigenerato dal micronucleo. In molti casi questo avviene attraverso la riproduzione sessuale che avviene usualmente per coniugazione.\nOrganismo modello nella biologia sperimentale.\nCome protozoo ciliato, Tetrahymena thermophila esibisce dimorfismo nucleare: due tipi di nuclei cellulari. Essi hanno un macronucleo pi\u00f9 grande, non della linea germinale, e un piccolo micronucleo, della linea germinale, in ciascuna cellula allo stesso tempo ed entrambi eseguono funzioni diverse con distinte propriet\u00e0 citologiche e biologiche. Questa versatilit\u00e0 unica permette agli scienziati di usare \"Tetrahymena\" per identificare parecchi fattori chiave riguardanti l'espressione genica e l'integrit\u00e0 genomica. Inoltre, \"Tetrahymena\" possiede dozzine di ciglia ed ha complicate strutture microtubulari, che lo rendono un modello ottimale per illustrare la diversit\u00e0 e le funzioni delle disposizioni microtubulari.\nPoich\u00e9 \"Tetrahymena\" pu\u00f2 essere coltivata facilmente in grande quantit\u00e0 nel laboratorio, essa \u00e8 da anni una grande fonte per le analisi biochimiche, specificamente per le attivit\u00e0 enzimatiche e per la purificazione dei componenti sub-cellulari. Inoltre, con l'avanzamento delle tecniche genetiche \u00e8 diventata un eccellente modello per studiare la funzione genica \"in vivo\". Il recente sequenziamento del genoma del macronucleo dovrebbe garantire che \"Tetrahymena\" continuer\u00e0 ad essere utilizzata come sistema modello.\n\"Tetrahymena thermophila\" pu\u00f2 esistere in 7 diversi sessi che possono riprodursi in 21 combinazioni diverse, e una singola tetrahymena non pu\u00f2 riprodursi sessualmente con s\u00e9 stessa.\nGli studi su \"Tetrahymena\" hanno contribuito a parecchie pietre miliari scientifiche tra cui:\nBibliografia.\nISBN 0-12-544164-9"}
{"id": "3983304", "revid": "767487", "url": "https://it.wikipedia.org/wiki?curid=3983304", "title": "Ragazze d'oggi", "text": "Ragazze d'oggi \u00e8 un film italiano del 1955 diretto da Luigi Zampa.\nTrama.\nPeppino Bardellotti, vedovo, vive a Milano del suo modesto lavoro di rappresentante di commercio. Ha quattro figlie, di cui tre in et\u00e0 da marito, seguite dalla cognata Matilde, che le incita a sistemarsi sposando un uomo ricco, e due delle ragazze, Sofia e Tilde, seguendo queste esortazioni avviano delle relazioni con due uomini facoltosi, o presunti tali. Anna, la terza figlia, \u00e8 invece fidanzata con Sandro, semplice impiegato di una compagnia aerea che, a causa del suo scarso reddito e delle sue idee pi\u00f9 moderne sul ruolo della donna, non viene ben accolto dalla famiglia.\nMa i sogni di agiatezza inseguiti dalle due ragazze si infrangono contro un'amara realt\u00e0. Sofia viene illusa dal fidanzato Mongardi, che prima promette di sposarla ma poi l'abbandona cedendo al ricatto economico del padre, un ricco industriale contrario al matrimonio. Tilde si trover\u00e0 coinvolta nel tentativo del losco Armando di avviarla sulla strada della prostituzione. Esse comprendono l'illusione di aver voluto entrare nel cinico mondo dei ricchi e tornano quindi, perdonate, in famiglia. Anna, invece, rifiuta una possibile strada per il successo nel cinema e sposa Sandro, partendo felice con lui per il viaggio di nozze. Subito prima della partenza di Anna, Bardellotti ha un colloquio con Mongardi padre, il cui figlio si \u00e8 allontanato da lui, lavorando e dimostrando di essere maturo, e l'industriale desidera rimediare al suo operato, e se ancora possibile, riunire Sofia e suo figlio.\nRealizzazione del film.\nSoggetto e sceneggiatura.\nInizialmente il soggetto prevedeva il racconto del matrimonio di tre ragazze, figlie di un capo operaio di Sesto San Giovanni e a questa ipotesi aveva lavorato Zampa, assieme a Flaiano nel 1954, con un possibile cast formato da Sophia Loren, May Britt ed Armenia Balducci. Secondo la rievocazione di Zampa, questa idea iniziale venne poi adattata alla richiesta di Carlo Ponti di ideare una vicenda per far debuttare nel cinema due giovanissime neo attrici, la Allasio e la Cerasoli, che il produttore aveva sotto contratto assieme alla Balducci, che in questo caso compare come Bella Visconti.\nL'ambientazione venne trasferita dall'ambiente operaio della cintura milanese a quello della citt\u00e0 e soggetto e sceneggiatura furono quindi elaborati dal solo Zampa in funzione di quell'esigenza produttiva. A tale scopo il regista, che afferm\u00f2 di aver tratto ispirazione anche delle recenti vicende del Caso Montesi, dichiar\u00f2 essere sua intenzione \u00abproporre un problema di scottante attualit\u00e0: \u00e8 nel lavoro che le ragazze devono trovare indipendenza, il matrimonio non \u00e8 un modo per sistemarsi\u00bb &lt;br&gt;\nRiprese.\n\"Ragazze d'oggi\", primo film a colori di Zampa, \u00e8 l'unico dei quasi 40 a lui diretti che sia ambientato e girato, per gli esterni, a Milano, con scene riprese nella zona dei Navigli ed in piazza del Duomo. Nel film compare anche uno dei primi grattacieli di Milano, la Torre Breda di piazza della Repubblica, situata a poca distanza dalla stazione Centrale. Durante la lavorazione, che inizi\u00f2 alla fine di agosto del 1955, Zampa ebbe come aiuto regista un quasi esordiente Nanni Loy, al tempo ventenne.\nInterpreti.\nOltre alla tre giovanissime attrici, delle quali solo l'allora diciannovenne Allasio ebbe poi un grande successo interpretando l'anno successivo \"Poveri ma belli\", sono presenti anche una giovane (11 anni), ma non debuttante, Paola Quattrini, affiancata all'affermato ed esperto Paolo Stoppa. Sul set di \"Ragazze d'oggi\" diventa attore Mike Bongiorno; si tratta di una delle poche occasioni in cui egli non interpreta se stesso, ma uno \"steward\" della LAI, un'antesignana dell'Alitalia, in una prova che suscit\u00f2 unanimi critiche negative. Ha un ruolo anche, in una rarissima apparizione cinematografica, Billa Pedroni (Billa Billa), una protagonista del mondo culturale milanese dei primi anni cinquanta, inizialmente attiva assieme a Franca Valeri in alcune attivit\u00e0 teatrali, che poi lascer\u00e0 per sposare Marco Zanuso.\nLa logica della co produzione con la Francia port\u00f2 alla partecipazione di alcuni affermati attori d'oltralpe, in base agli obblighi stabiliti dall'accordo italo - francese, il primo ad essere stato stipulato per regolare i rapporti in campo cinematografico. Accordi peraltro pesantemente criticati dal mondo del cinema ed infatti, secondo i commenti, anche in questo caso \u00abnon si capisce perch\u00e9 attori francesi di buon nome siano stati inseriti in particine senza rilievo a fianco di attrici modeste\u00bb.\nRapporto con la censura.\nNonostante un tema apparentemente innocuo, \"Ragazze d'oggi\" ebbe qualche problema con la rigida censura del tempo, anche se il film non dovette certamente subire le vicissitudini in cui erano incorse negli anni precedenti altre opere di Zampa come \"Anni facili\" o \"La romana\". In questo caso furono imposte modifiche ad alcuni dialoghi relativi alla libert\u00e0 ed autonomia femminile ed all'apertura dei costumi sessuali. Dopo questi interventi il film venne autorizzato (n.o. 20355 del 24 dicembre 1955) ed inizi\u00f2 a circolare nelle sale tra le fine del 1955 ed il gennaio 1956. &lt;br&gt;Fu anche autorizzato all'esportazione e venne distribuito in Portogallo (\"Raparigas de Hoje\"), in Messico, (\"Muchachas de hoy\"), in Brasile (\"Brotos do S\u00e9culo\" - \"Giovani di adesso\"), in Germania (\"Vater, wir vollen heiraten\" - \"Pap\u00e0, ci vogliamo sposare\"),in Francia (\"Jeunes filles d'aujourdhui\"). Non ebbe invece seguito il progetto di realizzare una versione francese del film, che avrebbe dovuto chiamarsi \"Montparnasse\".\nAccoglienza.\nCritica.\n\"Ragazze d'oggi\" suscit\u00f2 commenti negativi da parte della critica del tempo, che lo defin\u00ec in vario modo, da \u00abdesolante\u00bb a \u00abfacilone e superficiale\u00bb, mentre secondo un altro commento \u00abse per farsi ascoltare bisogna \"fumettizzarsi\" Zampa ha cercato di adeguarsi a tale livello perch\u00e9 ha fornito al pubblico una realt\u00e0 sorretta dal luogo comune ed appagata dal convenzionale\u00bb, e questa caduta di stile viene attribuita alla morte, avvenuta l'anno precedente, di Brancati, grazie ai cui soggetti Zampa aveva firmato i suoi film pi\u00f9 corrosivi.\nPer quanto meno drastici, anche altri commenti furono di scarso apprezzamento. Cos\u00ec \"La Stampa\" che lo defin\u00ec \u00abun filmetto fuori dalla realt\u00e0 e non ha nulla che non si addica alle ragazze di tutti i tempi [anche se] il raccontino \u00e8 abbastanza piacevole\u00bb, mentre secondo il \"Corriere della sera\" si trattava di \u00abun film di eccellenti intenzioni [ma] che dice cose risapute\u00bb.\nIn tempi pi\u00f9 recenti i giudizi si alternano tra \u00abun tentativo di commedia progressista\u00bb alla \u00abmediocre commedia di costume sul piano inclinato del sentimentalismo\u00bb. In qualche caso si riconosce al film il merito di aver rappresentato il tema del lavoro inteso come via alla auto realizzazione femminile e di sostenere il diritto ad avere un marito scelto, e non imposto, o visto come una \"sistemazione\" anche se si evidenzia come non sia un caso che questi messaggi vengano ambientati nella Milano simbolo della modernit\u00e0 e dei cambiamenti.\nRisultato commerciale.\nLa pellicola ha incassato 299.300.000 di lire. In questo modo il film di Zampa risult\u00f2 intorno al trentesimo posto della classifica d'incasso dei circa 130 film prodotti in Italia nel 1955, anno in cui il film pi\u00f9 \"ricco\" risult\u00f2 \"La donna pi\u00f9 bella del mondo\", che super\u00f2 il miliardo ed 800 milioni di introito."}
{"id": "3983312", "revid": "767487", "url": "https://it.wikipedia.org/wiki?curid=3983312", "title": "Boku no hatsukoi o kimi ni sasagu", "text": " \u00e8 un film del 2009 diretto da Takehiko Shinjo.\nIl soggetto \u00e8 basato sul manga dallo stesso titolo creato da Kotomi Aoki. \nLa storia ruota attorno a Takuma, un ragazzo a cui vien detto che morir\u00e0 per un male incurabile prima del compimento dei 20 anni, e a Mayu, una ragazza che si trova ad esser innamorata di lui.\nTrama.\nFin da quando erano bambini, Mayu e Takuma si giurarono amicizia eterna. Ma il ragazzo si trova a dover convivere con una malattia cardiaca congenita; nonostante questa sua condizione d'invalidit\u00e0 l'amicizia con Mayu via via col tempo cresce ed evolve in amore.\nIl tempo passa, frequentano la stessa scuola, ma il loro sentimento reciproco rimane invariato, sempre fortissimo in entrambi dentro di s\u00e9. Il padre di lei, ch'\u00e8 anche suo medico curante, si trova costretto a rivelargli che a causa di ci\u00f2 non potr\u00e0 giunger all'et\u00e0 di 20 anni: il ragazzo allora, venuto a conoscenza d'aver i giorni contati, non potendo sopportare di veder Mayu soffrir a causa del proprio male, cerca d'allontanarla da s\u00e9, occultando i suoi sentimenti nei confronti di lei. Giura con se stesso che terminato il liceo se ne andr\u00e0 via lontano, senza dirle nulla.\nDecide di frequentare un college privato, sapendo che la ragazza non avr\u00e0 la possibilit\u00e0 di seguirlo. Ma Mayu riesce ad essere ammessa, difatti si \u00e8 classifica prima agli esami d'ammissione. Davanti a questa dimostrazione d'amore incondizionato Takuma non se la sente di tenerla ancora a distanza, tanto che in tutta la scuola vengono additati come fidanzati ufficiali. Si verr\u00e0 ad intrometter poi Kou, che s'\u00e8 innamorato di lei e le chiede di diventar la sua ragazza; Mayu com'\u00e8 del tutto prevedibile rifiuta la proposta.\nNel frattempo Takuma incontra Teru, sua vecchia amica ed ex compagna di scuola: Mayu si dimostrer\u00e0 gelosa del tempo dedicato all'amica e rubato a lei. Kou, saputa della condizione di salute precaria di Takuma, gli va a dire che dovrebbe lasciar Mayu a lui, cos\u00ec da risparmiargli ulteriore ed inutile dolore. Mayu e Takuma giungono anche ad una temporanea rottura a causa d'un bacio che Takuma concede all'amica di sempre (voleva assaporar la felicit\u00e0 di baciar un ragazzo che amava): il giorno dopo Teru viene trovata morta.\nTakuma e Kou decidono di sfidarsi ad una gara di corsa, i 100m di velocit\u00e0, con la promessa che il perdente si sarebbe fatto da parte con Mayu: Kou accetta la sfida, ma Takuma riesce nonostante il suo male a vincere. Il giorno seguente, mentre Mayu e Takuma si trovano assieme per un appuntamento romantico, Kou viene coinvolto tragicamente in un incidente stradale. Takuma viene informato ch'\u00e8 stato trovato un donatore idoneo.\nMayu verr\u00e0 a sapere che il cuore che sta per esser trapiantato a Takuma, e che gli permetter\u00e0 insperatamente di sopravvivere ben oltre il tempo che aveva sempre creduto fosse a lui destinato, non \u00e8 altro che quello di Kou, ricoverato nello stesso ospedale ma oramai in condizione di morte cerebrale: cerca a questo punto di tener nascosta a tutti i costi la verit\u00e0 a Takuma. Tuttavia il ragazzo viene a conoscenza del fatto ed a questo punto rifiuta il trapianto. Si sente irrimediabilmente in colpa per la morte di Kou.\nNello stesso tempo i genitori di Kou sembran accorgersi d'un impercettibile movimento delle palpebre del figlio, e ritrattano la concessione di donar gli organi: credono che si possa sempre verificar un miracolo e che in questo caso i medici abbian commesso un errore. Mayu li pregher\u00e0 ripetutamente di ripensarci ma senza alcun esito. Dopo qualche tempo, Takuma ha un grave attacco di cuore e viene ricoverato d'urgenza; i medici non gli concedono pi\u00f9 molte speranze.\nA questo punto Takuma fa un sogno: \u00e8 miracolosamente guarito e pu\u00f2 cos\u00ec finalmente sposare la sua amatissima Mayu e portarla in luna di miele in giro per il mondo. La realt\u00e0 \u00e8 per\u00f2 sempre peggiore della fantasia e, a seguito d'un ennesimo attacco Takuma muore: Mayu trova una lettera a lei indirizzata da parte del ragazzo, gli ha lasciato scritto di cercar sempre d'esser felice anche quando lui non ci sar\u00e0 pi\u00f9. Il film termina con Mayu che prende l'urna contenente le ceneri di Takuma, le porta al santuario e fa celebrare con esse il suo matrimonio, compiendo cos\u00ec la promessa che s'erano fatti quando avevano appena otto anni; che si sarebbero cio\u00e8 sposati prima d'aver compiuto vent'anni."}
{"id": "3983320", "revid": "767487", "url": "https://it.wikipedia.org/wiki?curid=3983320", "title": "Andead", "text": "Gli Andead sono un gruppo punk rock milanese nato nel 2007, da un'idea di Andrea Rock. A lui si aggiungono Gianluca Veronal alla chitarra, Casio alla batteria, Macca alla chitarra e Joe \"La Jena\" al basso.\nStoria del gruppo.\nTra il 2007 e il 2008 la band calca i palchi dei diversi locali del nord Italia, annoverando anche concerti in apertura di gruppi quali Wednesday 13, Misfits e The Damned. In quel periodo collaborano con l'etichetta indipendente Hangover Records e con alcune modelle italiane del sito Suicide Girls. Prendono parte al \"Harley Davidson - the Legend on Tour\" e suonano nei diversi autodromi d'Italia. Sempre nel 2008, il gruppo \u00e8 protagonista di alcuni shows in Germania assieme ai The Snakes. Iniziano le collaborazioni di sponsorship con Vans e Lucky 13.\nNel 2009 firmano un contratto di coproduzione con Rude Records e pubblicano il disco d'esordio \"Hell's Kitchen\"; all'interno dell'album sono presenti featuring di Ringo, DJ Aladyn, Sam Ranieri (Dragons), Ka (Finley), Teo (KHC) e Ricky (Rosko's). Il primo singolo \"Spiderband\", con relativo video, viene inserito nelle programmazioni di Virgin Radio e Rock TV. A giugno dello stesso anno partecipano al Rock in Idro festival, dove condividono il palco con Social Distortion, Gogol Bordello, Gaslight Anthem e The Pogues, tra gli altri. In questo periodo il gruppo inizia una collaborazione con la booking agency Hub Music Factory e il marchio d'abbigliamento Glory Bound Ink.\nNell'aprile 2010 gli Andead prendono parte come unica band italiana all'edizione 2010 del Give It a Name Festival all'Alcatraz di Milano; la manifestazione vedeva nel cast AFI, Sum 41 e Story of the Year. A giugno, il gruppo apre la data milanese dei Flogging Molly. Pochi giorni pi\u00f9 tardi, gli Andead si esibiscono insieme a Street Dogs, Misfits. L'estate e l'autunno vengono trascorsi scrivendo i nuovi brani e sui palchi d'Italia; da ricordare la data in apertura agli Youth Brigade. A novembre 2010, il gruppo \u00e8 chiamato a prendere parte ad una scena del film \"Asfalto Rosso\" di Ettore Pasculli, collaborando anche alla colonna sonora con il brano \"I Kill You Twice\".\nA febbraio 2011, il bassista Joe viene sostituito da Ste Russo (This Grace). L'ultima data di Joe vedeva gli Andead assieme agli australiani The Go Set.\nIl 26 aprile 2011 gli Andead fanno parte del cast del \"Loud and Proud festival\" presso l'Alcatraz di Milano insieme a H2O, Devil's Brigade, Madball e Dropkick Murphys.\nNel giugno 2011 il gruppo entra in studio per registrare il secondo album; inizia in questo periodo una collaborazione con IndieBox, per la promozione e il booking della band. Il primo singolo estratto \u00e8 \"My Little Horror\"; nel videoclip della canzone, tre membri della band (truccati secondo la tradizione del D\u00eda de Muertos) eseguono un parziale playback all'interno della discoteca Florida di Ghesi (BS). Nell'ottobre del 2011, gli Andead suonano al Nissan Skipass a Modena, sul Red Bull Tour Bus. L'album \"With Passionate Heart\" esce l'8 novembre 2011 per Rude Records.\nTra dicembre 2011 e febbraio 2012, Andrea, Stefano e Gianluca accompagnano nel suo tour italiano il batterista dei Ramones, Marky Ramone.\nIl secondo singolo \u00e8 la titletrack del disco ed esce il 14 febbraio 2012.\nNel mese di aprile gli Andead sono sul palco con Glen Matlock, bassista originale dei Sex Pistols, a Bologna. Le sera successiva (21 aprile), il gruppo apre il concerto degli Old Firm Casuals, side project del chitarrista dei Rancid, Lars Frederiksen. Nel mese di giugno, il brano \"Have You Ever\" entra in rotazione su Virgin Radio Television; sempre a giugno la band diventa testimonial della Fiat Punto Virgin Radio con il brano \"Spiderband\". Nel mese di dicembre 2012, il gruppo inizia le registrazioni per il terzo album, dal titolo \"Build Not Burn\", la cui uscita \u00e8 prevista per l'estate 2013.\nIl 20 aprile 2013 gli Andead partecipano al Record Store Day esibendosi da Psycho Dischi a Milano e presentando il cd singolo \"Build Not Burn\".\nA maggio 2013, il bassista Stefano \u00e8 in tour in Europa con il progetto Marky Ramone's Blitzkrieg, insieme a Andrew WK.\nIl 17 settembre 2013 esce il terzo album dal titolo \"Build Not Burn\", anticipato dal singolo omonimo. La band inizia un tour promozionale di oltre 25 date in tutta Italia; in occasione del concerto al Devil Kiss di Olbia, la band comincia una piccola raccolta fondi a supporto delle famiglie colpite dalla recente alluvione.\nNel corso del 2014 la band calca il palco del \"Vans Off The Wall Spring Classic\" a Napoli, aprendo il concerto dei The Hives e quello del Rock Im Ring di Ritten, insieme ai Dropkick Murphys.\nNel corso del 2015/2016 il gruppo \u00e8 in pausa; Andrea e Gianluca escono con i loro rispettivi lavori solisti. Andrea Rock esce a giugno 2015 con l'album \"Hibernophile\" (Ammonia/Rude Records) e a ottobre 2016con l'Ep \"Influences\" (Ammonia).\nIl 24 marzo 2017 esce \"IV The Underdogs\", anticipato dal brano \"I See These Bombs\", canzone scritta da Andrea per sensibilizzare sulla situazione politica in Siria; il video mostra alcuni reportage di agenzie di stampa internazionali, diffusi poi su web.\nA febbraio 2020 esce \"Old but gold\", anticipato dai singoli \"Downtrodden\" e \"Lust for the road\"."}
{"id": "3983323", "revid": "767487", "url": "https://it.wikipedia.org/wiki?curid=3983323", "title": "Un sapore di ruggine e ossa", "text": "Un sapore di ruggine e ossa (\"De rouille et d'os\") \u00e8 un film del 2012 diretto da Jacques Audiard basato sulla raccolta di racconti \"Ruggine e ossa\" (\"Rust and Bone\") di Craig Davidson.\nTrama.\nNel sud della Francia, l'addestratrice di orche Stephanie si ritrova improvvisamente costretta sulla sedia a rotelle in seguito ad un tragico incidente accadutole durante lo show al Marineland d'Antibes. Un giorno conosce il giovane Ali, che si arrangia con piccoli lavori e arrotonda con combattimenti clandestini, e suo figlio di 5 anni Sam. Tra i due nasce un'amicizia che pi\u00f9 tardi, dopo che Ali rischier\u00e0 di perdere il figlio, si trasformer\u00e0 in qualcosa di pi\u00f9 importante.\nPromozione.\nIl primo trailer del film \u00e8 stato diffuso online il 12 aprile 2012..\nDistribuzione.\nIl 17 maggio 2012 il film \u00e8 stato presentato in concorso al 65\u00ba Festival di Cannes; lo stesso giorno \u00e8 stato distribuito nelle sale francesi. In Italia \u00e8 uscito nelle sale il 4 ottobre 2012."}
{"id": "3983326", "revid": "1305772", "url": "https://it.wikipedia.org/wiki?curid=3983326", "title": "Chiara Bigatti", "text": "Biografia.\nChiara Bigatti (Chiara Maria Luisa Bigatti) ha frequentato l'Accademia di Belle Arti di Brera a Milano. Dal 1986 le sue illustrazioni sono state pubblicate sulle riviste italiane: \"Bella\", \"Brava Casa\", \"Class\", \"Il Corriere dei Piccoli\", \"Snoopy\", \"Psychologies Magazine Italia\" e la rivista \"Monsieur\", diretta da Franz Botr\u00e9."}
{"id": "3983327", "revid": "1442080", "url": "https://it.wikipedia.org/wiki?curid=3983327", "title": "Sebastiano Fresta", "text": "Biografia.\nLaureato in Lettere, dopo anni di insegnamento ha esercitato la professione di Preside per 30 anni in Istituti Superiori di Giarre e Riposto, fu consigliere comunale ed assessore di Giarre ed anche direttore del museo antropologico \"Genti dell'Etna\" di Macchia (di Giarre) e socio fondatore della societ\u00e0 giarrese di Storia patria e cultura.\nNel 1959 fu fondatore dell'I.T.I. \"Enrico Fermi\" di Giarre e ne fu preside fino al 1972. Dopo un anno all'Alberghiero di Giarre, dal 1974 al 1989 (anno di pensionamento) fu preside dell'Istituto Commerciale \u201cEdoardo Pantano\u201d di Riposto. Qui \"ristruttur\u00f2\" l'istituto e port\u00f2 la popolazione scolastica da 250 alunni a 900. And\u00f2 in pensione nel 1989, dopo 40 anni di servizio, insignito del \"Diploma di Medaglia d\u2019oro ai benemeriti della Scuola, della Cultura, dell\u2019Arte\" nel 1985.\nFu insignito dal papa Paolo VI dell'Ordine dei Cavalieri di San Gregorio Magno nel 1968. Dedic\u00f2 le sue ricerche alle fonti di Storia della Contea di Mascali di cui ha dato alle stampe la terza edizione. Ha curato la storia popolare e religiosa del territorio e fu \"corrispondente\" dell'annuario dell'Accademia di Scienze, Lettere e Belle Arti degli Zelanti e dei Dafnici di Acireale. Ha Lavorato per una storia degli imprenditori del territorio, dell'Ottocento e del Novecento a Giarre. Si \u00e8 anche occupato di legislazione scolastica (Dalla Legge Casati ai Decreti Delegati \u2013 Fresta e Maugeri 1981).\nOpere.\nTra i principali libri:\nPubblicazioni.\nTra le principali pubblicazioni:"}
{"id": "3983331", "revid": "729019", "url": "https://it.wikipedia.org/wiki?curid=3983331", "title": "FN Five-seveN", "text": "La FN Five-seveN \u00e8 una pistola semiautomatica ideata e prodotta dalla belga FN Herstal. Il nome (Five-seveN cio\u00e8 Cinque-sette) deriva dal calibro 5,7\u00a0mm (0,224 pollici), ed \u00e8 scritto in maniera da enfatizzare le iniziali dell'azienda, \"FN\" appunto.\nLa Five-seveN fu sviluppata insieme al Personal Defense Weapon FN P90, ed alla rispettiva cartuccia FN 5,7 \u00d7 28 mm. Il P90 fu presentata nel 1990, e la Five-seveN fu presentata nel 1998 come pistola utilizzante lo stesso calibro, il 5,7 \u00d7 28\u00a0mm. Sviluppata come arma d'accompagnamento al P90, la Five-seveN condivide con lei molte caratteristiche: cio\u00e8 \u00e8 un'arma leggera fatta principalmente di polimeri, con un ampio caricatore, controlli ambidestri, basso rinculo e capacit\u00e0 di penetrare giubbotti antiproiettili morbidi con certi tipi di cartucce.\nLe vendite della pistola erano all'inizio ristrette solo ai clienti militari e alle forze di polizia della FN, ma dal 2004 \u00e8 stata anche offerta a civili per autodifesa, tiro a segno e utilizzi simili. Anche se offerta solo con munizioni sportive, l'introduzione a utilizzatori civili fu vivacemente contrastata da organizzazioni per il controllo sulle armi da fuoco, come la Brady Campaign, ed \u00e8 tuttora motivo di controversie negli Stati Uniti.\nLa Five-seveN \u00e8, ad oggi, in servizio con eserciti e forze di polizia in pi\u00f9 di 40 paesi, come Canada, Francia, Grecia, India, Polonia, Spagna, Stati Uniti e Italia.\nVarianti.\nModelli attuali.\nLe FDE e ODG sono uguali per costruzione alla versione USG, ma ne differiscono per il colore. La FDE \u00e8 marrone (Flat Dark Earth) e la ODG \u00e8 verde oliva tendente al verde (Olive Drab Green). Ambedue le versioni hanno pulsanti esterni neri, mentre invece nella USG sono grigi."}
{"id": "3983332", "revid": "88740", "url": "https://it.wikipedia.org/wiki?curid=3983332", "title": "Buttafuoco", "text": ""}
{"id": "3983341", "revid": "278239", "url": "https://it.wikipedia.org/wiki?curid=3983341", "title": "OpenOffice.org", "text": ""}
{"id": "3983358", "revid": "767487", "url": "https://it.wikipedia.org/wiki?curid=3983358", "title": "P\u0159edenice", "text": "P\u0159edenice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3983360", "revid": "287204", "url": "https://it.wikipedia.org/wiki?curid=3983360", "title": "Predenice", "text": ""}
{"id": "3983363", "revid": "834", "url": "https://it.wikipedia.org/wiki?curid=3983363", "title": "The Coffin Dancer", "text": ""}
{"id": "3983364", "revid": "834", "url": "https://it.wikipedia.org/wiki?curid=3983364", "title": "The Devil's Teardrop", "text": ""}
{"id": "3983365", "revid": "834", "url": "https://it.wikipedia.org/wiki?curid=3983365", "title": "The Stone Monkey", "text": ""}
{"id": "3983366", "revid": "834", "url": "https://it.wikipedia.org/wiki?curid=3983366", "title": "The White Road", "text": ""}
{"id": "3983367", "revid": "834", "url": "https://it.wikipedia.org/wiki?curid=3983367", "title": "The Empty Chair", "text": ""}
{"id": "3983368", "revid": "834", "url": "https://it.wikipedia.org/wiki?curid=3983368", "title": "The Cabinet of Curiosities", "text": ""}
{"id": "3983369", "revid": "834", "url": "https://it.wikipedia.org/wiki?curid=3983369", "title": "The Wheel of Darkness", "text": ""}
{"id": "3983371", "revid": "1305772", "url": "https://it.wikipedia.org/wiki?curid=3983371", "title": "The Killing Kind (disambigua)", "text": ""}
{"id": "3983377", "revid": "287204", "url": "https://it.wikipedia.org/wiki?curid=3983377", "title": "Fallen Angels (album)", "text": ""}
{"id": "3983378", "revid": "767487", "url": "https://it.wikipedia.org/wiki?curid=3983378", "title": "P\u0159estavlky (Plze\u0148)", "text": "P\u0159estavlky \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3983379", "revid": "729019", "url": "https://it.wikipedia.org/wiki?curid=3983379", "title": "Isola di Papenberg", "text": "L'isola di Papenberg (in russo \u041e\u0441\u0442\u0440\u043e\u0432 \u041f\u0430\u043f\u0435\u043d\u0431\u0435\u0440\u0433\u0430, \"ostrov Papenberga\"), talvolta chiamata Zmeinyj (\u043e\u0441\u0442\u0440\u043e\u0432 \u0417\u043c\u0435\u0438\u043d\u044b\u0439), \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene alla citt\u00e0 di Vladivostok, nel Territorio del Litorale, che \u00e8 parte del Circondario federale dell'Estremo Oriente.\nGeografia.\nL'isola \u00e8 situata nella parte settentrionale della baia Novik (\u0431\u0443\u0445\u0442\u0430 \u041d\u043e\u0432\u0438\u043a, \"buchta Novik\"), la lunga insenatura che taglia in due l'isola Russkij. Quasi al centro della baia, dista circa 310\u00a0m dalla terraferma a sud-ovest e 375\u00a0m da quella a nord-est.\nPapenberg \u00e8 un piccolo isolotto leggermente allungato, che misura circa 90\u00a0m di lunghezza e 60\u00a0m di larghezza, per un'area di 0,004\u00a0km\u00b2. L'isola \u00e8 una gobba rocciosa, con alte scogliere su tutti i lati tranne su quello orientale, che \u00e8 invece piatto. La superficie \u00e8 coperta da un denso manto erboso e un piccolo bosco di querce, betulle e tigli.\u00c8 disabitata ma \u00e8 frequentata spesso da pescatori ed \u00e8 una meta turistica sia d'estate che d'inverno, quando a causa del mare ghiacciato \u00e8 raggiungibile sia a piedi che in auto."}
{"id": "3983385", "revid": "709565", "url": "https://it.wikipedia.org/wiki?curid=3983385", "title": "Francobolli della Repubblica di San Marino", "text": "I francobolli della Repubblica di San Marino sono i francobolli e gli interi postali emessi dalla Repubblica di San Marino. La Repubblica emette regolarmente varie serie commemorative, ed ha un consistente seguito di filatelisti. I francobolli sono stampati dall'Istituto Poligrafico e Zecca dello Stato italiano, ma si sono avute emissioni stampate dalla tipografia Courvoisier, e rappresentano una consistente fonte di entrate per lo Stato, sia tra gli appassionati collezionisti che tra i semplici amanti dei souvenir, visto che sono venduti anche nei negozi di oggettistica.\nStoria.\nLa prima emissione filatelica di San Marino risale all'agosto del 1877, con una serie ordinaria di cinque valori raffigurante le tre torri poste sul monte Titano. In precedenza, per quanto riguardava le affrancature della corrispondenza in uscita da San Marino, furono adottati francobolli pontifici (fino alla fine del 1859), sardi (fino al 1861) e italiani. Per la posta interna alla Repubblica funzionava invece un servizio di postiglione, che riscuoteva direttamente la tassa (in prevalenza dal destinatario), senza quindi l'uso di francobolli o di segni postali sulla lettera.\nNel marzo del 1877 San Marino stipul\u00f2 un accordo postale con lo Stato italiano, con le caratteristiche proprie di un trattato internazionale. La convenzione, oltre a stabilire il \u00abcambio regolare e quotidiano di corrispondenze in pieghi chiusi per mezzo degli uffici di San Marino e Rimini\u00bb e che ogni amministrazione avrebbe trattenuto per s\u00e9 le tasse adottando le tariffe postali interne italiane, stabiliva anche che l'affrancatura \u00abdovr\u00e0 essere sempre rappresentata dai francobolli in uso nel rispettivo Stato\u00bb. Era il via libera a San Marino all'emissione di francobolli propri.\nIl 1\u00ba agosto 1877 furono cos\u00ec emessi \u00abi francobolli nostri proprii\u00bb, come recita il verbale ufficiale. Stampati dell'Officina Carte-Valori di Torino, vennero scelti i valori che pi\u00f9 rispondevano alle principali tariffe postali per l'Italia e l'estero: 2, 10, 20, 30 e 40 centesimi. La serie completa (con integrazioni nel 1890, nel 1892 e nel 1899) \u00e8 composta da 28 valori, tra cui spicca quello da 1 lira, di colore rosso su sfondo giallo, chiamato famigliarmente dai filatelisti \"lira rossa\".\nNel 1894 usc\u00ec invece la prima serie commemorativa, avente come soggetto l'inaugurazione del Palazzo Pubblico, che da allora fu sede del governo e del parlamento della Repubblica. I tre valori, che non raccolsero molti favori dal punto di vista estetico, anticiparono i primi commemorativi italiani. \u00c8 considerata anche la prima emissione di beneficenza al mondo.\nNel 1903 venne emessa una nuova serie ordinaria di 12 valori destinata a durare a lungo. Con una nuova raffigurazione delle tre torri e del monte Titano visto da Rimini, i valori saranno riediti con colori diversi (o sovrastampati) pi\u00f9 volte fino al 1941 componendo un composito ed interessante assieme.\nDi particolare interesse \u00e8 anche l'emissione, nel 1907, di due valori (1 cent. e 15 cent.) con lo stemma sammarinese. Fu realizzato, anzich\u00e9 in stampa tipografica come era d'uso, in calcografia, una tecnica che, oltre a creare un caratteristico effetto rilievo, era considerata la pi\u00f9 sicura contro le contraffazioni. La scelta della stampa, realizzata dalla ditta privata \"Officina Calcografica Italiana\", fu probabilmente un'emulazione o un suggerimento della recente realizzazione italiana (il 15 cent. con l'effigie di Vittorio Emanuele III, detto anche \"Michetti nero\").\nIn segno di innovazione, nel 2009 sono stati emessi i primi francobolli stereoscopici, con una speciale confezione che ne permetteva una visione in tridimensione. Il 25 agosto sono stati emessi sei valori commemorativi dell'Anno Europeo della Creativit\u00e0 con facciale \u20ac 1,00, ed una cartolina da \u20ac 1,40 che pu\u00f2 essere spedita normalmente, ma si apre trasformandosi in uno stereoscopio. In realt\u00e0 un tentativo simile ci fu nel 1956 con una emissione della Repubblica Italiana commemorativo dell'ammissione all'ONU, con due valori da L.25 e L.60, ma senza seguito in area italiana fino appunto al 2009.\nFrancobolli d'autore.\nLa realizzazione di francobolli ben riusciti sotto l'aspetto grafico ed estetico e quindi in grado di accattivarsi le simpatie dei collezionisti \u00e8 oggi un impegno di molte autorit\u00e0 emittenti, e fra queste San Marino \u00e8 in prima fila. Per ottenere questo risultato l'amministrazione filatelica del Titano si \u00e8 rivolta pi\u00f9 volte, per la realizzazione del bozzetto, ad artisti di fama come Emilio Greco, Renato Guttuso, Mimmo Paladino e Nicola De Maria. Da ricordare anche la collaborazione dei fumettisti Jacovitti, Altan, Marcenaro, e del vignettista Tullio Pericoli. Anche Dario Fo e Gina Lollobrigida hanno accettato la proposta di San Marino.\nFiligrana.\nLe emissioni della Repubblica sono, a parte le emissioni del primo periodo prive di filigrana e quelle post 1970, di norma contraddistinte dalla filigrana detta \"tre penne\", che nel tempo ha avuto due diverse tipologie: dal 1929 al 1947 quella detta \"a scala\", con le tre penne diritte ripetute sul foglio poste parallele e scalate, e quella a raggiera usata fino al 1970, con le tre penne piegate la cui base converge in un unico punto. Le due filigrane sono dette tre penne tipo I e tre penne tipo II."}
{"id": "3983386", "revid": "54354", "url": "https://it.wikipedia.org/wiki?curid=3983386", "title": "Yashica MAT 124G", "text": ""}
{"id": "3983389", "revid": "110157", "url": "https://it.wikipedia.org/wiki?curid=3983389", "title": "P\u0159\u00edchovice", "text": "P\u0159\u00edchovice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3983390", "revid": "287204", "url": "https://it.wikipedia.org/wiki?curid=3983390", "title": "Prichovice", "text": ""}
{"id": "3983393", "revid": "767487", "url": "https://it.wikipedia.org/wiki?curid=3983393", "title": "Pten\u00edn", "text": "Pten\u00edn \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3983395", "revid": "287204", "url": "https://it.wikipedia.org/wiki?curid=3983395", "title": "Ptenin", "text": ""}
{"id": "3983397", "revid": "767487", "url": "https://it.wikipedia.org/wiki?curid=3983397", "title": "Tonto + tonto", "text": "Tonto+tonto (\"Bio-Dome\") \u00e8 un film comico statunitense del 1996 diretto da Jason Bloom. \u00c8 stato prodotto dalla Motion Picture Corporation of America e distribuito dalla Metro-Goldwyn-Mayer, ed \u00e8 costato circa 15 milioni di dollari.\nTrama.\nDue studenti universitari, Bud e Doyle (nella versione italiana \"Scheggia\" e \"Tappo\"), svogliati e maldestri, durante un viaggio in auto cercano una toilette in quello che credono essere un centro commerciale, ma che in realt\u00e0 si rivela essere il \"bio-dome\", una forma di sistema ecologico chiuso dove cinque scienziati vengono sigillati per un anno intero assieme ai due sbandati.\nAccoglienza.\nIl film ha ricevuto pessime recensioni da parte della critica, e ha ottenuto la media del 4% su Rotten Tomatoes, basata su 25 recensioni."}
{"id": "3983402", "revid": "729019", "url": "https://it.wikipedia.org/wiki?curid=3983402", "title": "Tan\u010d\u00edk vz. 33", "text": "Il Tan\u010d\u00edk vz. 33 \u00e8 stato un tankette cecoslovacco prodotto nei primi anni trenta, largamente ispirato al pari classe Carden-Loyd britannico: introdusse numerose migliorie al progetto originale ma i vertici militari in ultimo non lo inserirono nelle forze corazzate, ritenendolo pi\u00f9 adatto a compiti di polizia di confine. Spartiti tra tedeschi e slovacchi tra il 1938 e il 1939, i vz. 33 andarono distrutti durante la sollevazione dello Stato slovacco nel tardo 1944.\nStoria.\nSviluppo.\nNel 1930 la Cecoslovacchia acquist\u00f2 dalla Gran Bretagna un lotto di 3 esemplari del Carden-Loyd Mk VI tankette con relativa licenza: i mezzi vennero consegnati alla \u010ceskomoravsk\u00e1-Kolben-Dan\u011bk, la quale li analizz\u00f2 e fabbric\u00f2 4 prototipi (detti P-1) ognuno con peculiarit\u00e0 proprie per velocizzare le prove. I collaudi furono estremamente severi ed evidenziarono talune manchevolezze: il motore fu ritenuto sottopotenziato e inoltre tendeva spesso a guastarsi; le feritoie erano tanto strette che non consentivano una visuale sufficiente dell'esterno; il brandeggio della mitragliatrice di bordo copriva un arco molto limitato, obbligando a ruotare l'intero veicolo per seguire bersagli in movimento oppure fuori tiro. Il prototipo P-1 fu dunque rimaneggiato in conseguenza delle deficienze rilevate, incrementando al contempo il carico di munizioni e lo spessore della corazza. Il mezzo venne accettato in servizio con la designazione Tan\u010d\u00edk vz. 33, abbreviata anche in T33.\nProduzione.\nIn seguito agli esiti soddisfacenti delle prove sostenute dal prototipo P-1 modificato, nel 1933 l'esercito richiese la consegna di 100 esemplari, da effettuarsi entro due anni: la linea d'assemblaggio venne aperta nella sede delle fabbriche Adamov di Brno che costruirono 70 unit\u00e0 ognuna dal costo di 131.200 corone dell'epoca. Tutti i tankette furono pronti nell'ottobre 1934.\nImpiego operativo.\nIl prototipo modificato venne inviato allo Shah dell'Iran come dono, mentre i rimanenti tre, che erano stati utilizzati come banco di prova, furono integrati in un'unit\u00e0 d'addestramento. Gli altri 70 vz. 33 parteciparono a delle manovre delle forze armate ma i comandi rimasero scettici: le sospensioni rendevano molto scomodi i viaggi fuoristrada, il pilota era tanto assorbito dalla guida che non aveva il tempo di sparare con la sua mitragliatrice e non v'era spazio interno per aggiungere una radio; ancora, fu constatato che oltre i 10\u00a0km/h era di fatto impossibile mirare con precisione e la visione esterna continuava a essere difficoltosa, fattore che sconsigliava di adoperare i piccoli carri come ricognitori. Intuita la limitatezza del tankette in s\u00e9, l'esercito cre\u00f2 plotoni di 3 unit\u00e0 ciascuno assegnandoli alla polizia di confine: in questa veste, vennero usati nell'estate del 1938 per reprimere azioni i \"Freikorps\" del Sudetendeutsche Partei, un partito guidato da Konrad Henlein che mirava a riunire il territorio germanofono dei Sudeti alla Germania nazista; successivamente respinsero brevi puntate offensive condotte sia dalla Polonia che dall'Ungheria.\nCon l'annessione dei Sudeti del settembre 1938 la Germania cattur\u00f2 40 vz. 33, che per\u00f2 furono giudicati insoddisfacenti e relegati nelle scuole di carristi, se non smantellati. Nel marzo 1939 la Cecoslovacchia venne definitivamente smembrata tra gli Stati confinanti: la nuova Repubblica Slovacca, satellite del Reich, s'appropri\u00f2 dei restanti 30 esemplari che riun\u00ec nel battaglione corazzato \"Martin\"; nel 1940 vennero declassati a veicoli da esercitazione. Furono comunque impiegati attivamente in battaglia durante l'insurrezione nazionale slovacca, ma non si conoscono i dettagli: \u00e8 invece certo che nessun vz. 33 sopravvisse.\nCaratteristiche.\nIl tankette Tan\u010d\u00edk vz. 33 era basato su una intelaiatura angolosa di barre in acciaio, sulle quali erano fissate le piastre di copertura mediante un processo di rivettatura: a differenza del modello britannico lo scafo aveva un disegno pi\u00f9 semplice per facilitare la produzione in massa. Le corazzature erano state progettate per deflettere i proiettili da 7,92\u00a0mm sparati da 20 a 180 metri; le munizioni perforanti dello stesso calibro potevano essere respinte fino alla distanza di 125 metri. Le protezioni anteriori misuravano 12\u00a0mm, i fianchi erano dotati di lamiere da 8\u00a0mm e sia cielo che fondo dello scafo arrivavano a 6\u00a0mm. C'\u00e8 per\u00f2 una fonte che porta un valore minimo della corazza pari a 4\u00a0mm. L'equipaggio era di due soli uomini, dei quali il comandante sedeva a sinistra e il pilota a destra; l'armamento era su due mitragliatrici leggere ZB vz. 26 da 7,92\u00a0mm, note per aver ispirato il Bren inglese: quella a sinistra, operata dal capocarro, usufruiva di un supporto a sfera mentre la seconda, a destra, era fissa e azionata dal pilota per mezzo di un cavo Bowden. Nella piastra frontale vennero ricavate due larghe feritoie protette da vetri a prova di proiettile spessi 50\u00a0mm, in modo da regalare una buona visuale esterna.L'apparato motore era sistemato in senso trasversale nel piccolo compartimento, praticamente sotto i sedili dell'equipaggio: si trattava di un Praga a 4 cilindri in linea erogante 30\u00a0hp (31 secondo altri dati), con una capacit\u00e0 di 1,95 litri e una cilindrata di 1960\u00a0cm\u00b3; il cambio associato aveva quattro marce avanti e una retromarcia. Poteva spingere il veicolo a 35\u00a0km/h su strada e grazie al serbatoio da 50 litri, montato nella fiancata sinistra, garantiva un'autonomia di 100 chilometri su strada bianca, 70 se la marcia avveniva su terra. L'intero sistema di guida (trasmissione, riduttore, differenziale, albero motore, freni) era stato traslato dall'autocarro standard dell'esercito, l'AN. Venne mantenuto l'originale treno di rotolamento su quattro ruote, assicurate a un longherone opportunamente inchiavardato al fianco dello scafo: ogni coppia di ruote era equipaggiata con piccole sospensioni a balestra. La ruota di rinvio era imperniata all'estremit\u00e0 della barra di sostegno, quella motrice era invece fissata sullo scafo; i cingoli erano sostenuti da un lungo tacco in legno rivestito con fogli metallici.\nIl Tan\u010d\u00edk vz. 33 misurava un'altezza assai contenuta di soli 1,45 metri e in generale era un mezzo dall'ingombro molto contenuto, mentre il peso complessivo arrivava soltanto a 2,3 tonnellate oppure 2,5 tonnellate. La sagoma ricordava sia il Carden-Loyd sia il polacco TK-3."}
{"id": "3983407", "revid": "155634", "url": "https://it.wikipedia.org/wiki?curid=3983407", "title": "Australian Open 2003 - Doppio misto", "text": "Leander Paes e Martina Navr\u00e1tilov\u00e1 hanno battuto in finale Todd Woodbridge e El\u00e9ni Daniil\u00eddou 6-4, 7-5."}
{"id": "3983410", "revid": "110157", "url": "https://it.wikipedia.org/wiki?curid=3983410", "title": "Radkovice", "text": "Radkovice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3983411", "revid": "2128848", "url": "https://it.wikipedia.org/wiki?curid=3983411", "title": "Violetta (telenovela)", "text": "Violetta \u00e8 una telenovela argentina girata a Buenos Aires. \n\u00c8 stata ideata da Solange Keoleyan e Sebasti\u00e1n Parrotta. \nIn Italia era trasmessa in anteprima dal 14 maggio 2012 sul canale Disney Channel; mentre la trasmissione in chiaro avviene dall'8 aprile 2013 tramite il canale Rai Gulp.\nDal 27 gennaio 2017 la serie viene riproposta su Rai Gulp dal primo episodio della prima stagione.\nTrama.\nLa telenovela, suddivisa in 3 stagioni, racconta la storia di una ragazza di 15 anni (nella prima stagione) di nome Violetta il padre, German, essendo un imprenditore \u00e8 costretto a viaggiare molto portandosi dietro violetta. Infine, si stabiliscono a Buenos Aires, nella loro vecchia casa. \u00c8 proprio a Buenos Aires che Violetta si iscrive ad una scuola di canto, ballo e recitazione, lo Studio 21, all'insaputa del padre.\nPrima stagione.\nVioletta , si trasferisce con il padre a Buenos Aires, dopo aver vissuto per anni a Madrid. violetta non riesce ad accettare il fidanzamento del padre,con jade verificatosi in seguito alla morte della madre . A Buenos Aires lavora Angie, la zia di Violetta, che, per stare vicino a loro, si finge un'istitutrice e si trasferisce a Villa Castillo,angie,per\u00f2,insegna anche allo Studio 21,celebre scuola di arti musicali, che, nel frattempo, ha contratto una grande quantit\u00e0 di debiti, tali da mettere a rischio la scuola stessa, che rimarr\u00e0 temporaneamente chiusa durante la prima stagione. In una malinconica giornata di pioggia, Violetta, fuggita di casa dopo una burrascosa lite con il padre, incontra thomas un ragazzo trasferitosi in Argentina.\nvioletta e thomas si innamorano a prima vista ma Violetta fugge via senza neanche rivelare il proprio nome a thomas. Intanto, Angie riesce a far entrare la musica nella vita di Violetta , che cos\u00ec si iscrivono allo Studio 21, che frequenta anche Tom\u00e1s, anche se all'inizio lo fa solo come assistente del professore di musica, cos\u00ec Violetta si accorgono che cantare fa parte di loro. Qui violetta vive il primo amore con Tom\u00e1s; molte insidie, per\u00f2 cercano di ostacolare l'unione di lei e tomas: Lala,e thomas, un ragazzo innamorato di serena Cos\u00ec francesca deve affrontare l'ardua scelta su chi tra Tom\u00e1s e L\u00e9on desidera stare insieme.\nIntanto violetta e miranda incontra Francesca e Camila, che diventano le loro migliori amiche Francesca per\u00f2 \u00e8 innamorata di Tom\u00e1s, solo che per lei l'amicizia con Violetta \u00e8 molto pi\u00f9 preziosa di un possibile amore con lui, poich\u00e9 Tom\u00e1s \u00e8 innamorato di Violetta. La passione di violetta e francesca per la musica, per\u00f2, le portano a varie incomprensioni con il padre, che non vuole perdere la figlia cos\u00ec come ha perso la moglie; Maria \u00e8 morta a causa di un incidente sul palco durante una tourn\u00e9e, all'epoca in cui Violetta e francesca avevano appena compiuto cinque anni. Violetta e francesca non rivelano subito al padre che loro frequentano lo Studio 21. Germ\u00e1n, per\u00f2, non le ha mai rivelato che ha una nonna e una zia. Per tale ragione Angie nasconde la propria identit\u00e0, per stare il pi\u00f9 possibile vicino alle nipoti.\nQuando Violetta e francesca apprendono che il padre le ha sempre mentito s\u2019infuriano con lui, ma Germ\u00e1n scopre che loro frequentano lo Studio 21. All'inizio prova a portarle via, trasferendosi dall'altra parte del mondo, ma poi si rende conto che la musica \u00e8 la passione di francesca e violetta e che non pu\u00f2 impedirle di realizzare il proprio sogno. Al termine della prima stagione, Tom\u00e1s rivela a Violetta che ritorner\u00e0 a vivere in Spagna e alla fine Violetta non si mette n\u00e9 con Tom\u00e1s n\u00e9 con Le\u00f3n. La prima stagione si conclude con Germ\u00e1n e Jade, che avevano iniziato a pianificare il matrimonio, ma non possono essere dichiarati marito e moglie a causa del \"no\" da Germ\u00e1n, con grande stupore da parte di Jade; jade ora brama vendetta verso Germ\u00e1n.\nSeconda stagione.\nVioletta inizia a stare con Le\u00f3n perch\u00e9 ormai per lei la storia con Tom\u00e1s \u00e8 acqua passata, ma arriva Diego, che cerca di allontanarli. Ludmilla e Diego, in segreto, hanno un piano: Diego dovr\u00e0 riuscire a far innamorare Violetta di lui e a farla andar via dallo Studio, che, nel frattempo, ha cambiato nome in On Beat Studio, e, in cambio, Ludmilla gli dir\u00e0 chi \u00e8 davvero il padre del ragazzo.\nAll'inizio il loro piano sembra funzionare, ma in realt\u00e0 Violetta non smette di pensare a Le\u00f3n, anche quando sta con Diego. Con il tempo per\u00f2 Diego inizia a innamorarsi di Violetta. Intanto Jade, insieme al fratello Mat\u00edas, ruba tutto il denaro a Germ\u00e1n, grazie ad un piano ideato e messo in atto dallo stesso Mat\u00edas. Assumono anche un'attrice, Esmeralda, che dovr\u00e0 far innamorare Germ\u00e1n di lei, per poi piantarlo da solo e povero ma, Jade, che \u00e8 cattiva, ma anche stupida, sposta tutto il denaro rubato sul conto di Esmeralda e le autorit\u00e0 scoprono che lei \u00e8 la ladra. Cos\u00ec, proprio mentre Germ\u00e1n si sta per sposare con Esmeralda, la cerimonia viene interrotta, l'attrice fugge via e Germ\u00e1n ha indietro i soldi. Dopo un po' di tempo, la polizia scopre che Jade e Mat\u00edas hanno a che fare con il furto e li arrestano.\nIntanto, Violetta scopre il piano di Ludmilla e Diego, ma quest'ultimo \u00e8 pentito di ci\u00f2 che ha fatto; Le\u00f3n aveva gi\u00e0 sospettato che loro tramavano qualcosa contro Violetta, ma lei non gli aveva creduto perch\u00e9 pensava solo che fosse geloso di Diego. Inoltre Angie, che \u00e8 innamorata di Germ\u00e1n e per tale motivo sta soffrendo, accetta un lavoro in Francia e lascia l'Argentina temporaneamente.\nVioletta e Le\u00f2n, quindi, dopo essere tornati dallo spettacolo in Spagna, finiscono per tornare a stare insieme.\nTerza stagione.\nI giovani talenti di On Beat Studio sono nel bel mezzo di una tourn\u00e9e, che li ha portati in Europa, durante la quale festeggiano il diciottesimo compleanno di Violetta. Qui incontrano Clem\u00e9nt e Gery. Clem\u00e9nt \u00e8 un ragazzo francese e il padre non vuole che lui abbia a che fare con la musica, cos\u00ec lui si inventa un nuovo personaggio, Alex, per poter frequentare On Beat Studio. Clem\u00e9nt/Alex \u00e8 innamorato di Violetta, proprio come Gery lo \u00e8 di Le\u00f3n, cos\u00ec insieme cercano di allontanarli, ma non ci riescono e finiscono per stare insieme. Intanto, arriva Priscilla, la madre di Ludmilla, una persona crudele e talvolta violenta, che butta Violetta gi\u00f9 da una scalinata, rischiando di farle davvero del male, pur di ottenere ci\u00f2 che vuole. La donna ama Germ\u00e1n e lui sembra ricambiare.\nDopo breve tempo sia Ludmilla sia Priscilla si trasferiscono a casa di Violetta. All'inizio a Violetta e Ludmilla non piace l'idea di vivere insieme, ma poi, poich\u00e9 Ludmilla, in realt\u00e0, \u00e8 una brava ragazza ed \u00e8 la madre a essere cattiva, da acerrime rivali diventano come sorelle. Germ\u00e1n, alla fine, scopre chi \u00e8 davvero Priscilla e la lascia. Intanto Diego s\u2019innamora di Francesca e lei di lui. All'inizio stanno insieme in segreto, perch\u00e9 Francesca sa benissimo che Violetta ha sofferto a causa di Diego. Infatti, quando lo scopre, Violetta si arrabbia perch\u00e9 Francesca aveva pensato che lei avrebbe potuto ostacolare la loro felicit\u00e0, ma poi risolvono subito e Violetta e Francesca ritornano migliori amiche come prima.\nOn Beat Studio \u00e8 sull'orlo di chiudere dopo la morte di Antonio ma Germ\u00e1n acquista l'edificio e tutto si risolve per il meglio. I problemi economici di On Beat Studio sembrano essere risolti grazie alla prevendita di un disco inciso proprio da esso, che, grazie a un'idea di Violetta, ha aperto un'etichetta discografica, da parte di Le\u00f3n e della Boy Band formata da lui con Broduey, Federico, Maxi e Andr\u00e8s. Angie rientra dalla Francia; Germ\u00e1n si sposa con lei, la donna di cui \u00e8 sempre stato davvero innamorato.\nAlla fine Violetta e Le\u00f3n tornano insieme.\nEpisodi.\nIn Italia, la serie ha cominciato le trasmissioni il 14 maggio 2012 come in America Latina. Successivamente, \u00e8 stata confermata una seconda stagione. Le riprese sono iniziate il 1\u00ba novembre 2012 e sono finite tra la fine di maggio e l'inizio di giugno del 2013. Nel marzo del 2013 \u00e8 stato mostrato su Disney Channel Italia per la prima volta il primo videoclip tratto dal primo episodio della seconda stagione intitolato \"Hoy somos m\u00e1s\" e cantato dalla Stoessel, dove vengono presentati nuovi personaggi. In Argentina viene trasmessa dal 29 aprile 2013 fino all'11 ottobre dello stesso anno, invece in Italia dal 3 giugno al 28 dello stesso mese, sospesa per pausa estiva e per poi essere ripresa dal 14 ottobre 2013. La programmazione viene anche sospesa dall'8 novembre al 25, giorno in cui riprende regolarmente sino al 20 dicembre 2013 quando si interrompe per le vacanze natalizie per riprendere il 20 gennaio 2014, ed infine viene completata definitivamente il 14 febbraio 2014.\nNell'ottobre 2013 l'attore Diego Ramos annuncia l'uscita di una terza stagione le cui riprese inizieranno a marzo 2014. Nello stesso giorno della fine della seconda stagione della serie in Italia, Disney Channel, conferma l'inizio della produzione della terza parte della serie. Nel giugno viene diffusa la canzone \"En Gira\" sia in Italia che in Argentina. Il 14 dello stesso mese Disney Channel annuncia che la terza stagione arriver\u00e0 ad ottobre 2014 nella rete Disney italiana, mentre in America Latina inizier\u00e0 il 28 luglio. Nell'agosto del 2014 Disney Channel Italia annuncia che la terza stagione inizier\u00e0 il 20 ottobre 2014..\nLa prima stagione della telenovela si divide in due parti, la prima (puntate 1-40) intitolata \"Su destino es hoy\" (in italiano \"il suo destino \u00e8 oggi\") e la seconda (puntate 41-80) intitolata \"Violetta est\u00e1 cambiando\" (in italiano \"Violetta sta cambiando\").\nProduzione.\nLe registrazioni della prima stagione della serie hanno avuto inizio nel settembre 2011 a Buenos Aires e sono durate circa sette mesi. \u00c8 diventata la prima co-produzione svoltasi tra l'America Latina, l'Europa, il Medio Oriente e l'Africa. La serie \u00e8 stata registrata in alta definizione.\nIl 31 dicembre 2011 \u00e8 stata trasmessa nel canale Disney Channel America Latina la canzone Tu Resplandor nel programma televisivo Celebrat\u00f3n eseguita dalla protagonista della serie, Martina Stoessel. Il cast invece \u00e8 stato presentato il 22 dicembre 2011 durante una conferenza. Inizialmente Violetta doveva chiamarsi \"Esperanza\", ma visto che era gi\u00e0 stata prevista la trasmissione in Europa, decisero \"Viola\" e infine con il nome attuale.\nA partire dal 2 maggio 2012 \u00e8 iniziato un tour promozionale in Messico che comprendeva interviste e ospiti in alcuni programmi televisivi. Nell'aprile del 2012 \u00e8 stato caricato sul canale YouTube ufficiale del canale argentino il video ufficiale della canzone En mi mundo interpretata dalla protagonista e parte della colonna sonora pubblicata nei mesi successivi. Nel mese di novembre dello stesso anno alcuni personaggi del cast hanno partecipato ad un tour organizzato da Radio Disney Argentina chiamato \"Radio Disney Vivo\" nella citt\u00e0 di Buenos Aires con quota 13.000 persone alle loro rappresentazioni.\nNel 2013 lo sceneggiato viene trasmesso in Italia da Rai Gulp, in Argentina da Canal 13, in Cile da Megavisi\u00f3n, in Ecuador da TC Mi Canal e in Paraguay da Telefuturo. Inoltre \u00e8 stato confermato un tour che \u00e8 iniziato il 13 luglio 2013 al Teatro Gran Rex di Buenos Aires e, dopo aver girato alcuni paesi dell'Europa, si \u00e8 concluso il 3 marzo nella stessa capitale argentina.\nLa serie si conclude con la terza stagione e con il tour svoltosi nel 2015 in alcune citt\u00e0 dell'Europa e America Latina.\nCasting.\nLa protagonista Martina Stoessel \u00e8 stata scelta tramite casting. L'attore Diego Ramos \u00e8 stato invece scelto per il ruolo del padre di Violetta tramite proposta e in seguito ad un provino, inviato in Europa, \u00e8 stato confermato. Per lo stesso ruolo, inizialmente, fu scelto Ezequiel Rodr\u00edguez, ma, alla fine, a quest'ultimo fu dato il ruolo di Pablo. L'attrice Lodovica Comello, che impersona Francesca, stava frequentando una scuola di Milano e il direttore di essa le disse che alcune persone sarebbero venute per fare dei provini con alcuni studenti e lei decise di partecipare. Non sapendo per quale sceneggiato fosse il provino, fu scelta e successivamente fece un corso di spagnolo e si trasfer\u00ec a Buenos Aires. Invece, l'attore Ruggero Pasquarelli \u00e8 stato scelto tramite proposta.\nPer la seconda stagione, \u00e8 stato confermato la maggior parte del cast della prima, tranne per gli attori Simone Lijoi, Rodrigo Velilla, Artur Logunov e l'attore protagonista Pablo Espinosa. Inoltre \u00e8 stato annunciato l'inserimento di nuovi personaggi interpretati da Diego Dom\u00ednguez, che interpreta il nuovo rivale di Leon, Diego, e poi attori come Valeria Baroni, Xabiani Ponce De Le\u00f3n, Paloma Sirv\u00e9n, Gerardo Vel\u00e1zquez, Carla Pandolfi e Valentina Frione che impersonano rispettivamente Lara, Marco, Emma, DJ, Esmeralda e Jackie. Per una apparizione Bridgit Mendler partecipa come se stessa nell'episodio 11 dove canta il suo singolo Hurricane. Inoltre, si sono svolti anche dei casting per i fan della serie a Milano, Napoli e Roma per apparire in alcuni video su Disney Channel Italia.\nDalla terza stagione faranno parte il francese Damien Lauretta, la messicana Macarena Miguel oltre che tutti gli altri attori provenienti dalla prima e dalla seconda stagione, esclusi gli interpreti di Tomas, Luca, Esmeralda, Jackie, Lara, Emma, DJ, Brako e Napole\u00f2n.\nIl gruppo musicale statunitense R5 prende parte ad una puntata della terza stagione, dove si esibisce con il singolo Heart Made Up on You.\nRiprese.\nIl programma \u00e8 stato interamente registrato a Buenos Aires e nei dintorni. I luoghi come la casa di Violetta sono stati ricreati e invece per registrare nei posti all'aperto il cast si spostava in un parco comunale. L'interno dello Studio 21 (successivamente Studio On Beat), luogo dove i ragazzi della serie studiano canto e ballo, si trova al di fuori di Buenos Aires mentre la sua facciata \u00e8 un'universit\u00e0 della capitale argentina. La casa di Violetta, nella realt\u00e0, si trova accanto allo Studio 21. I set, che occupano circa 1200 metri quadri, sono divisi in due sezioni: la prima \u00e8 la casa di Violetta con alcune scale che portano alle camere del piano superiore e la seconda sezione \u00e8 quella creata per la seconda stagione che \u00e8 divisa in sala di danza, canto e registrazione.\nNegli ultimi episodi della seconda stagione le riprese si spostano verso Madrid in alcuni quartieri della citt\u00e0 spagnola con registrazione aeree, con elicotteri telecomandati e l'uso di numerose telecamere, con pi\u00f9 di 400 persone necessarie per le riprese (tra attori, ballerini e comparse).\nLe prime registrazioni della terza stagione si sono svolte a Barcellona a marzo del 2014, mentre il resto delle riprese \u00e8 stato svolto a Buenos Aires.\nAscolti.\nIn Italia, la prima puntata della prima stagione ha totalizzato 195.973 telespettatori, risultando la premi\u00e8re pi\u00f9 vista nella storia dei canali Disney sino a quel momento per quanto riguarda il target giovanile dai 6-17 anni. Violetta ha raggiunto un buon successo anche dalla parte della critica e ha avuto un buon incremento su internet. In seguito la serie ha realizzato, nella maggior parte delle volte, una media di 200.000 telespettatori. La prima visione in chiaro su Rai Gulp ha ottenuto 272.000 spettatori con uno share del circa 1%. La seconda puntata invece ha raggiunto quota 300.000 spettatori e uno share di 1.34%. Il primo episodio della seconda stagione trasmesso su Disney Channel Italia ha invece totalizzato 326.000 spettatori, divenendo l'episodio di Violetta pi\u00f9 visto sui target 4 - 17 e 8-17. Nello stesso canale, Violetta ha raggiunto, nelle prime 20 emissioni della seconda stagione, una media di ascolti pari a 266.800 persone nel target 4+, 160.400 ragazzi dai 4 ai 14 e 131.500 ragazze con 8-16 anni, superando quelli della prima stagione.\nIn Cile, ha raggiunto un punteggio di 3.52 nel target dai 4 anni ai 17 anni. In Spagna nella puntata del 17 settembre 2012 ha raggiunto quota 461.000 telespetattori, con un share del 3.1%. La prima stagione ha fatto aumentare del 93% i fan del canale Disney Channel. Ha ricevuto anche un discreto successo in Messico, Colombia e Brasile nella fascia d'et\u00e0 dai 4 anni ai 18. La serie in Argentina \u00e8 stata trasmessa, oltre che su Disney Channel, anche su Canal 13, ma non raggiungendo il successo sperato nel mese di ottobre del 2012 ha cambiato d'orario.\nGrazie al sito internet Disneylatino.com, il canale ufficiale di Disney Channel America Latina e alcuni social network la serie ha raggiunto pi\u00f9 di 5 milioni di visualizzazioni su You Tube, 50 milioni di visualizzazioni nel sito ufficiale e su Facebook ha circa un milione di fan oltre che si stima un guadagno di 80 milioni di euro. Nella rete sociale italiana, Violetta raggiunge oltre 250.000 fan nella community ufficiale e la pagina ufficiale italiana \u00e8 la quinta, nella classifica italiana, con pi\u00f9 interazione dei fan.\nMedia.\nVioletta - L'evento.\nDalla serie \u00e8 stato tratto uno spettacolo per il cinema che \u00e8 uscito esclusivamente nelle sale italiane nelle giornate del 18-19 maggio 2013 intitolato \"Violetta - L'evento\", dove si \u00e8 potuto guardare il primo episodio della seconda stagione e dove gli spettatori erano invitati a svolgere alcune attivit\u00e0 come cantare e ballare e rispondere a dei quiz. I primi 500 biglietti sono stati venduti in un'ora dalla stessa giornata di uscita, il 13 aprile 2013, a Milano e a Roma. Qualche settimana dopo presso gli UCI Cinemas sono stati venduti circa 35.000 biglietti, raggiungendo un record. Al 13 maggio 2013 il film in molti cinema era gi\u00e0 sold-out. In un paio di giorni ha incassato quota 1.8 milioni, dominando il botteghino di quel weekend. Si colloca all'83\u00aa posizione tra gli show per il cinema pi\u00f9 visti della stagione 2012-2013.\nVioletta en Concierto.\nPer il pubblico latinoamericano, dal 3 aprile 2014 \u00e8 stato distribuito nei cinema il film \"Violetta en Concierto\" che mostra il concerto di Milano con qualche scena inedita degli show di Buenos Aires. Il giorno precedente alla pubblicazione, viene presentato in anteprima. Nella settimana dall'11 aprile al 17 dello stesso mese si colloca alla sesta posizione nei botteghini argentini; un risultato maggiore lo ottiene solamente dopo qualche giorno dall'uscita, con un quarto posto. Dal 9 maggio \u00e8 disponibile anche nei cinema spagnoli. La prima televisiva italiana \u00e8 il 28 giugno 2014 su Disney Channel.\nVioletta - Backstage Pass.\nPer il pubblico italiano, \u00e8 stato realizzato l'evento \"Violetta - Backstage Pass\", dove vengono mostrate delle scene di \"Violetta - Il concerto\". Inoltre, gli spettatori, hanno potuto cantare molte canzoni in versione karaoke e vedere alcuni dietro le quinte degli show in Italia. \u00c8 uscito nei cinema italiani il 30 aprile 2014. Successivamente, il 13 giugno 2015 \u00e8 stato trasmesso su Disney Channel.\nVioletta - La mia storia.\n\"Violetta - La mia storia\" \u00e8 un film televisivo diviso in due parti, realizzato per il solo pubblico italiano e trasmesso su Disney Channel nel 2014. Il primo pezzo riassume gli episodi della prima parte della prima stagione ed \u00e8 stato trasmesso il 14 giugno. Il secondo pezzo riassume gli episodi della seconda parte ed \u00e8 stato trasmesso il 21 giugno.. Il 20 giugno 2015 \u00e8 stato trasmesso su Disney Channel il film da 100 minuti \"Violetta - La mia storia 2\", che riassume le vicende della seconda stagione.\nVioletta - The Journey.\nIl 26 settembre 2015 viene trasmesso in prima tv assoluta su Disney Channel il film documentario, \"Violetta - The Journey\".\nIl documentario parla delle vite degli attori, da quando l'avventura di \"Violetta\" \u00e8 cominciata fino a quando \u00e8 finita, di come hanno realizzato il loro sogno, del legame d'amicizia molto forte che li lega, di come erano le loro giornate sul set, durante le loro tourn\u00e9e e di tutto un mondo che c'\u00e8 dietro la telenovela.\nTini - La nuova vita di Violetta.\nAnnunciato dalla Disney il 10 settembre 2015, la nuova pellicola cinematografica, \"Tini - La nuova vita di Violetta\", racconta la storia di come la vita di Martina Stoessel, la protagonista di \"Violetta\", sia cambiata dopo il successo ottenuto con l'omonima serie TV. \nLe riprese si sono svolte a Taormina, in Sicilia, oltre che in Spagna. Insieme alla Stoessel, hanno preso parte anche Jorge Blanco, Mercedes Lambre e Clara Alonso. Inoltre sono presenti nuovi talenti internazionali, come Beatrice Arnera e Pasquale Di Nuzzo, oltre che a Leonardo Cecchi, protagonista della serie TV italiana, \"Alex &amp; Co.\". Il film \u00e8 stato distribuito nei cinema italiani il 12 maggio 2016.\nVioletta - Il concerto.\n\"Violetta - Il concerto\" \u00e8 il primo concerto dal vivo basato sulla serie. Ha debuttato il 13 luglio 2013 a Buenos Aires e ha girato per gran parte dell'America Latina ed in qualche paese d'Europa, tra cui Italia, Spagna e Francia fino al febbraio 2014, quando rientra in patria per poi concludersi definitivamente nei primi giorni di marzo.\nVioletta Live.\n\"Violetta Live International Tour 2015\" \u00e8 il secondo concerto dal vivo basato sulla serie. Ha debuttato il 3 gennaio 2015 a Madrid per poi passare per l'Italia, Francia, Portogallo, Paesi Bassi, Belgio, Germania, Polonia, Svizzera, Romania ed Ungheria e i paesi dell'America Latina; si conclude il 27 ottobre 2015 in Germania.\nProgrammi correlati.\nVioletta: che musica sei?\n\u00c8 un concorso apparso tra l'agosto e il settembre del 2012 su Disney Channel Italia e prevedeva la partecipazione di un giovane, con meno di sedici anni, mentre canta una canzone proposta dal sito ufficiale del canale. Gli spot sul canale sono stati presentati da Lodovica Comello. La vincitrice, di nome Martina Petrucci, ha potuto apparire in un episodio della seconda stagione della telenovela. Un concorso omonimo si \u00e8 svolto anche in Russia tra il marzo e aprile 2013 intitolato \"\u0421\u043f\u043e\u0439 \u043a\u0430\u043a \u0412\u0438\u043e\u043b\u0435\u0442\u0442\u0430\" (letteralmente in italiano \"Canta come Violetta\"); si \u00e8 svolto un concorso simile anche in Argentina, Brasile e Cile, mentre in Spagna \u00e8 stato organizzato il concorso \"Violetta - Tu sue\u00f1o tu musica\" nel 2013 con la partecipazione di pi\u00f9 di 2000 bambini e ragazzi. Il gala \u00e8 stato condotto da Clara Alonso e Rodrigo Pedreira, entrambi attori dello sceneggiato.\nThe U-Mix Show.\nDal 19 maggio 2012, in Argentina, ha debuttato il \"The U-Mix Show\", programma settimanale che offre un riassunto della settimana della serie e interviste ai partecipanti della serie. \u00c8 presentato da Roger Gonz\u00e1lez e da Daniel Rodrigo Martins; successivamente Ignacio Riva Palacio prende il posto del primo. C'\u00e8 anche una versione brasiliana del programma, con la conduzione di Bruno Heder.\nIl videoblog di Francesca.\n\u00c8 una webserie con protagonista Lodovica Comello, ambientata nella propria camera da letto. \u00c8 stata caricata per la prima volta il 10 giugno 2012 sul canale ufficiale di Disney Channel Argentina della piattaforma YouTube. La serie, formata da 16 episodi, \u00e8 stata caricata per l'ultima volta il 22 ottobre 2012. Gli episodi sono stati caricati anche in una versione in italiano, per poi essere trasmessi anche dal canale Rai Gulp e, il primo episodio, anche sul sito ufficiale del quotidiano la Repubblica.\nLudmila Cyberst@r.\n\u00c8 una webserie con protagonista Mercedes Lambre, ambientata nello Studio 21. \u00c8 stata caricata per la prima volta il 1\u00ba giugno 2012 sul canale ufficiale di Disney Channel Argentina della piattaforma YouTube. La serie, formata da 8 episodi, \u00e8 stata carita per l'ultima volta il 17 settembre 2012. In seguito, viene caricata sempre sullo stesso sito web dal canale portoghese di Disney Channel doppiata.\nAngie e le ricette di Violetta.\n\u00c8 una serie TV con protagonista Clara Alonso; Angie, presenta un blog di ricette con l'aiuto di Olga. La serie \u00e8 formata d 2 stagioni per un totale di 40 episodi ed \u00e8 andata in onda tra il 2014 e il 2015 su Disney Channel.\nMerchandising.\nHome video.\nIn Italia la prima stagione della serie \u00e8 stata distribuita in edizione DVD in allegato alla rivista TV Sorrisi e Canzoni in 26 DVD di cadenza settimanale dal 12 febbraio 2013 al 6 agosto 2013.\nInoltre sono usciti alcuni cofanetti contenenti sempre gli episodi della prima stagione. Il primo cofanetto contenente gli episodi da 1 a 28 \u00e8 uscito il 10 luglio 2013, il secondo, contenente gli episodi da 29 a 56, \u00e8 uscito il 28 agosto e il terzo ed ultimo cofanetto della prima stagione, contenente gli episodi da 57 a 80, \u00e8 stato buttato sul mercato il 25 settembre dello stesso anno. In DVD \u00e8 uscito anche il \"Violetta - Backstage Pass\".\nLa prima stagione completa \u00e8 uscita anche in Argentina, Spagna, Brasile, Germania, Ungheria e Romania e solo in Francia sono uscite le raccolte di tutte e 3 le stagioni.\nDiscografia.\nNella prima stagione, nella versione originale, la sigla d'apertura e di chiusura \u00e8 En mi mundo come anche per i primi quaranta episodi in Italia. In Francia invece la sigla \u00e8 cantata da Cynthia ed \u00e8 intitolata Dans Mon Monde; in Brasile \u00e8 cantata da Mayra Arduini; in Italia per i restanti episodi e per le repliche \u00e8 stata cantata dalla Stoessel la versione italiana di \"En mi mundo\", intitolata \"Nel mio mondo\". In Russia, Polonia e Turchia viene usata quella originale.\nLe sigle rimangono invariate anche per le stagioni successive.\nIn totale le canzoni della serie sono 69 tra le quali 5 in versione italiana. Nella versione Latino Americana ne sono 64.\nla durata di tutte le canzoni \u00e8:\n03:37:15 (Italia)\n03:19:27 (Latino America)\nRivista.\nDal 10 ottobre 2012 \u00e8 disponibile in Italia la rivista ufficiale della serie intitolata Violetta. Il mensile \u00e8 diretto da Veronica Di Lisio ed offre interviste, foto inedite della serie e anche giochi, poster e alcune rubriche per il pubblico femminile.\nIn Argentina viene pubblicato una rivista con gli stessi contenuti di quella italiana. In Cile \u00e8 acquistabile dal 21 dicembre 2012. Anche in Spagna \u00e8 presente il mensile dedicato alla serie. In Italia la rivista vende al mese oltre 400.000 copie.\nIn Italia l'ultimo numero della rivista \u00e8 stato il 42.\nAlbum di figurine.\nNello stesso giorno in cui \u00e8 stata pubblicata la rivista, \u00e8 uscito anche il primo album di figurine acquistabile in allegato al giornale oppure singolarmente. L'album \u00e8 pubblicato dalla Panini.\nNell'uscita numero 12 della rivista Violetta, \u00e8 stato pubblicato il secondo album di figurine della seconda stagione sempre per lo stesso editore.\nIn tutto sono usciti 5 album delle figurine della serie, 3 solo sulla seconda stagione. E in pi\u00f9 sono usciti 5 raccolte di cards: 2 di activity cards, 1 di photocards, 1 di digital cards e 1 di fashion cards.\nLibri.\nIn Italia \u00e8 stato pubblicato ad aprile 2013 il diario della protagonista, dal titolo Violetta, il mio diario - I miei segreti, i miei sogni pubblicato dalla Disney Libri con 192 pagine. Nel febbraio dello stesso anno invece \u00e8 stato pubblicato Violetta: storia di un successo. Dietro le quinte della serie TV per la The Walt Disney Company. Altra opera pubblicata per lo stesso editore \u00e8 Diario di viaggio: appunti in giro per il mondo.\nIn tutto solo in Italia sono stati venduti pi\u00f9 di 2.000.000 di libri a tema.\nAltri prodotti.\nNei Disney Store e altri negozi sono presenti vari gadget della serie tra cui: zaini, astucci, magliette e altri oggetti.\nDall'aprile 2013 \u00e8 disponibile sugli store digitali argentini il videogioco \"Tap Tap Revenge: Tour\" che contiene alcune canzoni della serie. In Italia, \u00e8 acquistabile il gioco \"Violetta Music Adventure\".\nAccoglienza.\nLa serie ha ricevuto un'accoglienza positiva da parte dei teenager.\nMolti hanno analizzato il \"fenomeno\" Violetta. L'attrice Florencia Bertotti, protagonista di un altro sceneggiato argentino di notevole successo internazionale (\"Flor - Speciale come te\"), ha elogiato l'operato, la recitazione e il canto della protagonista della serie Martina Stoessel, tanto che il suo commento \u00e8 stato inserito nella lista \"Le 50 persone che ci hanno ispirato nel 2013\" del quotidiano La Naci\u00f3n. Alessio Cappuccio per il sito blogosfere.it ha commentato sulla serie: \"\"Violetta\" si inserisce sul filone di \"Il mondo di Patty\": ovvero avventure adolescenziali-sentimentali trattate con piglio seriosamente divertito. Una specie di \"Beverly Hills\" all'acqua di rose per teenager\".\nLa rivista Panorama ha analizzato il fenomeno con una lista di cinque motivi del successo della telenovela; tra questi troviamo che la protagonista rappresenta il modello dell'adolescente femminile ideale e un altro ingrediente \u00e8 la scelta del talent show inserito nella serie, che attira gli spettatori pi\u00f9 piccoli. Punto positivo ricopre anche l'essere una \"fiction sana\", cio\u00e8 che trasmette valori positivi.\nLa testata giornalistica online Movieplayer.it ha commentato: \"gli ingredienti per conquistare un pubblico di adolescenti ci sono quindi tutti: i primi amori, [...] liti furibonde tra amiche, rivalit\u00e0, incomprensioni ed equivoci che congiurano contro il lieto fine, tanto per l'uno quanto per l'altro pretendente, fanno da padrone\", parlando anche della scelta del talent show: presente in tutto il mondo e attrae, in particolar modo, i pi\u00f9 giovani.\nCritica.\nLa psicologa Ivana Simonelli \u00e8 stata intervistata per il quotidiano online Bergamo News e, a riguardo della telenovela, ha affermato che pu\u00f2 causare ripercussioni sullo sviluppo della personalit\u00e0 dei bambini perch\u00e9 vengono a contatto prima del tempo con temi appartenenti all'adolescenza, come l'indipendenza dai genitori e le prime cotte."}
{"id": "3983415", "revid": "155634", "url": "https://it.wikipedia.org/wiki?curid=3983415", "title": "Open di Francia 2003 - Doppio misto", "text": "Mike Bryan e Lisa Raymond hanno battuto in finale Mahesh Bhupathi e Elena Lichovceva 6-3, 6-4."}
{"id": "3983422", "revid": "287204", "url": "https://it.wikipedia.org/wiki?curid=3983422", "title": "Roupov", "text": "Roupov \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3983430", "revid": "834", "url": "https://it.wikipedia.org/wiki?curid=3983430", "title": "Fukunaga Takehiko", "text": ""}
{"id": "3983432", "revid": "1318658", "url": "https://it.wikipedia.org/wiki?curid=3983432", "title": "H\u00f4tel de Toulouse", "text": "LH\u00f4tel de Toulouse, vecchio H\u00f4tel de La Vrilli\u00e8re, \u00e8 un \"h\u00f4tel particulier\", situato in rue La Vrilli\u00e8re, nel I \"arrondissement\" di Parigi, vicino alla Place des Victoires.\nStoria.\nL'H\u00f4tel de La Vrilli\u00e8re.\nIl Palazzo venne costruito a partire dal 1635 dall'architetto reale Fran\u00e7ois Mansart per Louis I Ph\u00e9lipeaux de La Vrilli\u00e8re, Segretario di Stato. Grande amatore dell'arte italiana, Ph\u00e9lypeaux, vi fece erigere anche una galleria per ospitare le sue collezioni (Guercino, Guido Reni, Pietro da Cortona, Carlo Maratta, ecc). Lunga 40\u00a0m, con la volta affrescata da Fran\u00e7ois Perrier, s'ispira alle grandi gallerie reali come la Galleria d'Apollo al Palazzo del Louvre e la Galleria degli Specchi della Reggia di Versailles.\nL'H\u00f4tel de Toulouse.\nNel 1705, Louis II Ph\u00e9lypeaux de La Vrilli\u00e8re, cede la residenza a Louis Raullin-Rouill\u00e9, ricco funzionario delle Poste. Nel 1713 la vedova di quest'ultimo vender\u00e0 il palazzo al principe Luigi Alessandro di Borbone-Francia, detto il Conte di Tolosa, figlio naturale del Re Sole e della Marchesa di Montespan. L'edificio prender\u00e0 da allora il nome di \"H\u00f4tel de Toulouse\".\nIl nuovo proprietario fa ristrutturare l'intera residenza dal grande architetto di corte Robert de Cotte, sar\u00e0 allora che la galleria riceve quel ricco apparato decorativo di boiserie dorate che le meriteranno da allora l'appellativo di \"Galerie Dor\u00e9e\"; alta opera esemplare dello stile Reggenza e dello spirito Barocco. Nel 1737, alla morte del Conte di Tolosa, il palazzo passa a suo figlio, Luigi Giovanni Maria di Borbone, Duca di Penthi\u00e8vre. Alla morte di quest'ultimo, nel 1793, il palazzo venne confiscato dallo Stato e spogliato dei suoi patrimoni. Ospiter\u00e0 all'epoca la Stamperia di Stato e la \"Galerie Dor\u00e9e\" diverr\u00e0 magazzino di carte.\nLa Banque de France.\nNel 1808 l'intero edificio viene acquistato dalla Banca di Francia che vi s'installer\u00e0 definitivamente nel 1811. Diverr\u00e0 la sua sede storica. Per tutto il XIX secolo il palazzo sub\u00ec continue e notevoli trasformazioni e ristrutturazioni secondo i programmi di ampliamento successivi, come ad esempio la nuova facciata in stile tradizionale realizzata lungo la rue Croix des Petits-Champs al fine d'inglobare dietro un unico schermo tutte le acquisizioni successive dei lotti adiacenti. Ma la banca si occup\u00f2 anche del restauro della preziosa galleria, avviato nel 1865.\nIl 22 febbraio 1926 la \"Galerie Dor\u00e9e\" viene dichiarata Monumento storico di Francia.\nIn seguito diverse scene di famosi film vengono girate nella Galleria: \"Vatel\", \"Tutte le mattine del mondo\" e \"Marie Antoinette\".\nArchitettura e descrizione.\nL'edificio costruito a partire dal 1635 dal grande architetto reale Fran\u00e7ois Mansart e in seguito trasformato per il Conte di Tolosa a partire dal 1713 dall'architetto di corte Robert de Cotte, costituisce un alto esempio di architettura barocca francese secondo gli stilemi classici del periodo di Luigi XIV e quelli pi\u00f9 vicini al Rococ\u00f2 del periodo della Reggenza.\nI Trionfi Marini.\nLa serie dei tre preziosi arazzi detti \"Les Triomphes Marins\" venne commissionata nel 1698 da Madame de Montespan per suo figlio il Conte di Tolosa, grande ammiraglio di Francia.\nGli arazzi vennero eseguiti su cartoni di Jean B\u00e9rain, disegnatore e decoratore dell'\"Academie royale de musique\", dalla Manifattura di Beauvais, riprendono la composizione data da B\u00e9rain per il disegno della scena dell'Opera \"Atys\" di Jean-Baptiste Lully.\nLa Galerie Dor\u00e9e.\nLa Galleria venne costruita da Fran\u00e7ois Mansart come luogo di esposizione della collezione privata di Louis I Ph\u00e9lipeaux de La Vrilli\u00e8re, costituita da dieci tavole di pittori italiani del XVII secolo suoi contemporanei (Guercino, Guido Reni, Pietro da Cortona, Carlo Maratta, ecc.). Ispirata alle grandi gallerie reali come la Galleria d'Apollo al Palazzo del Louvre e la Galleria degli Specchi della Reggia di Versailles, misura 40\u00a0m di lunghezza, 6,5\u00a0m di larghezza e 8\u00a0m di altezza. La porta d'entrata, situata nell'estremit\u00e0 nord-est, si contrappone al caminetto sormontato da una grande specchiera dorata a continuarne, illusivamente, la sua lunghezza. Dal 1713 venne dotata dal Conte di Tolosa di una sublime decorazione di \"boiserie\" dorate che, costituendo un capolavoro dello stile Reggenza, le meritarono l'appellativo di \"Galerie dor\u00e9e\".\nLa Galleria venne restaurata dalla Banca di Francia nel 1865.\nLa Volta.\nLa volta venne affrescata a partire dal 1646 da Fran\u00e7ois Perrier, su modello della Galleria di Palazzo Farnese a Roma. Rappresenta il \"Sole attorniato dai quattro elementi\": Al centro \u00e8 Apollo, il Dio del sole, raffigurato sul carro. A destra della porta d'entrata \u00e8 l'elemento \"Acqua\", rappresentato da Nettuno e Teti. A sinistra della porta \u00e8 l'\"Aria\", rappresentata dalla scena di \"Giunone domanda a Eolo di lasciare i venti\". A destra del caminetto \u00e8 la \"Terra\", rappresentata dal \"Ratto di Proserpina da parte di Plutone\". A sinistra \u00e8 il \"Fuoco\", rappresentato dagli \"Amori di Giove e Semele\".\nLa collezione.\nNelle pareti fra le finestre o fra le specchiere, vi furono poste le dieci grandi tele di artisti italiani che, per esporle, diedero impulso alla costruzione della galleria stessa. Oggi le opere poste nella galleria sono delle copie, quelle originali sono state disseminate nei grandi musei di provincia durante il Consolato (1799-1804).\nDa sinistra a partire dalla porta d'entrata si trovano:\nLa decorazione \"Reggenza\".\nLa sontuosa decorazione delle pareti, come appare ai giorni nostri, \u00e8 stata realizzata tra il 1713 e il 1719 dall'architetto reale Robert de Cotte, con l'aiuto di Fran\u00e7ois Antoine Vass\u00e9, disegnatore generale della Marina Reale.\nPresenta le caratteristiche tipiche dello stile reggenza, di transizione fra la ricca solennit\u00e0 del Barocco francese di Luigi XIV e l'eleganza del Rococ\u00f2 di Luigi XV. L'ornamentazione acquisisce un carattere movimentato: grandi stucchi avvolgenti e a festoni si svolgono lungo le pareti, queste ultime iniziano ad arrotondare e smussare gli angoli, senza tuttavia intaccare le leggi stilistiche che regolano la composizione classicista del secolo precedente; simmetria e regolarit\u00e0 dominano ancora la struttura decorativa. Gli alti incarichi svolti dal principe, \"Grand Veneur\" (Maestro che dirigeva la caccia del re) e Grande ammiraglio, ispirano i temi delle decorazioni, con motivi ora legati alla caccia, ora marini: allegorie mitologiche, trofei, strumenti, animali... l'oro apporta luce e vivacit\u00e0."}
{"id": "3983436", "revid": "287204", "url": "https://it.wikipedia.org/wiki?curid=3983436", "title": "US Open 2003 - Doppio misto", "text": "Bob Bryan e Katarina Srebotnik hanno battuto in finale Daniel Nestor e Lina Krasnoruckaja 5-7, 7-5, [10-5]."}
{"id": "3983437", "revid": "287204", "url": "https://it.wikipedia.org/wiki?curid=3983437", "title": "La fine del mondo (romanzo)", "text": ""}
{"id": "3983440", "revid": "767487", "url": "https://it.wikipedia.org/wiki?curid=3983440", "title": "\u0158en\u010de", "text": "\u0158en\u010de \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3983441", "revid": "287204", "url": "https://it.wikipedia.org/wiki?curid=3983441", "title": "Rence", "text": ""}
{"id": "3983446", "revid": "287204", "url": "https://it.wikipedia.org/wiki?curid=3983446", "title": "Kypello Kyprou 1987-1988", "text": "La Kypello Kyprou 1987-1988 fu la 46\u00aa edizione della coppa nazionale cipriota. Vide la vittoria finale dell', che vinse il suo ottavo titolo.\nFormula.\nIl torneo prevedeva 7 differenti turni, con le squadre di massima divisione che entravano in gioco solo a partire dal terzo turno. In particolare il primo turno era ad eliminazione diretta, con partita secca: vi partecipavano solo squadre di Terza e Quarta Divisione, ad eccezione del Digenis Ypsona e dell'Orfeas Nicosia, che all'epoca militavano in Seconda Divisione.\nNel secondo turno, sempre a partita secca, entrarono in gioco di altri 15 club, per lo pi\u00f9 di Seconda Divisione. Il terzo turno, giocato su partite di andata e ritorno tra e 14 e il 21 febbraio, vide l'ingresso in campo delle 16 formazioni di Divisione A. Si continu\u00f2, cos\u00ec, con la medesima formula per ottavi, quarti e semifinali. La finale fu invece disputato il 26 giugno 1988 in gara unica."}
{"id": "3983449", "revid": "287204", "url": "https://it.wikipedia.org/wiki?curid=3983449", "title": "Alcatraz (album)", "text": ""}
{"id": "3983451", "revid": "155634", "url": "https://it.wikipedia.org/wiki?curid=3983451", "title": "Australian Open 2002 - Doppio misto", "text": "Kevin Ullyett e Daniela Hantuchov\u00e1 hanno battuto in finale Gast\u00f3n Etlis e Paola Su\u00e1rez 6-3, 6-2."}
{"id": "3983453", "revid": "71433", "url": "https://it.wikipedia.org/wiki?curid=3983453", "title": "Man Up", "text": ""}
{"id": "3983454", "revid": "71433", "url": "https://it.wikipedia.org/wiki?curid=3983454", "title": "Man Up!", "text": ""}
{"id": "3983456", "revid": "767487", "url": "https://it.wikipedia.org/wiki?curid=3983456", "title": "Se\u010d (Plze\u0148)", "text": "Se\u010d \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3983465", "revid": "767487", "url": "https://it.wikipedia.org/wiki?curid=3983465", "title": "Laura Omloop", "text": "Nel 2010, pubblica il suo primo album completo, \"Verliefd\", dove c'\u00e8 il brano, di cui hanno fatto il video, \"Stapelgek op jou\" (Pazza di te)\nNel 2011 pubblica l'album \"Wereld vol Kleuren\"."}
{"id": "3983467", "revid": "729019", "url": "https://it.wikipedia.org/wiki?curid=3983467", "title": "Castello di Mailberg", "text": "Il castello di Mailberg (\"Schloss Mailberg\" in tedesco) sorge a sud della centro di Mailberg, uno storico borgo viticolo della regione di Weinviertel, nella Bassa Austria.\nDal 1146 il castello di Mailberg \u00e8 di propriet\u00e0 del Sovrano ordine dei cavalieri di Malta e ne costituisce il possedimento pi\u00f9 antico. Nel corso dei secoli il castello, donato all'Ordine sotto forma di commenda, ha funto da centro spirituale e anche da centro militare.\nOggi il castello racchiude la chiesa parrocchiale di Mailberg, l'hotel Castello Mailberg (\"Schlosshotel Mailberg\" in tedesco), la vinoteca della \"Schlossweingut Malteser Ritterorden\" (\"Tenuta del vino del Castello dei Cavalieri di Malta\" in italiano) e un ristorante ricavato nella cantina del castello."}
{"id": "3983468", "revid": "554633", "url": "https://it.wikipedia.org/wiki?curid=3983468", "title": "Cavalli vapore", "text": ""}
{"id": "3983472", "revid": "339392", "url": "https://it.wikipedia.org/wiki?curid=3983472", "title": "FN Five seven", "text": ""}
{"id": "3983473", "revid": "339392", "url": "https://it.wikipedia.org/wiki?curid=3983473", "title": "FN 5-7", "text": ""}
{"id": "3983474", "revid": "339392", "url": "https://it.wikipedia.org/wiki?curid=3983474", "title": "FN 5 7", "text": ""}
{"id": "3983475", "revid": "339392", "url": "https://it.wikipedia.org/wiki?curid=3983475", "title": "Five-seven", "text": ""}
{"id": "3983476", "revid": "339392", "url": "https://it.wikipedia.org/wiki?curid=3983476", "title": "Five seven", "text": ""}
{"id": "3983477", "revid": "339392", "url": "https://it.wikipedia.org/wiki?curid=3983477", "title": "5-7", "text": ""}
{"id": "3983482", "revid": "481666", "url": "https://it.wikipedia.org/wiki?curid=3983482", "title": "Follie di Hollywood", "text": ""}
{"id": "3983485", "revid": "834", "url": "https://it.wikipedia.org/wiki?curid=3983485", "title": "The Goldwyn Follies", "text": ""}
{"id": "3983488", "revid": "1543377", "url": "https://it.wikipedia.org/wiki?curid=3983488", "title": "Kore di Nikandre", "text": "La kore di Nikandre, \u00e8 una statua votiva greca di stile dedalico (altezza 180\u00a0cm; profondit\u00e0 17\u00a0cm) scolpita in marmo di Nasso probabilmente da uno scultore del luogo ed eretta nel santuario di Artemide a Delo (Cicladi) intorno al 650 a.C. Ritrovata durante gli scavi del santuario nel 1878 \u00e8 conservata nel Museo archeologico nazionale di Atene (inv. 1).\nStoria e descrizione.\nLa datazione \u00e8 stata assegnata in base allo stile e alla paleografia dell'epigrafe scolpita nella parte inferiore sinistra del peplo. Nel momento del ritrovamento la statua era divisa in due pezzi all'altezza della vita, entrambe le braccia erano spezzate vicino al gomito, lungo la stessa linea di rottura. L'avambraccio sinistro \u00e8 mancante; porzioni di entrambe le mani sono conservate nei punti in cui sono aderenti ai fianchi. La superficie presenta macchie e incrostazioni di colore variabile dal rosso bruno al grigio chiaro, ed \u00e8 fortemente erosa e graffiata. L'iscrizione dedicatoria invece \u00e8 bene conservata.\nDi questa statua, la pi\u00f9 antica in marmo a dimensioni naturali che ci sia pervenuta, fornisce alcune informazioni l'epigrafe a caratteri arcaici scolpita sulla statua stessa: la dedicataria \u00e8 Nikandre \u00abfiglia di Deinodikes di Naxos, sorella di Deinomenes e moglie di Phraxos\u00bb. Si pensa che Nikandre fosse stata una sacerdotessa di Artemide presso il santuario di Delo e che la statua sia stata dedicata nel momento del suo matrimonio, per prendere congedo dal servizio. La statua raffigura una donna in piedi, forse Artemide, forse la stessa Nikandre o forse ancora una offerente senza alcun riferimento individuale; entrambe le mani presentano buchi da trapano, per una profondit\u00e0 di 6\u00a0mm, i quali contenevano probabilmente aggiunte in metallo, forse doni per gli dei o attributi che avrebbero aiutato, se conservati, nell'identificazione.\nStile.\nLa statua ha i capelli in stile dedalico che si dividono in due grandi masse e che si diffondono sulle spalle; le trecce sono articolate su tutti i lati con solchi verticali e orizzontali. Alta quanto un essere umano o poco pi\u00f9, ha uno spessore di soli 17\u00a0cm; \u00e8 una composizione sbozzata sui quattro lati, ma i lati stretti sono cos\u00ec sottili che rendono la figura praticamente bidimensionale; la si potrebbe considerare un rilievo se la parte posteriore non avesse la stessa definizione formale di quella anteriore. Le braccia ed i piedi sono attaccati al busto e i piedi sono visibili sotto la gonna ma non ne fuoriescono. La sottigliezza e la grave erosione rendono i tratti del viso a malapena riconoscibili. E. Paribeni ricorda come questa \u00abplasticit\u00e0 attenuata ed esangue\u00bb sia carattere costante nella produzione artistica di Nasso e di Thera. Altri, sulla base della planarit\u00e0 e della scultura grezza, sono arrivati a considerare Nikandre come un esempio di xoanon, statua di culto scavata nei tronchi di legno. \u00c8 probabile infatti che una lunga tradizione di grandi sculture in legno si trovi dietro alla statua in marmo di Nikandre. Lo stesso tenone che serve a fissare la statua alla base sembra derivare da tecniche costruttive in legno. Le proporzioni sono conformi al canone maschile egiziano ed \u00e8 probabile che sia stato l'intensificarsi dei contatti con la cultura egiziana, a partire dal 664 a.C. circa (ascesa al trono egiziano di Psammetico I), a provocare l'impulso di trasporre gli xoana in legno nel marmo locale; gi\u00e0 precedentemente del resto, durante il periodo geometrico, i greci avevano modellato vasi funerari a misura d'uomo (Vaso del Dipylon) e non \u00e8 difficile pensare che l'immagine di Era che doveva trovarsi sulla base in fondo all'Heraion di Samo fosse a grandezza naturale o pi\u00f9. La tradizione delle statue di culto in legno, quelle cui fanno riferimento le fonti letterarie, continu\u00f2 per tutto il VII secolo a.C. I termini che venivano usati dai greci per questo tipo di statue erano \"xoanon\", \"bretas\" o \"kolossos\", termini non connessi originariamente alle dimensioni, ma alla forma, simile ad un pilastro, una colonna o un tronco di legno."}
{"id": "3983493", "revid": "88740", "url": "https://it.wikipedia.org/wiki?curid=3983493", "title": "First Aid Kit", "text": "First Aid Kit (kit di pronto soccorso in lingua inglese) pu\u00f2 riferirsi a:"}
{"id": "3983500", "revid": "336956", "url": "https://it.wikipedia.org/wiki?curid=3983500", "title": "FN Herstal", "text": ""}
{"id": "3983509", "revid": "729019", "url": "https://it.wikipedia.org/wiki?curid=3983509", "title": "Linea M2 (metropolitana di Budapest)", "text": "La linea M2 \u00e8 una linea della metropolitana di Budapest. Viene indicata sulla piantina delle linee con il colore rosso ed \u00e8 composta da 11 stazioni distribuite su 10,3\u00a0km di lunghezza complessiva, attraversando la citt\u00e0 in senso ovest-est.\nStoria.\nI primi progetti per l'attuale seconda linea linee sono stati fatti nel 1942, e il Consiglio dei Ministri ha emanato il decreto nel 1950. La Metro 2 \u00e8 stata originariamente progettata per collegare due principali stazioni ferroviarie, Keleti p\u00e1lyaudvar(Orientale) e D\u00e9li p\u00e1lyaudvar (Meridionale). La prima sezione tra De\u00e1k Ferenc t\u00e9r e N\u00e9pstadion (oggi Pusk\u00e1s Ferenc Stadion), \u00e8 stata portata a termine nel 1954, la seconda sezione nel tra il D\u00e9li p\u00e1lyaudvar e De\u00e1k Ferenc t\u00e9r nel 1955. La costruzione \u00e8 stata sospesa per ragioni finanziarie e politiche dal 1954 fino al 1963, con delibera del partito socialista operaio ungherese si \u00e8 deciso di riavviare la costruzione durante il congresso del partito nel 1959. Dopo il blocco, la terza sezione \u00e8 stata aperta con sette stazioni, il 4 aprile del 1970 e la quarta ed ultima sezione nel 1972. la sezione orientale \u00e8 stata estesa a \u00d6rs vez\u00e9r tere, invece di N\u00e9pstadion. Le operazioni sono iniziate nel 1970 con convogli di tre vagoni, portati a 4 vagoni subito dopo. Ci sono cinque treni circolanti in entrambe le direzioni sulla linea 2 dal 1972. Una grande ristrutturazione della linea e delle stazioni \u00e8 stata fatta tra il 2004 e il 2008, con nuovi treni entrati in servizio nel 2010."}
{"id": "3983510", "revid": "834", "url": "https://it.wikipedia.org/wiki?curid=3983510", "title": "Jim di Piccadilly", "text": ""}
{"id": "3983511", "revid": "1543377", "url": "https://it.wikipedia.org/wiki?curid=3983511", "title": "Preghiere e benedizioni ebraiche", "text": "Si elencano qui alcune preghiere e benedizioni (sing. berakhah, plur. berakhot) in lingua ebraica che fanno parte dell'ebraismo e vengono recitate dalla maggioranza degli ebrei. Tali preghiere e benedizioni si possono trovare nel Siddur, il libro di preghiere ebraico. Questa voce tratta delle benedizioni liturgiche ebraiche che solitamente iniziano con la seguente formula:\nTraslitterazione: \"Barukh atah Adonai Eloheinu, melekh ha'olam...\"\nTraduzione: \"Benedetto sei Tu, o Signore, nostro Dio, Re dell'universo...\"\nFestivit\u00e0.\nShabbat.\nShabbat (ebraico), (Sabato in italiano)\nBenedizione per l'accensione delle candele.\nN.B.: Le candele dello Shabbat vengono accese il venerd\u00ec, almeno diciotto minuti prima del tramonto.\nTraslitterazione: \"Barukh atah Adonai Eloheinu melekh ha'olam, asher qiddeshanu b'mitzvotav v'tzivanu lehadliq ner shel Shabbat.\"\nTraduzione: \"Benedetto sii Tu, o SIGNORE, nostro Dio, Re dell'universo, Tu che ci hai santificato coi Tuoi comandamenti e ci hai comandato di accendere le luci di Shabbat.\"\nQuando un giorno di Chanukkah capiti di Shabbat bisogna prima accendere i lumi della prima e poi quelli di Shabbat, entrambi prima del tramonto come l'Halakhah prescrive.\n\"Havdalah\" (Cerimonia della \"Separazione\").\n\"Havdalah\" \u00e8 una cerimonia che comporta quattro benedizioni.\nPoich\u00e9 la \"havdalah\" si recita sopra una coppa di vino, per prima si benedice il vino:\nPoi si odorano le spezie, recitando la benedizione mentre le si odorano:\nSi passano le spezie in giro tra gli astanti che a loro volta le odorano.\nSuccessivamente, si guarda una candela con molti stoppini, gi\u00e0 accesa, dicendo la benedizione:\nLa candela viene sollevata in aria e gli astanti guardano il riflesso delle fiammelle sulle loro unghie.\nInfine si recita una benedizione di lode a Dio che ha separato il sacro dal profano:\nHanukkah.\nDue benedizioni vengono recitate mentre si accendono le candele della Hanukkah La prima sera si recita anche la benedizione \"sheheheyanu\".Vedi sotto\nLe Benedizioni vengono recitate prima di accendere i lumi con il lume dello Shamash, la candela accessoria.\nRosh Hashanah e Yom Kippur (Le Grandi Festivit\u00e0).\nAccensione delle candele.\nNon si accendono le candele con la \"berakha\" (benedizione) per yom tov di Rosh haShana ma per gli altri Yom tov vige l'obbligo con la Benedizione come per i lumi di Shabbat ma terminando con le parole \"ner shel yom tov\".\nMele e miele per Rosh haShanah presso gli Ashkenaziti.\nAlla vigilia di Rosh haShanah, all'inizio del pasto festivo, \u00e8 tradizione intingere delle mele crude nel miele come maniera simbolica di chiedere a Dio di concedere un dolce anno nuovo.\nBenedizione sulle mele e sul miele:\nSi mangia un morso di mela intinta nel miele, recitando subito dopo:\nMezuzah.\nLa seguente benedizione viene recitata quando si attacca la \"mezuzah\" allo stipite della porta:\nOgni abitazione ebraica dovrebbe avere una mezuzah all'entrata e sugli stipiti delle stanze con l'esclusione dei bagni, dei corridoi, delle cantine e della cucina quando non vi si soggiorni usualmente.\n\"Shehe\u1e25eyanu\" (\"Tu che ci hai tenuto in vita\").\nQuesta benedizione \u00e8 detta quando capita un evento piacevole, che non \u00e8 capitato da qualche tempo: si includono tutte le festivit\u00e0 eccetto lo Shabbat; si recita la prima sera di Hanukkah, ma non le sere successive; la benedizione viene detta anche in occasione di affissione di mezuzah (specialmente in una nuova abitazione), di acquisto di un vestito nuovo o nel mangiare un frutto nuovo che non si sia ancora mangiato dall'inizio di Rosh haShana, appunto il Capodanno.\nPreghiere e benedizioni quotidiane.\nMattino.\nElohai Neshamah\nPoke'ach Ivrim\nCon questa Benedizione la preghiera non riguarda la vista ridonata alle persone cieche ma ad uno stato interiore che tutti potrebbero vivere.\nTzitzit.\nIl nome ebraico tzitzit (, plur. \"tzitzyot\") si riferisce alle frange rituali intrecciate che vengono indossate dagli ebrei osservanti e che sono attaccate ai quattro angoli del \"Tallit\" (scialle di preghiera, per esteso chiamato anche \"Talllit gadol\") e del \"Tallit Qatan\".\nCol \"Tallit Qatan\".\nLe tzitzit vengono prima ispezionate per rendersi sicuri che siano intatte prima di indossare il \"tallit qatan\". Mentre lo si tiene tra le mani, pronto per essere indossato, si recita la seguente benedizione:\nDopo aver indossato il \"tallit qatan\", molti baciano le \"tzitzit\"; altri dicono anche quanto segue:\nCol \"Tallit Gadol\".\nIspezione delle \"tzitzit\".\nTradizionalmente si legge il Salmo :\nRivestito di maest\u00e0 e di splendore, avvolto di luce come di un manto, Tu stendi il cielo come una tenda.\"\nCol \"Tallit\" intorno al corpo.\nTradizionalmente si recita il Salmo :\nCoi \"tefillin\".\n\"Tefillin\" del braccio.\nPrima di allacciare il filatterio del braccio, si recita la seguente benedizione:\nTraslitterazione: \"Barukh atah Adonai Eloheinu melekh ha'olam, asher kid'shanu b'mitzvotav v'tzivanu l'hani'ah t'filin.\"\nTraduzione: \"Benedetto sii Tu, o SIGNORE, nostro Dio, Re dell'universo, Tu che ci hai santificato coi Tuoi comandamenti e ci hai comandato di indossare i tefillin.\"\n\"Tefillin\" della testa.\nAutorit\u00e0 religiose sefardite e chassidiche sono dell'opinione che la benedizione per i tefillin della testa non sia necessaria e che quella per i tefillin del braccio sia sufficiente. Gli ebrei ashkenaziti per\u00f2 la recitano anche per i tefillin della testa, prima di allacciarli:\nTraslitterazione: \"Barukh atah Adonai Eloheinu melekh ha'olam, asher kid'shanu b'mitzvotav v'tzivanu al mitzvat t'filin\".\nTraduzione: \"Benedetto sii Tu, o SIGNORE, nostro Dio, Re dell'universo, Tu che ci hai santificato con i Tuoi comandamenti e ci hai comandato col comandamento dei tefillin.\"\nA causa del dubbio sulla necessit\u00e0 di questa preghiera, la si segue con un'affermazione di lode, per non aver pronunciato il nome di Dio invano::\nTraslitterazione: \"Barukh shem k'vod malkhuto l'olam va'ed\".\nTraduzione: \"Benedetto sia il Nome del Suo regno glorioso ora e sempre.\"\nObbligatorio recitare quest'ultimo versetto nel caso in cui l'ebreo che svolge le Benedizioni succitate abbia parlato, anche tra una recita e l'altra, durante la legatura dei Tefillin del braccio e quelli della testa.\nI filatteri al dito medio.\nIl resto delle cinghie dei teffilin sono poi avvolte tre volte intorno al dito medio e alla mano, accompagnando l'avvolgimento con la recitazione del passo biblico da Osea :\nTraslitterazione: \"V'erastikh li l'olam, v'erastikh li b'tzedek u\u2011v'mishpat u\u2011v'hesed u\u2011v'rachamim. V'erastikh li b'emuna v'yadat et Adonai\".\nTraduzione: \"Ti fidanzer\u00f2 con Me per sempre, ti fidanzer\u00f2 con Me nella giustizia e nel diritto, nella benevolenza e nella compassione, ti fidanzer\u00f2 con Me nella fedelt\u00e0 e tu conoscerai il SIGNORE.\"\nBenedizione durante il pasto.\n\"N'tilat Yadayim\" (Lavaggio rituale delle mani).\nLe mani vengono lavate ritualmente prima di consumare certi cibi.\nNella tradizione ashkenazita e in qualche comunit\u00e0 sefardita (e altre), si fa prima di mangiare il pane. In alcuni riti sefarditi e nella comunit\u00e0 tedesca che ebbe origine a Francoforte, le abluzioni vengono eseguite prima di bere il vino o mangiare il pane da solo o col vino (come accade prima dello Shabbat o pasto festivo), dicendo questa benedizione:\nPrima di lavarsi le mani:\nTraslitterazione: \"Barukh atah Adonai Elohenu melekh ha'olam, asher qiddeshanu b'mitzvotav v'tzivanu al netilath yadayim.\"\nTraduzione: \"Benedetto sii Tu, o SIGNORE, nostro Dio, Re dell'universo, Tu che ci hai santificato coi Tuoi comandamenti e comandato di lavarci le mani.\"\nBenedizione del pane.\nQuesta benedizione viene recitata solo per pane fatto di (o composto di) farina, orzo, segale, avena, farro.\nTraslitterazione: \"Barukh atah Adonai Eloheinu melekh ha'olam, ha'motzi lehem min ha\u2011aretz.\"\nTraduzione: \"Benedetto sii Tu, o SIGNORE, nostro Dio, Re dell'universo, Tu che ci porti pane dalla terra.\"\nDopo il pasto.\nLa benedizione congiunta di Birkat Hamazon viene recitata solo dopo aver consumato un pasto che contenga pane (inclusa la matzah) fatto di uno o un misto di farina, orzo, segale, avena, farro.\nDopo la \"Birkat Hamazon\" molti sefarditi di rito spagnolo e portoghese recitano Ya Comimos o cantano Bendigamos. Queste preghiere sono simili per contenuto alla benedizione \"Birkat Hamazon\".\nQuesta preghiera \u00e8 alquanto simile al \"Bendigamos\" (che segue) e, come gi\u00e0 specificato, condivide molti elementi col contenuto del \"Birkat Hamazon\".\nUna frase finale viene inserita in ebraico, ripetuta due volte:\n\"Sia ringraziato il SIGNORE, poich\u00e9 \u00e8 buono. La Sua misericordia dura in eterno.\"\nBenedizione del cibo.\nSi dicono altre apposite benedizioni sul cibo quando non si consuma un pasto completo (per es., senza pane).\nEsistono cinque \"gruppi di cibo\" \"halakhici\":\nPrima di mangiare prodotti di grano \u2013 \"M'zonot\".\nPrima di mangiare prodotti che escludano il pane (per es., una torta) fatti di farina, orzo, segale, avena, o farro (e riso, secondo certe opinioni):\nTraslitterazione: \"Barukh atah Adonai Eloheinu, Melekh ha'olam, bo're minei m'zonot.\"\nTraduzione: \"Benedetto sii Tu, o SIGNORE, nostro Dio, Re dell'universo, Tu che crei le variet\u00e0 di nutrimento.\"\nPrima di bere vino \u2013 \"Ha-Gafen\".\nQuesta benedizione \u00e8 per il vino fatto d'uva, ma non per altre bevande fermentate. (Bibite simili al vino ma fatte con altri frutti ed altri alcolici richiedono la Benedizione \"Sheakol\")\nTraslitterazione: \"Barukh atah Adonai Eloheinu Melekh ha'olam, bo're p'ri ha'gafen.\"\nTraduzione: \"Benedetto sii Tu, o SIGNORE, nostro Dio, Re dell'universo, Tu che crei il frutto della vigna.\"\nPrima di mangiare frutta \u2013 \"Ha-Etz\".\nTraslitterazione: \"Barukh atah Adonai Eloheinu Melekh ha'olam, bo're p'ri ha'etz.\"\nTraduzione: \"Benedetto sii Tu, o SIGNORE, nostro Dio, Re dell'universo, Tu che crei la frutta degli alberi.\"\nPrima di consumare altri prodotti \u2013 \"Ha-Adama\".\nPrima di mangiare prodotti vegetali che crescono direttamente dalla terra:\nTraslitterazione: \"Barukh atah Adonai Eloheinu Melekh ha'olam, bo're p'ri ha'adama.\"\nTraduzione: \"Benedetto sii Tu, o SIGNORE, nostro Dio, Re dell'universo, Tu che crei il frutto della terra.\"\n\"Per marmellate di frutta alcuni usano dire \"...peri haetz\" e \"...peri haAdamah\", altri \"sheakol\"; queste ultime due valgono anche per il \"riso\", secondo il Minhag in uso\".\nAltri liquidi e cibo particolare \u2013 \"She-Hakol\".\nPrima di mangiare o bere cibi non compresi nella prima quattro categorie:\nTraslitterazione: \"Barukh atah Adonai Eloheinu Melekh ha'olam, she'hakol nih'ye bidvaro.\"\nTraduzione: \"Benedetto sii Tu, o SIGNORE, nostro Dio, Re dell'universo, mediante la Cui parola tutto viene ad essere/che' tutto fu per il detto della Sua \"bocca\".\"\nMein Shalosh e Bore Nefashot.\nAl termine di alimentazione con cibi delle 7 specie di benedizione della Terra d'Israele si deve dire la Berakhah \"\"Mein Shalosh\", invece per gli altri cibi, senza \"Amotzi\" per pane o Matzah se non vi sono e/o non si vuole, si dice \"Bore Nefashot\"\" (cfr. Provvidenza nell'Ebraismo) \u2013 esse sono:\nQuando alcuni chiesero al Besht se fosse corretto includere anche gli animali in questa benedizione e quindi nella provvidenza, egli rispose loro dicendo che ci\u00f2 permette la rivelazione dei misteri sulla relazione tra Mondo Superiore e Mondo Inferiore anche dal Basso, dal \"terreno\".\nQuando uno di questi cibi viene consumato, la preghiera dopo la consumazione viene detta solo una volta. Nello Shabbat, Yom Tov, o Rosh Chodesh, una frase aggiuntiva cita il giorno speciale.\nImmersione nella Mikvah.\nQuesta benedizione si recita con l'immergersi nella mikvah (bagno rituale), cio\u00e8 viene detta da una donna dopo le mestruazioni che fa il bagno nella mikvah per purificarsi. Quando si immergono utensili nella mikvah, le parole finali sono modificate dicendo \"al-tevliat keilim\".\nTraslitterazione: \"Barukh atah Adonai Eloheinu Melekh ha'olam, asher kid'shanu b'mitzvotav v'tzivanu al ha't'vila.\"\nTraduzione: \"Benedetto sii Tu, o SIGNORE, nostro Dio, Re dell'universo, Tu che ci hai santificato coi Tuoi comandamenti e ci hai comandato di immergerci.\"\nBenedizione per esser sopravvissuti a malattia o pericolo.\nLa benedizione Birkhat Ha\u2011Gomeyl viene detta dopo esser sopravvissuti ad una malattia, parto, o pericolo (compreso un viaggio rischioso o una prigionia).\nTraslitterazione:\nTraduzione:\nN.B.: Gli ebrei \"Mizrahi\" (siriani) precedono questa benedizione con la recita del Salmo :\nTraslitterazione:\nTraduzione:\n... e alla fine (per i \"Mizrahi\") la risposta della congregazione inizia cos\u00ec:\nTraslitterazione:\nTraduzione:\nQuesta preghiera ha le sue origini nel Talmud (\"Talmud babilonese\", Berachot 54b): \"Rab Judah disse, nel nome del Rav, ci sono quattro persone che devono rendere grazie: (1) Una che ha attraversato il mare, (2) una che ha attraversato il deserto, (3) una che si \u00e8 riavuta da malattia, e (4) una che \u00e8 stata liberata da prigionia.\" Ci\u00f2 veniva dedotto dal Salmo , dove vengono citate queste quattro situazioni. Nei giorni del Tempio queste persone portavano un sacrificio di ringraziamento ma, siccome questo non \u00e8 pi\u00f9 possibile, devono allora recitare in piedi le relative benedizioni.\nLa parola \u05d2\u05de\u05dc (\"gomeyl\") significa ricompensa, un premio e spesso un generoso beneficio (per es. Salmi , ). Joseph H. Hertz (1872\u20131946). Il Rabbino Capo dell'Impero britannico, nel suo commentario del libro di preghiere (Siddur), osserva: \"La Benedizione non si limita alla quattro classi di cui sopra [elencate nella citazione del Talmud], ma viene recitata dopo esser scampati da qualsiasi pericolo. Tale Benedizione \u00e8 seguita con profonda compassione e partecipazione dagli altri fedeli.\" Hertz cita un esempio in Gran Bretagna nel 1940 quando la preghiera fu recitata da un'intera congregazione perch\u00e9 erano tutti sopravvissuti ad un bombardamento del Blitz la notte precedente.\nLa maggioranza delle autorit\u00e0 halakhiche sostengono che la benedizione \"Ha\u2011Gomeyl\" deve esser detta in pubblico, di fronte ad una minian di dieci. \u00c8 tradizione per gli uomini di dirla dopo esser stati chiamati alla Torah.Tutte le autorit\u00e0 conservatrici e molte ortodosse asseriscono che anche le donne sono obbligate a dire la benedizione \"Birkhat Hagomeyl\".\nTale benedizione non \u00e8 legata a tempi particolari (preferibilmente dovrebbe esser recitata subito dopo lo scampato pericolo, appena se ne presenta l'opportunit\u00e0) e in parte sostituisce l'offerta di \"todah\" (Ringraziamento), una delle classi di korban (sacrificio templare) che le donne erano obbligate a fare (per es. dopo il parto) nell'epoca del Tempio di Gerusalemme. Di conseguenza dette autorit\u00e0 affermano che le donne sono idonee ad essere conteggiate nel minian di 10, alla pari con gli uomini, per lo speciale proposito (mitzvah) di recitare pubblicamente la benedizione \"HaGomeyl\" e la sua risposta congregazionale."}
{"id": "3983520", "revid": "15756", "url": "https://it.wikipedia.org/wiki?curid=3983520", "title": "SCARPA (azienda)", "text": "SCARPA, detta anche S.C.A.R.P.A. (dalle iniziali di Societ\u00e0 Calzaturieri Asolani Riuniti Pedemontana Anonima) o Scarpa, \u00e8 un'azienda italiana che produce scarponi da montagna, da alta quota e da escursionismo, scarponi da telemark e sci alpinismo, e scarpette da arrampicata.\nStoria.\nL'azienda \u00e8 fondata nel 1938 da Rupert Edward Cecil Guinness, secondo conte di Iveagh, uomo d'affari anglo-irlandese e ricco proprietario terriero ad Asolo dove abitava nella villa in cui aveva vissuto Eleonora Duse. Insieme a lui nell'iniziativa, voluta per dare una risposta occupazionale alla gente del luogo, il prevosto di Asolo, Angelo Brugnoli. Nel 1942 viene assunto come apprendista Luigi Parisotto, il quale nei primi anni cinquanta lascia la SCARPA per fondare insieme ai fratelli Francesco e Antonio una propria azienda, la \"San Giorgio\".\nNel 1956 Luigi Parisotto acquisisce la SCARPA facendo poi entrare i due fratelli e portandola a una maggiore notoriet\u00e0 grazie alle intuizioni di Luigi il quale abbandona il settore delle calzature militari per focalizzarsi sul mondo della montagna. Con il suo braccio destro Tommaso Marcon, inventa negli anni lo snodo posteriore per gli scarponi da sci, la suola monoblocco Saint Moritz, gli scarponi da sci alpinismo in pelle, il modello Rally per lo sci alpino e lo scarpone d'alta quota Grinta, arrivato in cima a tutti gli Ottomila del pianeta. Realizza anche gli scarponi per la spedizione italiana in Antartide, Base Terranova, alla fine degli anni ottanta.\nNegli anni ottanta entra in azienda la seconda generazione Parisotto, composta da Sandro, Cristina, Davide, Pietro e Andrea. Le redini dell'azienda sono in mano a Sandro, Cristina \u00e8 responsabile della ricerca e sviluppo, Davide \u00e8 il direttore della produzione, Pietro e Andrea siedono nel consiglio d'amministrazione. Viene creata una succursale negli USA e poi un'altra in Cina, viene acquisito prima uno stabilimento in Romania e poi un altro in Serbia (ma il 75% della produzione si concentra a Treviso), l'export supera nel 2016 l'81% della produzione.\nPer testare la nuova produzione l'azienda si avvale della collaborazione di un certo numero di atleti. Dal 2006 fa parte di SCARPA l'alpinista e arrampicatore austriaco Heinz Mariacher, per occuparsi del settore delle scarpette da arrampicata. Nel complesso circa 200 atleti di cui una quindicina coinvolti nel reparto della ricerca. La linea Ribelle Tech \u00e8 stata, ad esempio, creata con la collaborazione dell'alpinista svizzero Ueli Steck, scomparso nella primavera del 2017.\nNel luglio 2018 viene nominato, per la prima volta nella storia dell'azienda, un manager esterno nel ruolo di amministratore delegato: Diego Bolzonello, ex ad di Geox. Nel dicembre dello stesso anno, festeggiati gli 80 anni di vita, la seconda generazione della famiglia Parisotto si separa: escono due dei cinque eredi dei soci fondatori (Andrea e Piero), continuano Davide e i cugini Sandro e Cristina..\nProdotti.\nNell'elenco sono riportati alcuni prodotti dell'azienda SCARPA, divisi per categoria.\nDati economici.\nNel 2020 l'azienda registra un fatturato di 115 milioni di euro, i dipendenti sono 1800 . Nel 2019 i ricavi raggiungono i 106 milioni di euro con un aumento del 10%, Ebitda del 14%, l'utile netto tocca i 12 milioni."}
{"id": "3983525", "revid": "110157", "url": "https://it.wikipedia.org/wiki?curid=3983525", "title": "En route pour la joie", "text": "En route pour la joie \u00e8 una raccolta di brani musicali del gruppo rock alternativo francese Noir D\u00e9sir."}
{"id": "3983534", "revid": "89146", "url": "https://it.wikipedia.org/wiki?curid=3983534", "title": "Nottingham Forest 1978-1979", "text": ""}
{"id": "3983536", "revid": "89146", "url": "https://it.wikipedia.org/wiki?curid=3983536", "title": "Nottingham Forest 1977-1978", "text": ""}
{"id": "3983537", "revid": "834", "url": "https://it.wikipedia.org/wiki?curid=3983537", "title": "Histoire de ma vie (George Sand)", "text": ""}
{"id": "3983539", "revid": "89146", "url": "https://it.wikipedia.org/wiki?curid=3983539", "title": "Nottingham Forest 2011-2012", "text": ""}
{"id": "3983540", "revid": "120080822", "url": "https://it.wikipedia.org/wiki?curid=3983540", "title": "La romanziera e l'uomo nero", "text": "La romanziera e l'uomo nero (nota anche come La romanzesca e l'uomo nero) \u00e8 un'opera buffa in un atto di Gaetano Donizetti. Domenico Gilardoni scrisse il libretto, in lingua italiana, basandosi, probabilmente, su \"L'homme noir\" (1820) di Eug\u00e8ne Scribe e Jean-Henri Dupin e \"Le coiffeur et le perruquier\" (1824) di Scribe, Edouard Maz\u00e8res e Charles Nombret Saint-Laurent. L'opera venne composta nel 1831.\nStoria delle rappresentazioni.\nLa prima dell'opera venne data il 18 giugno 1831 al Teatro del Fondo di Napoli ed ebbe poi una sola replica. Le parole e la musica delle arie sono pervenute a noi mentre i dialoghi sono andati perduti. La parte musicale dell'opera \u00e8 stata rappresentata nel 1982 al Camden Festival ed a Fermo nel 1988. Nel novembre 2000 \u00e8 stata rappresentata a Rovigo con dialoghi riscritti da Michelangelo Zurletti e tratti dal lavoro di Scribe su cui l'opera era basata.\nSull'opera, Ashbrook scrisse \"La trama \u00e8 una satira sul Romanticismo: nel \"rondo\" finale Antonina assicura il padre che rinuncer\u00e0 a salici, cipressi, urne e ceneri, e si dedicher\u00e0 ad occupazioni pi\u00f9 appropriate, come cantare, ballare e andare all'opera. Egli ricorda inoltre che la canzonetta di Filidoro \u00e8 una parodia della canzone del gondoliere dall'Otello di Rossini."}
{"id": "3983541", "revid": "155634", "url": "https://it.wikipedia.org/wiki?curid=3983541", "title": "Open di Francia 2002 - Doppio misto", "text": "Wayne Black e Cara Black hanno battuto in finale Mark Knowles e Elena Bovina 6-3, 6-3."}
{"id": "3983544", "revid": "36426", "url": "https://it.wikipedia.org/wiki?curid=3983544", "title": "Coppa ritrovata", "text": ""}
{"id": "3983545", "revid": "1305772", "url": "https://it.wikipedia.org/wiki?curid=3983545", "title": "Storia della mia vita", "text": ""}
{"id": "3983552", "revid": "812894", "url": "https://it.wikipedia.org/wiki?curid=3983552", "title": "Halomonas titanicae", "text": "L'Halomonas titanicae \u00e8 un batterio scoperto nel dicembre 2010 da Henrietta Mann e Bhavleen Kaur, della Dalhousie University di Halifax (Canada) e da Cristina S\u00e1nchez-Porro e Antonio Ventosa dell'Universit\u00e0 di Siviglia (Spagna). Costoro hanno reso pubblici i risultati di nuove analisi su reperti prelevati dal Titanic: i responsabili delle formazioni rugginose chiamate \"rusticles\", causa del degrado dello scafo della nave, sono stati chiamati \"Halomonas titanicae\". La capacit\u00e0 di questo batterio di degradare il ferro trasformandolo in ossidi ferrosi accelera la corrosione dei manufatti relativi al noto naufragio."}
{"id": "3983554", "revid": "1573940", "url": "https://it.wikipedia.org/wiki?curid=3983554", "title": "Grammomys aridulus", "text": "Grammomys aridulus () \u00e8 un roditore della famiglia dei Muridi endemico del Sudan.\nDescrizione.\nRoditore di piccole dimensioni, con la lunghezza della testa e del corpo tra 110 e 116\u00a0mm, la lunghezza della coda tra 181 e 188\u00a0mm, la lunghezza del piede tra 23 e 24\u00a0mm, la lunghezza delle orecchie di 18\u00a0mm e un peso fino a 46\u00a0g.\nLe pari superiori sono color ocra pallido, striato di marrone scuro, pi\u00f9 brillante e chiaro lungo i fianchi e sul fondoschiena. Il capo e la nuca sono pi\u00f9 opache e grigiastre. Una piccola macchia bianca \u00e8 presente sotto ogni orecchio. Le parti inferiori sono color crema. La linea di demarcazione lungo i fianchi \u00e8 netta. Le orecchie sono fulvo-ocracee brillanti. La parte esterna degli avambracci e il dorso delle zampe sono giallo-crema. La coda \u00e8 molto pi\u00f9 lunga della testa e del corpo, bruno-nerastra sopra, biancastra sotto.\nBiologia.\nComportamento.\n\u00c8 una specie arboricola e notturna.\nDistribuzione e habitat.\nQuesta specie \u00e8 endemica dell'ammasso roccioso del Jebel Marra, nella savana del Sudan occidentale.\nVive nelle boscaglie tra le zone rocciose.\nStato di conservazione.\nLa IUCN Red List, considerata l'incertezza sulla sua storia naturale e le eventuali minacce, classifica \"G.aridulus\" come specie con dati insufficienti (DD)."}
{"id": "3983555", "revid": "1573940", "url": "https://it.wikipedia.org/wiki?curid=3983555", "title": "Grammomys buntingi", "text": "Grammomys buntingi () \u00e8 un roditore della famiglia dei Muridi diffuso nell'Africa occidentale.\nDescrizione.\nRoditore di piccole dimensioni, con la lunghezza della testa e del corpo tra 102 e 108\u00a0mm, la lunghezza della coda tra 158 e 171\u00a0mm, la lunghezza del piede tra 23 e 24\u00a0mm, la lunghezza delle orecchie tra 15 e 16\u00a0mm.\nLe parti superiori sono grigio-olivastre, con dei riflessi fulvo-ocra sul fondoschiena. Le parti ventrali sono bianche, con una sottile striscia giallo-brunastra lungo la linea di demarcazione sui fianchi. Le orecchie sono piccole e dello stesso colore della testa. Le zampe sono giallo-brunastre chiare. La coda \u00e8 pi\u00f9 lunga della testa e del corpo, \u00e8 uniformemente marrone e ricoperta densamente di peli i quali formano un ciuffo all'estremit\u00e0. Il cariotipo \u00e8 2n=52 FN=66.\nBiologia.\nComportamento.\n\u00c8 una specie arboricola e notturna. Costruisce nidi in piccoli arbusteti e alberi.\nAlimentazione.\nSi nutre di foglie e granaglie.\nRiproduzione.\nIn Liberia \u00e8 stata osservata una femmina gravida in gennaio.\nDistribuzione e habitat.\nQuesta specie \u00e8 diffusa nella Guinea meridionale, Sierra Leone, Liberia e Costa d'Avorio centro-occidentale.\nVive nelle foreste umide primarie tropicali, boscaglie costiere e nei boschi della Guinea.\nStato di conservazione.\nLa IUCN Red List, considerata l'assenza di sufficienti informazioni sull'areale, la storia naturale e le eventuali minacce, classifica \"G.buntingi\" come specie con dati insufficienti (DD)."}
{"id": "3983556", "revid": "1573940", "url": "https://it.wikipedia.org/wiki?curid=3983556", "title": "Grammomys caniceps", "text": "Il ratto di boscaglia dalla testa grigia (Grammomys caniceps ) \u00e8 un roditore della famiglia dei Muridi diffuso nell'Africa orientale.\nDescrizione.\nRoditore di piccole dimensioni, con la lunghezza della testa e del corpo tra 86 e 105\u00a0mm, la lunghezza della coda tra 138 e 155\u00a0mm, la lunghezza del piede tra 20,5 e 22\u00a0mm, la lunghezza delle orecchie tra 14 e 17\u00a0mm e un peso fino a 48\u00a0g.\nLe parti superiori sono olivastre chiare, con dei riflessi rossicci sul fondoschiena. La testa e i fianchi sono grigio chiaro. Una striscia sottile scura si estende dall'angolo anteriore di ogni occhio lungo il lato del muso. Le orecchie sono piccole e ricoperte di peli rossicci. Alla base posteriore \u00e8 presente un ciuffo di peli biancastri. Le parti ventrali e le zampe sono bianche. La linea di demarcazione lungo i fianchi \u00e8 netta. Le vibrisse sono lunghe soltanto 34\u00a0mm. La coda \u00e8 pi\u00f9 lunga della testa e del corpo, scura sopra, biancastra sotto, ricoperta finemente di piccoli peli bianchi ma senza ciuffo terminale. Il cariotipo \u00e8 2n=56 FN=78.\nBiologia.\nComportamento.\n\u00c8 una specie arboricola e notturna.\nDistribuzione e habitat.\nQuesta specie \u00e8 diffusa vicino Malindi, in Kenya e lungo le coste della Somalia meridionale.\nVive nelle boscaglie aride costiere.\nStato di conservazione.\nLa IUCN Red List, considerata l'incertezza sul suo areale, la storia naturale e le eventuali minacce, classifica \"G.caniceps\" come specie con dati insufficienti (DD)."}
{"id": "3983557", "revid": "544909", "url": "https://it.wikipedia.org/wiki?curid=3983557", "title": "Heavier Than Heaven", "text": ""}
{"id": "3983561", "revid": "1573940", "url": "https://it.wikipedia.org/wiki?curid=3983561", "title": "Grammomys dolichurus", "text": "Il ratto di boscaglia della savana (Grammomys dolichurus ) \u00e8 un roditore della famiglia dei Muridi diffuso nell'Africa meridionale e orientale.\nDescrizione.\nRoditore di piccole dimensioni, con la lunghezza della testa e del corpo tra 98 e 130\u00a0mm, la lunghezza della coda tra 134 e 205\u00a0mm, la lunghezza del piede tra 22 e 27\u00a0mm, la lunghezza delle orecchie tra 14 e 22\u00a0mm e un peso fino a 60\u00a0g.\nLe parti superiori variano dal rosso-fulvo al grigio scuro, con dei riflessi rossastri sul fondo schiena. Le parti ventrali e il dorso delle zampe sono bianchi. La linea di demarcazione lungo i fianchi \u00e8 netta. La coda \u00e8 pi\u00f9 lunga della testa e del corpo. Il cariotipo \u00e8 2n=54-61 FN=70-75.\nBiologia.\nComportamento.\n\u00c8 una specie arboricola e notturna. Costruisce nidi globulari, intessuti di erba grezza con un sottile rivestimento interno di erba masticata, in alberi cavi, abitazioni umane e grovigli di vegetazione fino a 4 metri d'altezza.\nAlimentazione.\nSi nutre di parti vegetali.\nRiproduzione.\nSi riproduce durante l'estate australe.\nDistribuzione e habitat.\nQuesta specie \u00e8 diffusa nell'Africa meridionale ed orientale.\nVive nelle foreste secche e umide di pianura, nelle boscaglie aride e umide d'altura e in zone frequentate dall'Uomo come campi coltivati, pascoli ed agglomerati urbani.\nTassonomia.\nSono state riconosciute 4 sottospecie:\nStato di conservazione.\nLa IUCN Red List, considerato il vasto areale, la tolleranza a un gran numero di habitat e la popolazione numerosa, classifica \"G.dolichurus\" come specie a rischio minimo (LC)."}
{"id": "3983565", "revid": "1573940", "url": "https://it.wikipedia.org/wiki?curid=3983565", "title": "Grammomys gigas", "text": "Il ratto di boscaglia gigante (Grammomys gigas ) \u00e8 un roditore della famiglia dei Muridi endemico del Monte Kenya.\nDescrizione.\nRoditore di piccole dimensioni, con la lunghezza della testa e del corpo di 132\u00a0mm, la lunghezza della coda di 201\u00a0mm, la lunghezza del piede di 26,5\u00a0mm, la lunghezza delle orecchie di 19\u00a0mm.\nLe parti superiori sono grigio-olivastre, con dei riflessi rossicci sul fondoschiena e giallo-brunastri sulla testa, i lati del muso, il collo e le spalle. I fianchi sono giallo-arancioni. Le parti ventrali sono bianche. La linea di demarcazione lungo i fianchi \u00e8 netta. Il dorso delle zampe \u00e8 giallo-brunastro. La coda \u00e8 pi\u00f9 lunga della testa e del corpo.\nBiologia.\nComportamento.\n\u00c8 una specie arboricola e notturna.\nDistribuzione e habitat.\nQuesta specie \u00e8 conosciuta soltanto sul Monte Kenya.\nVive nelle foreste umide tropicali montane e nelle boscaglie d'altura a circa 2.750 metri di altitudine.\nStato di conservazione.\nLa IUCN Red List, considerato l'areale limitato e il continuo declino nell'estensione e nella qualit\u00e0 del proprio habitat, classifica \"G.gigas\" come specie in pericolo (EN)."}
{"id": "3983567", "revid": "729019", "url": "https://it.wikipedia.org/wiki?curid=3983567", "title": "AMC 35", "text": "L'AMC 35 (Automitrailleuse de Combat Renault mod\u00e8le 1935) \u00e8 stato un carro armato leggero, classificato come mezzo veloce e prodotto dalla Francia nel corso degli anni trenta, con lo scopo di equipaggiarne le obsolete divisioni di cavalleria. Il progetto si rivel\u00f2 comunque attanagliato da diversi difetti, quali la fragilit\u00e0 del treno di rotolamento e i grandi consumi di carburante. Fu fabbricato in meno di sessanta esemplari, dei quali dieci furono venduti al Belgio; il carro combatt\u00e9 durante la prima fase della seconda guerra mondiale con risultati assai deludenti e non rappresent\u00f2 una seria minaccia per i meglio addestrati Panzer tedeschi.\nStoria.\nAll'inizio degli anni trenta i vertici dell'esercito francese deliberarono un programma di meccanizzazione delle forze di cavalleria per rimanere al passo con i cambiamenti della dottrina militare che si stavano svolgendo in Europa. Considerando per\u00f2 che le truppe montate formavano ancora una parte importante delle forze armate, e che la fanteria era la principale massa di manovra, furono realizzati progetti diversi tra loro per servire le prime o la seconda: si ebbe cos\u00ec la differenziazione in carri armati veloci e carri armati da fanteria.\nSviluppo.\nLa richiesta inoltrata alla Renault fu del primo tipo e il veicolo che ne risult\u00f2 fu classificato come carro leggero veloce: corazzato al massimo con 20\u00a0mm, pesava 9,70 tonnellate e aveva un equipaggio di 2 o 3 uomini che trovava posto in uno scafo dalla solida struttura, con un cannone Puteaux SA 18 da 37\u00a0mm in torretta. Il prototipo fu accettato dai militari nel 1934 e denominato \"Automitrailleuse de Combat Renault modele 1934\" o ACM 34; le consegne iniziarono nell'ottobre 1935.\nProprio mentre l'AMC 34 veniva accettato in linea di massima, la Renault ricevette nel giugno del 1934 nuove direttive per la progettazione di un carro che privilegiasse lo spessore della corazzatura e la potenza di fuoco, oltre a poter raggiungere almeno i 50\u00a0km/h. La richiesta fu concretizzata dalla ditta francese in un prototipo denominato \"Renault A.C.G. 1\": esso era un derivato dello scafo dell'AMC 34, allungato per potervi installare un pi\u00f9 potente motore da 180\u00a0hp; fu presentato il 7 marzo del 1936. La ditta sperava di mettere subito in produzione il modello, ma una commissione militare vision\u00f2 il nuovo mezzo e trovandolo completamente differente dall'AMC 34, impose un ciclo di prove che ebbe termine solo il 27 novembre; poco dopo, a dicembre, la branca militare della Renault pass\u00f2 sotto il controllo del governo, che assieme ad altre aziende fond\u00f2 il gruppo industriale AMX. Le autorit\u00e0 civili e dell'esercito evidenziarono la fragilit\u00e0 meccanica del carro, ma il clima di tensione venuto a instaurarsi dopo la remilitarizzazione della Renania da parte tedesca, in flagrante violazione del trattato di Locarno, spinse i comandi francesi a meccanizzare quanto pi\u00f9 velocemente possibile le forze di cavalleria: perci\u00f2 si ebbe un primo ordine di diciassette unit\u00e0, seguito appresso da un secondo di cinquanta.\nProduzione.\nLa linea d'assemblaggio fu aperta dalla Renault/AMX nel novembre 1938, ma la fabbricazione fu particolarmente lenta e gi\u00e0 a gennaio 1940 ebbe termine con cinquantasette unit\u00e0 completate tra prototipi e modelli di serie. Fin dal primo modello si era provveduto a sostituire il pezzo da 47\u00a0mm con un pari calibro SA 35 da 32 calibri (L/32), la cui velocit\u00e0 alla volata era di 680\u00a0m/s. In contemporanea furono prodotte anche singole torrette, delle quali tredici impiegate in posizioni d'artiglieria costiera oppure come piccole fortificazioni nell'interno. \u00c8 anche riportato che gli esemplari costruiti fossero 100, alcuni dei quali ebbero un cannone SA R.F. (\"R\u00e9gion Fortifi\u00e9e\") da 25\u00a0mm, dalle ottime prestazioni anticarro: gli esponenti dell'artiglieria rifiutarono per\u00f2 di permettere l'installazione del pezzo sugli AMC, in quanto insostituibile.\nImpiego operativo.\nL'esercito francese ricevette i primi sette AMC 35 durante il marzo 1939, numero che sal\u00ec lentamente fino a quarantasette; nessuno, per\u00f2, fu assegnato alle formazioni corazzate, forse perch\u00e9 se ne erano riconosciute le modeste qualit\u00e0; inoltre gli equipaggi avevano seguito corsi d'addestramento insufficienti e non erano granch\u00e9 entusiasti delle nuove macchine. Solo il 15 maggio 1940, quando le divisioni corazzate del generale Heinz Guderian avevano gi\u00e0 sfondato il fronte alleato nelle Ardenne, i comandi decisero di impiegare gli AMC 35 fornendoli a unit\u00e0 improvvisate: combatterono intorno al basso corso della Loira e vicino Saumur, ma la loro carriera fu giudicata negativamente dagli equipaggi, che ne denunciarono l'inaffidabilit\u00e0 tecnica o la scarsa autonomia fuoristrada.\nCaratteristiche.\nIl nuovo carro leggero fu chiamato \"Automitrailleuse de Combat Renault modele 1935\", abbreviato in ACM 35. Presentava un equipaggio composto da guidatore, comandante e cannoniere: il primo sedeva a sinistra nella parte anteriore dello scafo, dove era stata ricavata una piccola apertura corazzata che, all'occorrenza, poteva essere chiusa. Gli altri due uomini trovavano posto in una torretta APX trasversale, spostata sulla sinistra, con facce multiple e inclinate per garantire maggior resistenza balistica; era inoltre dotata di un portellone superiore per accedere all'interno e di diversi periscopi che garantivano una buona visuale. Sempre in torretta era alloggiato l'armamento, consistente in un cannone da 47 mm SA 34 (Semi-Automatico modello 34) con velocit\u00e0 iniziale pari a 450\u00a0m/s; era affiancato a sinistra da una mitragliatrice MAC 1931 (Reibel) da 7,5\u00a0mm, il cui puntamento era solidale con quello del pezzo. La corazzatura non era molto spessa e raggiungeva i 25\u00a0mm nella sezione frontale dello scafo, dove le piastre erano state comunque inclinate; addirittura erano quasi orizzontali dove la sovrastruttura era stata saldata al telaio. Il peso complessivo era di 14,50 tonnellate.\nIl treno di rotolamento si componeva per lato di cinque ruote solidali a due elementi oscillanti, componenti un carrello, che erano collegati da una molla elicoidale parallela al terreno; la prima ruota era invece equipaggiata con un proprio braccio oscillante longitudinale dotato di un'identica molla orizzontale. I cinque rulli superiori aiutavano a sostenere cingoli larghi 320\u00a0mm con guide a dente laterali, mediante i quali avveniva la marcia: essa si avvaleva di una trasmissione posta nella parte anteriore del carro, attivata di un motore Renault a 4 cilindri da 180\u00a0hp ma capace solo di 40\u201342\u00a0km/h massimi, inferiori rispetto alle specifiche richieste; era accoppiato a un cambio con quattro marce avanti e altrettante indietro. L'autonomia era di circa 160 chilometri a causa degli alti consumi di carburante: infatti per percorrere 100 chilometri occorrevano 170 litri di gasolio, e la voracit\u00e0 del motore aumentava vertiginosamente su terreni sconnessi, garantendo solo 45 minuti d'autonomia. L'AMC 35 era in grado di affrontare guadi profondi 1 metro e trincee larghe fino a 2,20 metri.\nDerivati.\nBasandosi sull'AMC 35, i progettisti concepirono un cacciacarri armato di un cannone da 75\u00a0mm, indicato come \"A.C.G. 2\": questo spiegherebbe perch\u00e9 il carro della Renault venisse chiamato anche \"A.C.G. 1\". La proposta di un veicolo espressamente volto al contrasto dei mezzi corazzati si concretizz\u00f2 in un prototipo ma poi fu abbandonata. Un singolo esemplare fu invece equipaggiato con 19 piccole taniche capaci, assieme, di contenere 165 litri di un liquido che produceva fumo quando evaporava: esso sarebbe poi stato espulso da un compressore, fornendo cos\u00ec copertura alla fanteria amica o impedendo la visuale a quella avversaria.\nAltri utilizzatori.\nEsercito regio belga.\nIl 13 settembre del 1935 il Belgio richiese venticinque esemplari dell'AMC 34 ma il fatto che la produzione fosse lenta e iniziata da poco, fece s\u00ec che soltanto il 3 giugno 1937 il Ministro della Difesa belga, generale Henri Denis, ricevesse una risposta affermativa: un singolo carro arriv\u00f2 a destinazione il giorno successivo per essere valutato dall'esercito belga. I test resero manifesta la grande difficolt\u00e0 dell'AMC 34 nel superare terreni a forte pendenza, perci\u00f2 l'iniziale lotto fu dapprima ridotto a diciotto, poi annullato durante dicembre: la decisione fu presa dai politici belgi che temevano, con l'acquisto di carri armati francesi, di dare un pretesto ai tedeschi per attaccare il loro paese.\nIl 21 aprile 1938, nonostante le iniziali resistenze e la prudenza, Francia e Belgio si accordarono perch\u00e9 il secondo importasse trentacinque AMC 35, la cui produzione sarebbe cominciata entro pochi mesi; assieme ai carri sarebbero stati inviate cinque serie di parti di riserva e otto di parti di corazzature sfuse. Il contratto fu firmato il 15 giugno e la consegna doveva cominciare entro il 31 luglio; Parigi fece inoltre sapere che per ogni lotto di dieci mezzi costruiti, tre sarebbero stati portati in Belgio mentre i rimanenti sarebbero entrati in servizio nell'esercito francese. La lentezza della produzione e le modalit\u00e0 di consegna pattuite provocarono un ritardo nell'arrivo dei carri, infatti solo dopo il 30 marzo 1939 i belgi ne ricevettero tre; in totale le forze terrestri belga ebbero dodici AMC 35 (rinominati ACC, ovvero \"Automitrailleuses de Corps de Cavalerie\"), che arrivarono separati in due parti: torretta e scafo. Visto per\u00f2 che solo due ebbero le proprie torrette, quelle originali essendo rimasero in Francia come fortificazioni fisse, i restanti dieci furono riequipaggiati con una torretta di concezione nazionale: vi trovavano posto un cannone FRC da 47\u00a0mm e una mitragliatrice Hotchkiss Mle 1914 da 7,65\u00a0mm. Un simile cambiamento costrinse a rimuovere il diascopio posto nella parte sinistra della torretta, il quale avrebbe impedito di usare la mitragliatrice. A dicembre i belgi richiesero le parti sfuse dei corazzati, ma la ditta francese rispose che non ve ne era nessuna in deposito, lasciandoli cos\u00ec senza pezzi di ricambio.\nHeer.\nGli AMC 35 caduti in mano tedesca entrarono nei ranghi della Panzerwaffe con denominazione \"Panzerkampfwagen AMC 738 (f)\" e lasciati in Francia per mantenere l'ordine pubblico insieme alle forze d'occupazione. Considerando l'obsolescenza del progetto, per\u00f2, la maggior parte fu utilizzata solo nelle scuole d'addestramento con la sigla \"Panzerkampfwagen AMC 738 (b)\" per impratichire i carristi tedeschi nel pilotare blindati stranieri."}
{"id": "3983572", "revid": "834", "url": "https://it.wikipedia.org/wiki?curid=3983572", "title": "L'affaire Lerouge", "text": ""}
{"id": "3983575", "revid": "287204", "url": "https://it.wikipedia.org/wiki?curid=3983575", "title": "Serafino (fumetto)", "text": "Serafino \u00e8 un personaggio immaginario dei fumetti creato nel 1948 da Egidio Gherlizza per le Edizioni Alpe. Ha affiancato altri popolari personaggi dei fumetti degli anni 1950 dello stesso editore come Cucciolo e Tiramolla.\nCaratteristiche del personaggio.\n\u00c8 un cane antropomorfo ispirato alla figura di Charlot di Charlie Chaplin con il quale condivide la misera condizione di vagabondo affamato, con abiti rattoppati e un cappello a cilindro consumato e sempre alla ricerca di cibo. Inizialmente era un canguro ma nel 1952 assunse, assieme a caratteristiche pi\u00f9 umane, le sembianze di un cane. Pasticcione e imbranato, mosso da buona volont\u00e0 ma capace di finire sempre in un mare di guai e in buffe avventure. Il personaggio era raffigurato come un umano, indossante un rattoppato pantalone nero con bretelle sopra un maglione rosso e con in testa un vistoso quanto sbrindellato cappello a cilindro, talvolta di colore giallo e talvolta di colore azzurro, calza un paio di scarpe gialle alte alla caviglia e indossa un paio di guanti bianchi.\nStoria editoriale.\nIl personaggio ha esordito sul periodico \"Le Gaie Fantasie\" edito dalle Edizioni Alpe per poi passare sulla testata dedicata a Cucciolo e Beppe nel 1952 e nel 1964 l'editore gli dedica una testata autonoma della quale vengono pubblicati sei numeri fino al 1969 che ripresenta a volte anche materiale non inedito. Negli anni settanta \u00e8 stato riproposto in un'altra testata omonima della quale vengono pubblicati trenta numeri divisi in quattro serie editi fra il 1973 e il 1980 e che ripresentava una selezione delle storie gi\u00e0 pubblicate."}
{"id": "3983576", "revid": "834", "url": "https://it.wikipedia.org/wiki?curid=3983576", "title": "Il processo Lerouge", "text": ""}
{"id": "3983578", "revid": "1573940", "url": "https://it.wikipedia.org/wiki?curid=3983578", "title": "Grammomys ibeanus", "text": "Il ratto di boscaglia del Ruwenzori (Grammomys ibeanus ) \u00e8 un roditore della famiglia dei Muridi diffuso nell'Africa orientale.\nDescrizione.\nRoditore di piccole dimensioni, con la lunghezza della testa e del corpo tra 100 e 126\u00a0mm, la lunghezza della coda tra 127 e 203\u00a0mm, la lunghezza del piede tra 21 e 26,2\u00a0mm, la lunghezza delle orecchie tra 16 e 22\u00a0mm e un peso fino a 58\u00a0g.\nIl colore delle parti superiori e del dorso delle zampe \u00e8 scuro ed opaco. Le parti ventrali sono bianche. La coda \u00e8 pi\u00f9 lunga della testa e del corpo.\nBiologia.\nComportamento.\n\u00c8 una specie arboricola e notturna.\nDistribuzione e habitat.\nQuesta specie \u00e8 diffuso in alcune zone del Sudan del Sud meridionale, Uganda settentrionale e centro-orientale, Kenya centro-occidentale, centrale e centro-meridionale, Tanzania centro-settentrionale e centro-meridionale, Zambia orientale e Malawi.\nVive nelle foreste umide montane sempreverdi e nelle boscaglie d'altura tra 1.900 e 3.600 metri di altitudine.\nStato di conservazione.\nLa IUCN Red List, considerato il vasto areale e la popolazione numerosa, classifica \"G.ibeanus\" come specie a rischio minimo (LC)."}
{"id": "3983579", "revid": "110157", "url": "https://it.wikipedia.org/wiki?curid=3983579", "title": "Torneo di pallacanestro maschile NCAA Division I 1976", "text": "Il Torneo di pallacanestro maschile NCAA Division I 1976 si disput\u00f2 dal 13 al 29 marzo 1976. Si tratt\u00f2 della 38\u00aa edizione del torneo.\nVinsero il titolo gli Hoosiers di Indiana University allenati da Bob Knight, al terzo successo della loro storia. Kent Benson venne eletto Most Outstanding Player.\nSquadre.\nLe squadre partecipanti furono 32, suddivise in quattro Regioni: East (8), Mideast (8), Midwest (8), West (8)"}
{"id": "3983580", "revid": "599013", "url": "https://it.wikipedia.org/wiki?curid=3983580", "title": "Vernon Wells (giocatore di baseball)", "text": "Gioca nel ruolo di esterno, prevalentemente al centro. \nHa esordito in Major League Baseball (MLB) nel 1999 con i Toronto Blue Jays, con cui ha disputato 12 stagioni. Successivamente ha vestito la maglia dei Los Angeles Angels of Anaheim dal 2010 al 2012. Nella stagione 2013 ha giocato nei New York Yankees.\nCon la nazionale di baseball degli Stati Uniti d'America ha disputato il World Baseball Classic 2006."}
{"id": "3983581", "revid": "1573940", "url": "https://it.wikipedia.org/wiki?curid=3983581", "title": "Grammomys kuru", "text": "Grammomys kuru () \u00e8 un roditore della famiglia dei Muridi diffuso nell'Africa centrale.\nDescrizione.\nRoditore di piccole dimensioni, con la lunghezza della testa e del corpo tra 125 e 136\u00a0mm, la lunghezza della coda tra 178 e 199\u00a0mm, la lunghezza del piede tra 24 e 29\u00a0mm, la lunghezza delle orecchie tra 15 e 18\u00a0mm.\nLa pelliccia \u00e8 lunga e setosa. Le parti superiori sono marroni scure, cosparse di peli giallastri. Le parti ventrali sono bianche. La coda \u00e8 pi\u00f9 lunga della testa e del corpo, \u00e8 uniformemente scura, \u00e8 ricoperta di piccoli peli che gradualmente diventano pi\u00f9 lunghi verso l'estremit\u00e0. Sono presenti 20-21 anelli di scaglie per centimetro. Il cariotipo \u00e8 2n=50.\nBiologia.\nComportamento.\n\u00c8 una specie arboricola e notturna.\nAlimentazione.\nSi nutre di parti vegetali.\nDistribuzione e habitat.\nQuesta specie \u00e8 diffuso nella Repubblica Centrafricana meridionale, Repubblica Democratica del Congo settentrionale, Uganda sud-occidentale e Ruanda occidentale.\nVive nelle foreste pluviali, foreste montane umide e semi-aride.\nStato di conservazione.\nLa IUCN Red List, considerato il vasto areale e la popolazione numerosa, classifica \"G.kuru\" come specie a rischio minimo (LC)."}
{"id": "3983582", "revid": "729019", "url": "https://it.wikipedia.org/wiki?curid=3983582", "title": "Gran Premio motociclistico di Spagna 1986", "text": "Il Gran Premio motociclistico di Spagna 1986 fu il primo appuntamento del motomondiale 1986.\nSi svolse il 4 maggio 1986 sul circuito Permanente del Jarama e registr\u00f2 nella classe 500 la prima vittoria nel motomondiale di Wayne Gardner, di Carlos Lavado nella classe 250, di Fausto Gresini nella classe 125 e di Jorge Mart\u00ednez nella classe 80."}
{"id": "3983585", "revid": "1442080", "url": "https://it.wikipedia.org/wiki?curid=3983585", "title": "Intersport Heilbronn Open 2003 - Singolare", "text": "Il tabellone singolare del Intersport Heilbronn Open 2003, torneo di tennis che faceva parte del circuito ATP Challenger Series nell'ambito dell'ATP Challenger Series 2003, \u00e8 stato vinto da Karol Beck. In finale ha sconfitto J\u00fcrgen Melzer (tds n. 4) con il punteggio di 6-2, 5-7, 7-65."}
{"id": "3983587", "revid": "1573940", "url": "https://it.wikipedia.org/wiki?curid=3983587", "title": "Grammomys macmillani", "text": "Il ratto di boscaglia di Macmillan (Grammomys macmillani ) \u00e8 un roditore della famiglia dei Muridi diffuso nell'Africa centro-orientale.\nDescrizione.\nRoditore di piccole dimensioni, con la lunghezza della testa e del corpo tra 85 e 139\u00a0mm, la lunghezza della coda tra 130 e 205\u00a0mm, la lunghezza del piede tra 20 e 27\u00a0mm, la lunghezza delle orecchie tra 11,0 e 22\u00a0mm e un peso fino a 60\u00a0g.\nLa pelliccia \u00e8 soffice e setosa. Le parti superiori sono bruno-grigiastre con dei riflessi ocracei lungo la schiena. I fianchi sono grigiastri e delimitati dalle parti ventrali da una sottile linea giallo-rosa che si estende dall'avambraccio fino agli arti posteriori. Le parti inferiori e le labbra superiori sono bianche. Le zampe sono giallo-brunastre chiare. La coda \u00e8 pi\u00f9 lunga della testa e del corpo, \u00e8 uniformemente brunastra, cosparsa di piccoli peli scuri e con 17 anelli di scaglie per centimetro. Le femmine hanno un paio di mammelle pettorali e 2 paia inguinali. Il cariotipo \u00e8 2n=56-76 NF=82.\nBiologia.\nComportamento.\n\u00c8 una specie arboricola e notturna.\nAlimentazione.\nSi nutre di parti vegetali.\nDistribuzione e habitat.\nQuesta specie \u00e8 diffusa dalla Repubblica Democratica del Congo nord-orientale al Kenya a est e allo Zimbabwe a sud.\nVive nelle foreste, paludi e praterie alberate e talvolta anche all'interno di edifici.\nTassonomia.\nSono state riconosciute 8 sottospecie:\nSono stati osservati esemplari anche in Sierra Leone.\nStato di conservazione.\nLa IUCN Red List, considerato il vasto areale, la tolleranza alle modifiche ambientali e la popolazione numerosa, classifica \"G.macmillani\" come specie a rischio minimo (LC)."}
{"id": "3983590", "revid": "1573940", "url": "https://it.wikipedia.org/wiki?curid=3983590", "title": "Grammomys minnae", "text": "Il ratto di boscaglia etiope (Grammomys minnae ) \u00e8 un roditore della famiglia dei Muridi endemico dell'Etiopia.\nDescrizione.\nRoditore di piccole dimensioni, con la lunghezza della testa e del corpo di 110\u00a0mm, la lunghezza della coda tra 150 e 173\u00a0mm, la lunghezza del piede di 23\u00a0mm, la lunghezza delle orecchie di 18\u00a0mm e un peso fino a 36\u00a0g.\nLe parti superiori sono bruno-olivastre, con la base dei peli grigia. Sulla testa prevale la tinta grigiastra. Le parti ventrali fino al labbro superiore sono bianche. La linea di demarcazione lungo i fianchi \u00e8 netta. Il dorso delle zampe \u00e8 biancastro misto al bruno-olivastro delle parti dorsali. Dietro ogni orecchio \u00e8 presente un ciuffo di peli rossastro. La coda \u00e8 pi\u00f9 lunga della testa e del corpo, \u00e8 marrone scuro sopra, pi\u00f9 chiara sotto e con un ciuffo di peli all'estremit\u00e0. Il cariotipo \u00e8 2n=32 FN=64.\nBiologia.\nComportamento.\n\u00c8 una specie arboricola e notturna.\nDistribuzione e habitat.\nQuesta specie \u00e8 endemica di due localit\u00e0 della Rift Valley, in Etiopia.\nVive probabilmente lungo i margini forestali a circa 1.800 metri di altitudine.\nStato di conservazione.\nLa IUCN Red List, considerato l'areale limitato e il continuo declino nell'estensione e nella qualit\u00e0 del proprio habitat, classifica \"G.minnae\" come specie vulnerabile (VU)."}
{"id": "3983594", "revid": "1573940", "url": "https://it.wikipedia.org/wiki?curid=3983594", "title": "Grammomys poensis", "text": "Grammomys poensis () \u00e8 un roditore della famiglia dei Muridi diffuso nell'Africa occidentale.\nDescrizione.\nRoditore di piccole dimensioni, con la lunghezza della testa e del corpo tra 127 e 139\u00a0mm, la lunghezza della coda tra 130 e 198\u00a0mm, la lunghezza del piede tra 22 e 26,9\u00a0mm, la lunghezza delle orecchie tra 12,6 e 18\u00a0mm e un peso fino a 69\u00a0g.\nLe parti superiori sono bruno-rossastre. Le parti ventrali sono bianche. Il dorso delle zampe \u00e8 giallo-rossastro. La coda \u00e8 pi\u00f9 lunga della testa e del corpo, \u00e8 uniformemente marrone scuro e termina con un ciuffo di lunghi peli. Il numero cromosomico \u00e8 2n=36.\nBiologia.\nComportamento.\n\u00c8 una specie arboricola e notturna.\nDistribuzione e habitat.\nQuesta specie \u00e8 diffusa nella Liberia orientale; Costa d'Avorio, Ghana, Nigeria e Camerun meridionali; Rio Muni, Bioko, Gabon, Congo, Repubblica Centrafricana sud-occidentale e Repubblica Democratica del Congo nord-occidentale.\nVive nelle foreste pluviali, foreste montane umide e semi-aride.\nStato di conservazione.\nLa IUCN considera questa specie sinonimo di \"Grammomys kuru\"."}
{"id": "3983598", "revid": "834", "url": "https://it.wikipedia.org/wiki?curid=3983598", "title": "Did Six Million Really Die?", "text": ""}
{"id": "3983601", "revid": "287204", "url": "https://it.wikipedia.org/wiki?curid=3983601", "title": "Madonna col Bambino ridente", "text": "La Madonna col Bambino ridente \u00e8 un affresco (diametro 110\u00a0cm) attribuito al giovane Giotto, databile al 1291-1295 circa e situato sulla controfacciata della Basilica superiore di Assisi.\nDescrizione e stile.\nAl centro della controfacciata, sopra il portale della basilica, si trovano tre medaglioni con la \"Madonna col Bambino ridente\" (al centro) e due \"Angeli\" (ai lati). Pi\u00f9 in alto, oltre la lunetta con la \"Pentecoste\" e l'\"Ascensione\", si trovano poi altri due grandi medaglioni con \"San Pietro\" e \"San Paolo\", che simboleggiano la protezione papale diretta sulla basilica. Un po' tutte le scene della controfacciata sono attribuite al giovane Giotto o ai suoi collaboratori, in un momento immediatamente precedente all'inizio dei lavori alle \"Storie di san Francesco\", anche se c'\u00e8 chi colloca le figure pi\u00f9 in basso, in particolare la Madonna, a un momento contemporaneo alla pittura delle vicende francescane (come Luciano Bellosi). Il colore \u00e8 comunque pi\u00f9 compatto rispetto alle storie dei registri superiori, e l'illuminazione \u00e8 pi\u00f9 forte.\nMaria ha una volumetria solida e possente, espansa quasi a diventire, con l'arco delle spalle, una \"cupola\" tridimensionale. Col volto elegantemente incorniciato da un velo chiaro, semitrasparente, e con lo sguardo assente (presago del destino tragico di Cristo), regge con presa salda il figlio. Ges\u00f9 sembra sgambettare allegro e, voltandosi a guardare la madre, compie il primo sorriso della pittura italiana.\nAi lati della Madonna si trovano altri due clipei con angeli a mezza figura, voltati verso di essa (diametro 60\u00a0cm ciascuno). Le considerazioni stilistiche sono simili a quelle che si possono fare per la Madonna, con le forme pienamente plastiche e una fermezza solenne e composta."}
{"id": "3983603", "revid": "767487", "url": "https://it.wikipedia.org/wiki?curid=3983603", "title": "Una ragazza innocente", "text": " \u00e8 un film del 1935 diretto da Yasujir\u014d Ozu.\nSi tratta di un film prodotto dalla Shochiku, oggi perduto."}
{"id": "3983605", "revid": "481666", "url": "https://it.wikipedia.org/wiki?curid=3983605", "title": "Eclair American", "text": ""}
{"id": "3983607", "revid": "486946", "url": "https://it.wikipedia.org/wiki?curid=3983607", "title": "Alatri calcio", "text": ""}
{"id": "3983608", "revid": "767487", "url": "https://it.wikipedia.org/wiki?curid=3983608", "title": "Bijin aishu", "text": " \u00e8 un film del 1931 diretto da Yasujir\u014d Ozu.\nLa pellicola, prodotta dalla Shochiku, \u00e8 oggi perduta."}
{"id": "3983612", "revid": "767487", "url": "https://it.wikipedia.org/wiki?curid=3983612", "title": "Nikutaibi", "text": " \u00e8 un film del 1928 diretto da Yasujir\u014d Ozu.\nLa pellicola, prodotta dalla Shochiku, \u00e8 oggi perduta."}
{"id": "3983613", "revid": "599013", "url": "https://it.wikipedia.org/wiki?curid=3983613", "title": "Nuno Assis", "text": "Ha totalizzato nel massimo campionato portoghese 282 presenze e 33 gol con diverse compagini (Alverca, Gil Vicente, Vit\u00f3ria Guimar\u00e3es e Benfica), oltre ad un'esperienza in Arabia Saudita (all'Ittih\u0101d) e quattro stagioni a Cipro all'Omonia Nicosia.\nCarriera.\nClub.\nGli inizi e i vari prestiti.\nNato a Lous\u00e3, nel distretto di Coimbra, cresce calcisticamente nella compagine locale prima di essere ingaggiato a 15 anni dallo Sporting Lisbona. Nella capitale lusitana milita nel vivaio della squadra, prima di trasferirsi a titolo temporaneo nel club satellite del .\nPassato in prestito all'Alverca, nella stagione 1999-2000 ha modo di debuttare in Primeira Liga, collezionando anche 19 gettoni, prima di trasferirsi temporaneamente al Gil Vicente, con cui segna i primi gol tra i professionisti.\nVit\u00f3ria Guimar\u00e3es.\nNell'estate 2001 si svincola dallo Sporting e firma per il Vit\u00f3ria Guimar\u00e3es. A partire dalla stagione 2002-2003 (in cui segna tre reti in 33 incontri) diventa un titolare inamovibile della squadra, raggiungendo il record di segnature (4 in 31 apparizioni) nel 2003-2004.\nBenfica.\nAssis comincia la stagione 2004-2005 nelle fila del Vit\u00f3ria ma a met\u00e0 annata, nel corso della sessione invernale del calciomercato, viene acquistato dal Benfica per rimpiazzare lo sloveno Zlatko Zahovi\u010d, appena ritiratosi. Riesce gi\u00e0 a segnare con la maglia degli \"Encarnados\" nel corso della sua prima presenza, nella partita vinta 2-1 in casa del Moreirense. Assis rimarr\u00e0 al Benfica per tre stagioni e mezzo, vincendo un campionato (la Primeira Liga 2004-2005) e la Supercoppa portoghese 2005.\nRitorno al Vit\u00f3ria Guimar\u00e3es e Al-Ittih\u0101d.\nPoco prima dell'inizio della Primeira Liga 2008-2009, il giocatore viene venduto insieme al compagno Lu\u00eds Filipe, facendo ritorno dopo tre anni e mezzo al Vit\u00f3ria Guimar\u00e3es. Il 30 gennaio 2009 segna la sua prima tripletta in carriera nella vittoria per 4-2 contro il Vit\u00f3ria Set\u00fabal.\nAl termine della Primeira Liga 2009-2010 mette a segno cinque reti in 26 presenze con il Vit\u00f3ria che si piazza sesto in classifica, mancando la qualificazione ai preliminari di Europa League 2010-2011 soltanto per scontri diretti sfavorevoli col Mar\u00edtimo giunto a pari merito.\nA met\u00e0 giugno 2010 a 32 anni si trasferisce in Arabia Saudita, all'Ittih\u0101d, la sua prima esperienza all'estero. Gioca la sua prima partita il 14 agosto seguente in un incontro vinto 2-1 contro l'Al-Ettifaq.\nSecondo ritorno al Vit\u00f3ria Guimar\u00e3es e Omonia.\nA fine agosto 2011 passa per la terza volta in carriera al Vit\u00f3ria Guimar\u00e3es, rimanendovi una sola stagione in Primeira Liga e collezionando 25 presenze, condite da quattro reti.\nNel 2012 si accorda con i ciprioti dell'Omonia Nicosia, con cui vince subito la Supercoppa di Cipro 2012. Nella prima stagione scende in campo 28 volte in A' Kat\u012bgoria, rimanendo con i ciprioti per altri tre anni, prima di ritirarsi dal calcio professionistico al termine del contratto nel giugno 2016, all'et\u00e0 di quasi 39 anni.\nNazionale.\nIl 20 novembre 2002 Assis viene convocato per la prima volta in nazionale maggiore dal C.T. Agostinho Oliveira, in un match amichevole contro la Scozia a Braga (vittoria dei lusitani 2-0).\nTorna a giocare per il Portogallo dopo pi\u00f9 di sei anni, il 14 ottobre 2009, subentrando nel corso della partita, giocata a Guimar\u00e3es, vinta 4-0 contro Malta, valida per le qualificazioni ai Mondiali 2010. Nonostante questa apparizione, Assis non compare nella lista della selezione portoghese all'edizione iridata in Sudafrica.\nStatistiche.\nPresenze e reti nei club.\n\"Statistiche aggiornate al 7 maggio 2016.\""}
{"id": "3983616", "revid": "287204", "url": "https://it.wikipedia.org/wiki?curid=3983616", "title": "US Open 2002 - Doppio misto", "text": "Mike Bryan e Lisa Raymond hanno battuto in finale Bob Bryan e Katarina Srebotnik 7-6(9), 7-6(1)."}
{"id": "3983618", "revid": "461603", "url": "https://it.wikipedia.org/wiki?curid=3983618", "title": "Nuno Assis Lopes de Almeida", "text": ""}
{"id": "3983619", "revid": "461603", "url": "https://it.wikipedia.org/wiki?curid=3983619", "title": "Nuno Assis Lopes Almeida", "text": ""}
{"id": "3983621", "revid": "36426", "url": "https://it.wikipedia.org/wiki?curid=3983621", "title": "Guarigione dell'uomo di Ilerda", "text": ""}
{"id": "3983622", "revid": "228587", "url": "https://it.wikipedia.org/wiki?curid=3983622", "title": "Mr. America", "text": ""}
{"id": "3983625", "revid": "287204", "url": "https://it.wikipedia.org/wiki?curid=3983625", "title": "L'altra met\u00e0 del cielo (balletto)", "text": "L'altra met\u00e0 del cielo \u00e8 un balletto del XXI secolo di Martha Clarke. Sei solisti ed il corpo di ballo danzano sulle note di alcune tra le pi\u00f9 famose canzoni di Vasco Rossi dedicate alle donne, tutte orchestrate per l'occasione da Celso Valli e registrate nell'omonimo album \"L'altra met\u00e0 del cielo\".\nLa prima rappresentazione, prevista per il 31 marzo 2012, non ha avuto luogo a causa di uno sciopero indetto dalla Segreteria Territoriale e RSA SLC - CGIL. La prima occasione per vedere questa \"nuova produzione del Teatro alla Scala\" \u00e8 stata dunque la prima delle sette repliche, il 3 aprile 2012.\nLa seconda produzione \u00e8 stata la prima di sette repliche il 6 settembre 2013.\nSoggetto.\nVasco Rossi, cui \u00e8 stata affidata la drammaturgia del balletto, ha scelto tredici canzoni per rappresentare tre diverse figure femminili in quattro momenti della loro vita:\nLe tre donne (Albachiara, Susanna e Silvia) attraverso le quattro trasformazioni assumono nomi diversi che ne determineranno carattere e destino.\nLa sognatrice \"Albachiara\" diventa \"Anima fragile\" di fronte al falso amore dell'infedele Claudio, quindi \"Incredibile romantica\" (l'unico brano danzato \"en pointe\") ed infine \"Jenny\", donna tradita dai suoi sogni e dalle sue illusioni, arrivando alla follia e ritirandosi nel silenzio e nel sonno.\nLa giovane Silvia, indipendente e combattiva in \"Brava\" e \"Brava Giulia\", si realizza in ultimo come donna e madre in \"Laura\".\nSusanna, sfacciata e innamorata in \"Gabri\", viene \"Delusa\" dall'amore di Mario, un produttore televisivo, ma anche da se stessa, non riuscendo a superare un provino per entrare nel corpo di ballo di un programma TV. La sua vicenda si conclude con \"Sally\", una donna consapevole e sola, orgogliosa e delusa ma sempre indomita.\nQuesto \"viaggio nell'universo femminile\", si conclude con la canzone \"Un senso\" che vede in scena le tre donne e tutto il corpo di ballo.\nCoreografia.\nMartha Clarke ha inoltre dichiarato di usare i danzatori come attori \"perch\u00e9 via via sono sempre pi\u00f9 attratta dagli aspetti teatrali della danza: primo focus \u00e8 raccontare la storia, trovare il cuore e la sensibilit\u00e0 del personaggio e lavorare per immagini, e verso una semplicit\u00e0 che spesso \u00e8 pi\u00f9 potente ed eloquente\".\nInterpreti originali.\nInterpreti al Teatro alla Scala, stagione 2011-2012, primo cast (31 marzo, 3, 4, 5 aprile):\nSecondo Cast (6, 7, 11, 13 aprile):\nScene di Robert Israel. Costumi di Nan\u00e0 Cecchi. Luci di Christopher Akerlind e Marco Filibeck. Video (ridotti per volont\u00e0 della coreografa) di Stefano Salvati."}
{"id": "3983629", "revid": "686936", "url": "https://it.wikipedia.org/wiki?curid=3983629", "title": "Chad Henne", "text": "Carriera professionistica.\nMiami Dolphins.\n2008.\nHenne fu scelto dai Miami Dolphins nel secondo giro (57\u00ba assoluto) del Draft 2008. Fu il quarto quarterback chiamato, dopo Matt Ryan, Joe Flacco e Brian Brohm. Il suo tackle sinistro a Michigan, Jake Long, fu la prima scelta assoluta del draft ed avrebbe avuto nuovamente al suo fianco Henne a Miami.\nHenne firm\u00f2 un contratto quadriennale del valore di 3,5 milioni di dollari il 26 luglio. Dopo il training camp Henne fu nominato prima riserva del quarterback titolare Chad Pennington. Durante la seconda gara della stagione 2008, Henne fece il suo debutto nella NFL con 9.42 minuti rimanenti nella sconfitta 31\u20133 contro Arizona. Henne trascorse il resto della stagione in panchina giocando solo altre due gare.\n2009.\nDurante la terza partita della stagione 2009, all'inizio del terzo quarto di una gara in trasferta contro San Diego, il linebacker dei Chargers Kevin Burnett estromise Chad Pennington dalla gara con una spalle slogata ed una cuffia dei rotatoti strappata. Henne si alz\u00f2 dalla panchina per sostituire il quarterback infortunato. Egli guid\u00f2 i Dolphins a dieci punti nei venti minuti finali della gara, non lanciando alcun touchdown e venendo intercettato con un ritorno in touchdown da Eric Weddle.\nDopo che tale infortunio tenne Pennington fuori per tutta la stagione, Henne gioc\u00f2 la prima gara da titolare il 4 ottobre 2009, contro i Buffalo Bills in casa. Henne pass\u00f2 con 14 su 22 con un touchdown nella vittoria dei Dolphins 38\u201310 victory, portando la squadra sul record di 1\u20133.\nNella sua seconda gara da titolare, egli guid\u00f2 gli sfavoriti Dolphins alla vittoria sui New York Jets, 31\u201327, nel Monday Night Football. Egli pass\u00f2 con 20 su 26 per 241 yard e 2 touchdown. Questa seconda vittoria di Henne incluse anche un touchdown da 53 yard per Ted Ginn, Jr.\nHenne miglior\u00f2 notevolmente nel corso della stagione, passando per 335 yards contro i New England Patriots nella settimana 13. Nella settimana 15, Henne pass\u00f2 per 349 yard nella sconfitta in trasferta contro i Tennessee Titans. Nella settimana 16, Henne pass\u00f2 per 322 yard nella sconfitta contro gli Houston Texans. Nella settimana 17 contro i Pittsburgh Steelers, Henne aveva gi\u00e0 passato 140 yard con 16 su20 passing, oltre ad un touchdown ed un intercetto, ma sostenne un infortunio ad un occhio che lo costrinse ad abbandonare la gara.\n2010.\nIl 10 novembre 2010, dopo una partenza di 4\u20134 nella stagione2010, Henne perse il posto da titolare in favore di Pennington, il quale aveva guidato Miami alla vittoria della AFC East nel 2008. Il 14 novembre, durante una gara tra Dolphins e Titans, Henne sostitu\u00ec nuovamente Pennington che usc\u00ec a causa di un apparente infortunio alla spalla. Durante il terzo quarto, Henne stesso si infortun\u00f2 al ginocchio, venendo rimpiazzato da Tyler Thigpen. Henne ritorn\u00f2 in azioone nella settimana 12 contro gli Oakland Raiders vincendo 33\u201317. Nella settimana 13, Henne torn\u00f2 ad essere improduttivo. Egli complet\u00f2 solo 16 passaggi su 32 a 3 giocatori nella sconfitta contro i Browns. La settimana successiva pass\u00f2 con 5\u201318 per 53 yard ed 1 touchdown nella vittoria 10\u20136 contro i New York Jets. Nella settimana 16, Henne gioc\u00f2 una buona partita contro i Buffalo Bills passando con 33\u201345 per 176 yard con 1 TD ed 1 intercetto. La sconfitta subita per\u00f2 tolse Miami dalla corsa per i playoff. Nella settimana 16, Henne affront\u00f2 i Detroit Lions giocando bene i primi tre quarti ma calando nel quarto periodo, perdendo e completando in totale 29 passaggi su 44 per 278 yard con 1 TD e 2 intercetti. Henne ebbe due possibilit\u00e0 nel quarto periodo di guidare il drive della vittoria ma fall\u00ec. Nell'ultima gara stagionale contro i Patriots, Henne pass\u00f2 con 6 su 16 per 71 yard ed un intercetto. Durante la gara fu messo in panchina due volte in favore di Tyler Thigpen. Henne termin\u00f2 l'annata con 3301 yard passate, 15 TD e 19 intercetti.\n2011.\nLa stagione 2011 di Henne inizi\u00f2 benissimo, lanciando 416 yard col miglior passer rating in carriera di 93,6. Questi miglioramenti furono oscurati dalle 517 yard passate da Tom Brady, risultando in una sconfitta contro i New England Patriots. Fu la settima gara di tutti i tempi in cui due quarterback lanciarono pi\u00f9 di 400 yard a testa. Domenica 2 ottobre 2011, in una gara contro i San Diego Chargers, Henne si infortun\u00f2 alla spalla sinistra dopo una corsa e non fece ritorno in campo. Henne dovette essere sottoposto ad un intervento chirurgico, venendo posto in lista infortunati per il resto della stagione e venendo sostituito da Matt Moore.\nI Miami Dolphins annunciarono il 21 febbraio 2012 che non avrebbero rifirmato Henne, rendendolo un free agent.\nJacksonville Jaguars.\n2012.\nHenne firm\u00f2 un contratto biennale coi Jacksonville Jaguars il 14 marzo 2012. Nella sconfitta della settimana 9 contro gli Indianapolis Colts, Henne entr\u00f2 nel terzo periodo al posto dell'infortunato Blaine Gabbert lanciando nel limitato tempo a disposizione 121 yard, passando l'unico touchdown segnato dai Jags e subendo un intercetto nell'ultimo drive della gara.\nHenne subentr\u00f2 ancora all'infortunato Gabbert nei primissimi istanti del turno successivo contro Houston. I Jaguars, la squadra col peggior record della lega, per poco non fecero lo sgambetto ai Texans, la squadra col miglior record della NFL. Tra continui ribaltamenti di fronte, Houston la spunt\u00f2 ai supplementari, con Chad che gioc\u00f2 una grandissima gara lanciando un primato in carriera di 4 touchdown senza intercetti e 354 yard passate. A seguito di questa prova, il giocatore fu nominato quarterback titolare per la gara della settimana successiva contro i Tennessee Titans dall'allenatore Mike Mularkey. Due giorni dopo fu annunciato che Gabbert sarebbe rimasto in lista infortunati per tutto il resto della stagione.\nNella prima partita da titolare dopo 13 mesi, Henne rivitalizz\u00f2 l'anemico attacco dei Jaguars interrompendo una striscia di sette sconfitte consecutive grazie a 261 yard passate e 2 touchdown, con un intercetto subito.\nNella settimana 14 l'effetto positivo prodotto dall'inserimento di Henne sembr\u00f2 gi\u00e0 essere svanito coi Jaguars che persero coi New York Jets e Cahd che pass\u00f2 185 yard subendo due intercetti. La domenica successiva Henne fece il suo primo ritorno a Miami da avversario, passando 221 yard coi Jaguars che furono ancora sconfitti.\nNella settimana 16, i Jags misero in seria difficolt\u00e0 i Patriots con Henne che part\u00ec alla grande ma fin\u00ec la gara con tre intercetti, oltre a un touchdown e 348 yard passate. Nell'ultima gara dell'anno, Henne pass\u00f2 298 yard, 2 touchdown e 3 intercetti nella sconfitta coi Titans.\n2013.\nIl 19 agosto 2013, il nuovo allenatore Gus Bradley annunci\u00f2 che Blaine Gabbert sarebbe stato il quarterback titolare per la stagione 2013 dei Jaguars. Nella finale della prima gara della stagione per\u00f2, Gabbert si fer\u00ec a una mano e Henne entr\u00f2 al suo posto, a risultato ampiamente compromesso, completando 3 passaggi su 6 tentativi per 36 yard. A causa di tale infortunio, Henne part\u00ec come titolare nella settimana 2 contro i Raiders al posto dell'indisponibile Gabbert. In quella gara, contro i Raiders, 241 yard e un touchdown passato da Henne non riuscirono ad evitare la sconfitta. Dopo una sconfitta anche nella settimana 3 contro i Seattle Seahawks, Gabbert fu nuovamente nominato titolare per la gara della settimana 4. Questi fin\u00ec per infortunarsi nuovamente nella settimana 5 contro i Rams e Henne subentr\u00f2 nuovamente, passando 89 yard e un touchdown ma non riuscendo a evitare la sconfitta. Partito come titolare nella settimana 6 contro gli imbattuti Denver Broncos, Henne pass\u00f2 303 yard e sub\u00ec 2 intercetti in una gara meno squilibrata di quanto fosse pronosticato alla vigilia. La settimana successiva 318 yard passate non bastarono per avere ragione dei Chargers e i Jaguars rimasero ancora all'asciutto di vittorie.\nLa prima vittoria stagionale giunse nella settimana 10 contro i Tennessee Titans in cui Henne pass\u00f2 180 yard e sub\u00ec 2 intercetti e la seconda due settimane dopo in casa dei Texans in cui pass\u00f2 239 yard. I Jags vinsero anche nella settimana 13 contro i Browns con Henne che termin\u00f2 la gara con 195 yard passate, 2 touchdown e un intercetto. Il sorprendente cambio di rotta del club continu\u00f2 anche nella settimana successiva in cui Jacksonville vinse la quarta gara stagionale, ancora alle spese di Houston. Henne termin\u00f2 con 117 yard passate e due touchdown.\n2014.\nIl 7 marzo 2014, Henne firm\u00f2 un rinnovo contrattuale coi Jaguars della durata di due anni del valore di 15 milioni di dollari, 4,5 milioni dei quali garantiti. Nel Draft 2014, la franchigia scelse come terzo assoluto il quarterback Blake Bortles ma, desiderando inserirlo gradualmente nelle rotazione della squadra, confermarono Henne titolare per la prima settimana della stagione regolare. L\u00ec la sua squadra fece tremare gli Eagles portandosi in rapidamente in vantaggio per 17-0, con Henne che pass\u00f2 due touchdown al rookie non scelto nel Draft Allen Hurns. I Jaguars per\u00f2 non segnarono pi\u00f9 e nel secondo tempo collassarono perdendo 34-17. Dopo una pesante sconfitta coi Redskins, nella settimana 3 i Jaguars si trovarono in svantaggio per 30-0 Colts alla fine del primo tempo, con un inefficace Henne che fu sostituito da Bortles, il quale a fine partita fu nominato nuovo titolare di Jacksonville.\nKansas City Chiefs.\nNel 2018 Henne firm\u00f2 con i Kansas City Chiefs. L'anno successivo vinse il Super Bowl LIV come terzo quarterback nelle gerarchie della squadra dietro a Patrick Mahomes e Matt Moore, senza mai scendere in campo.\nNell'ultimo turno della stagione 2020, con i Chiefs gi\u00e0 sicuri del miglior record della NFL, Henne disput\u00f2 la prima gara come titolare dal 2014 passando 218 yard e 2 touchdown nella sconfitta contro i Los Angeles Chargers. Nel divisional round dei playoff subentr\u00f2 nel secondo tempo all'infortunato Mahomes portando la squadra a impedire il tentativo di rimonta dei Cleveland Browns con un paio di giocate chiave e andando a vincere per 22-17. La sua partita termin\u00f2 con 66 yard passate e un intercetto subito."}
{"id": "3983632", "revid": "6923", "url": "https://it.wikipedia.org/wiki?curid=3983632", "title": "AAU Mr. America", "text": "AAU Mr. America era una competizione di culturismo istituita dalla Amateur Athletic Union (AAU). \u00c8 stata organizzata per la prima volta il 4 luglio 1939 ed il suo vincitore veniva eletto \"America's Best Built Man\". Nel 1940 il concorso ha cambiato il proprio nome in quello che ha poi mantenuto nelle edizioni successive (AAU Mr. America).\nA met\u00e0 degli anni quaranta, Joe e Ben Weider fondarono la IFBB come alternativa alla AAU. Organizzarono quindi una competizione concorrente, la IFBB Mr. America, nel 1949 e poi dal 1959 al 1977. Il concorso della AAU divenne discontinuo dal 1999 in poi.\nNel 2004 la World Bodybuilding &amp; Fitness Association (WBFA) ha annunciato di aver acquisito i diritti del marchio \"Mr. America\", e di avere intenzione di organizzare nuove edizioni del concorso."}
{"id": "3983635", "revid": "738547", "url": "https://it.wikipedia.org/wiki?curid=3983635", "title": "Schloss Mailberg", "text": ""}
{"id": "3983636", "revid": "106947370", "url": "https://it.wikipedia.org/wiki?curid=3983636", "title": "IFBB Mr. America", "text": "IFBB Mr. America era un concorso di culturismo organizzato dalla International Federation of BodyBuilders (IFBB). Si \u00e8 tenuto per la prima volta nel 1949 in diretta competizione con il concorso AAU Mr. America. Dopo un evento tenuto nel 1949, il concorso ritorn\u00f2 regolarmente dal 1959 in poi.\nIl concorso divenne un appuntamento annuale sino al 1977 quando pass\u00f2 in mano alla National Physique Committee (NPC) e fu ribattezzato NPC National Bodybuilding Championships."}
{"id": "3983640", "revid": "738547", "url": "https://it.wikipedia.org/wiki?curid=3983640", "title": "Commenda di Mailberg", "text": ""}
{"id": "3983641", "revid": "288300", "url": "https://it.wikipedia.org/wiki?curid=3983641", "title": "MO Constantine", "text": ""}
{"id": "3983642", "revid": "1100311", "url": "https://it.wikipedia.org/wiki?curid=3983642", "title": "Juan Fuentes", "text": "Carriera.\nClub.\nInizia la sua carriera da calciatore nel 2006, quando viene acquistato dal C\u00f3rdoba per militare nelle varie divisioni giovanili del club di Cordova. Il 10 ottobre 2009 arriva il suo debutto in prima squadra, in occasione del match di campionato con il Real Murcia. Ottiene la sua prima ammonizione in carriera, da calciatore professionista, il 20 marzo 2010 durante la partita di campionato con il Gimn\u00e0stic. Il 29 ottobre 2011 durante il match di campionato con l'H\u00e9rcules rimedia il suo primo cartellino rosso in carriera, a causa di una doppia ammonizione ricevuta durante il match."}
{"id": "3983645", "revid": "775504", "url": "https://it.wikipedia.org/wiki?curid=3983645", "title": "Kae-in-ui chwihyang", "text": "Kae-in-ui chwihyang (hang\u016dl: \uac1c\uc778\uc758 \ucde8\ud5a5, lett. \"Le preferenze di Kae-in\"; titolo internazionale Personal Taste, conosciuto anche come \"Personal Preference\") \u00e8 un serial televisivo sudcoreano trasmesso su MBC dal 31 marzo al 20 maggio 2010. \u00c8 tratto dal romanzo omonimo del 2007 di Lee Sae-in.\nTrama.\nJeon Jin-ho, un architetto alle prime armi ma gi\u00e0 pieno d'iniziativa e idee brillanti, viene sempre battuto alle gare d'appalto da un suo rivale coetaneo, Han Chang-ryul, figlio d'un uomo d'affari che utilizza spesso mezzi sleali per favorire il figlio. Nel tentativo di risollevare il suo piccolo studio, Jin-ho \u00e8 determinato a vincere l'appalto per il centro d'arte Dam e decide di trovare pi\u00f9 informazioni possibili sull'edificio preferito dal direttore, una villa che non \u00e8 mai stata aperta al pubblico. La villa \u00e8 abitata dalla giovane figlia del maestro architetto che l'ha progettata, Park Kae-in, una designer di mobili che non si fida pi\u00f9 degli uomini da quando ha scoperto che il fidanzato Han Chang-ryul l'ha lasciata per sposarsi con l'amica Kim In-hee, con la quale aveva da anni una relazione. Per riuscire a impossessarsi delle informazioni che \u00e8 sicuro la casa nasconda, Jin-ho si finge omosessuale e riesce a farsi accettare come coinquilino in affitto da Kae-in. La convivenza si rivela alquanto complicata: lei \u00e8 un'autentica frana in tutte le cose di casa, mentre lui \u00e8 un pignolo che ama l'ordine e la pulizia. Jin-ho tenta subito di sfruttare l'ingenuit\u00e0 di Kae-in per ottenere le informazioni che vuole, ma finisce con l'innamorarsi di lei: deve quindi decidere se continuare a fingere, come gli chiede anche il suo collega di lavoro e complice, oppure mettere fine alla farsa e rivelare a Kae-in quali sono i veri sentimenti che prova nei suoi confronti."}
{"id": "3983646", "revid": "1223843", "url": "https://it.wikipedia.org/wiki?curid=3983646", "title": "L'assedio di Calais", "text": "L'assedio di Calais \u00e8 un \"melodramma\", o opera lirica, in tre atti di Gaetano Donizetti. Il libretto, in lingua italiana, \u00e8 di Salvatore Cammarano tratto da un lavoro di Luigi Marchionni e da un balletto di Luigi Henry del 1827, entrambi basati su \"Le si\u00e8ge de Calais\" (1765) di Pierre Du Belloy. L'avvenimento storico narrato \u00e8 l'assedio di Calais del 1346, all'inizio di quella che in seguito sarebbe stata chiamata guerra dei cent'anni. La prima ebbe luogo il 19 novembre 1836 al Teatro San Carlo di Napoli.\nTrama.\nCalais \u00e8 sotto l'assedio dell'armata inglese comandata da Edoardo III. Sei nobili di Calais, compreso il sindaco, decidono di immolare le loro vite in cambio della pace. La regina inglese, commossa dal loro valore, persuade il re a porre fine all'assedio evitando ulteriori spargimenti di sangue."}
{"id": "3983648", "revid": "1310927", "url": "https://it.wikipedia.org/wiki?curid=3983648", "title": "Jos\u00e9 Manuel Fern\u00e1ndez Reyes", "text": "Carriera.\nClub.\nEsordio e debutto con il C\u00f3rdoba.\nInizia la sua carriera da calciatore nel 2006, quando viene acquistato dal C\u00f3rdoba per militare nelle varie divisioni giovanili del club di Cordova. Il 11 dicembre 2010 arriva il suo debutto in prima squadra, in occasione del match di campionato con il Betis. Il 5 gennaio 2011, durante il match di Coppa del Re con il Deportivo La Coru\u00f1a, subisce la prima ammonizione in carriera da calciatore professionista."}
{"id": "3983653", "revid": "767487", "url": "https://it.wikipedia.org/wiki?curid=3983653", "title": "Rosarita Tawil", "text": " Si \u00e8 classificata davanti a Stephanie Salem e Michella Haddad, rispettivamente seconda e terza classificata. Al momento dell'elezione, la Tawil era una studentessa presso l'American University of Beirut (AUB).\nRosarita Tawil ha quindi rappresentato il Libano a Miss Mondo 2008, che si \u00e8 tenuto a Johannesburg in Sudafrica. Si \u00e8 classificata fra le finaliste dell'evento speciale Miss World Beach Beauty tenuto presso il Beverly Hills Hotel di Durban, ed era fra le trentadue semifinaliste nell'evento speciale Miss World Top Model. Rosarita Tawil avrebbe dovuto rappresentare il Libano anche in occasione di Miss Universo 2009 nelle Bahamas, ma il suo posto \u00e8 stato preso da Martine Andraos.\nDopo le esperienze nei concorsi di bellezza, la Tawil \u00e8 diventata una modella professionista, ed ha lavorato per importanti stilisti come Fadi Nahle, ed \u00e8 inoltre comparsa in varie riviste del settore come \"Sayidati Magazine\"."}
{"id": "3983660", "revid": "287204", "url": "https://it.wikipedia.org/wiki?curid=3983660", "title": "Liotironina", "text": "La liotironina \u00e8 un farmaco utilizzato come ormone tiroideo nel trattamento dell'ipotiroidismo e del coma mixedematoso.\nMeccanismo d'azione.\n\u00c8 il pi\u00f9 potente degli ormoni tiroidei attualmente in uso e agisce incrementando il metabolismo basale, interessando il metabolismo proteico e aumentando la sensibilit\u00e0 del corpo alle catecolamine.\nFarmacocinetica.\nRispetto alla levotiroxina, ha un effetto pi\u00f9 rapido e un'emivita pi\u00f9 breve.\nEffetti avversi.\nL'utilizzo di liotironina pu\u00f2 determinare manifestazioni cliniche di ipertiroidismo, quali perdita di peso corporeo, tremori, cefalea, nausea, nervosismo, irritabilit\u00e0, insonnia, aumento dell'appetito."}
{"id": "3983662", "revid": "731511", "url": "https://it.wikipedia.org/wiki?curid=3983662", "title": "Lucy Evangelista", "text": "la modella ha studiato presso la Ballymena Academy ed ha vinto il concorso Miss Irlanda del nord 2005, piazzandosi successivamente nella top ten di Miss Mondo. \u00c8 la prima occasione in cui una concorrente dell'Irlanda del Nord \u00e8 giunta sino alle finali del concorso. La Evangelista ha inoltre rappresentato la propria nazione a Miss Universo Regno Unito 2005, dove si \u00e8 classificata al terzo posto."}
{"id": "3983663", "revid": "339392", "url": "https://it.wikipedia.org/wiki?curid=3983663", "title": "Antica Fornacetta", "text": ""}
{"id": "3983667", "revid": "89688", "url": "https://it.wikipedia.org/wiki?curid=3983667", "title": "Ma come ti vesti", "text": ""}
{"id": "3983668", "revid": "438678", "url": "https://it.wikipedia.org/wiki?curid=3983668", "title": "Karen Wynn", "text": "Biografia.\nProfessoressa canadese di Psicologia e Scienze Cognitive all'Universit\u00e0 di Yale, \u00e8 cresciuta nelle praterie canadesi di Regina, Saskatchewan. La sua ricerca esplora le capacit\u00e0 cognitive di neonati e dei bambini piccoli.\nIstruzione e lavoro.\nWynn si laurea in Psicologia presso la McGill University nel 1985, e consegue il Dottorato di Ricerca in Scienze Cognitive presso il Massachusetts Institute of Technology nel 1990. Entra a far parte del Dipartimento di Psicologia della Universit\u00e0 di Yale nel 1999.\nRicerca.\nKaren Wynn \u00e8 nota per il suo lavoro assolutamente pionieristico sulla cognizione numerica nei bambini e nei neonati. Alcune delle sue ricerche pi\u00f9 influenti su questo argomento, pubblicate sulla rivista scientifica \"Nature\" nel 1992, hanno dimostrato che i neonati di 5 mesi sono in grado di effettuare semplici addizioni e sottrazioni e operazioni su piccole serie di oggetti fisici. Si tratta di una scoperta entusiasmante che ha, tuttavia, lasciato stupiti e scettici molti studiosi, molti dei quali hanno messo in atto ulteriori esperimenti per verificare l'attendibilit\u00e0 delle sue ipotesi. I risultati di questi esperimenti sono stati quindi replicati da ricercatori sia negli Stati Uniti sia in Europa sui neonati e su alcune specie animali.\nWynn ha suggerito che gli esseri umani, insieme a molte altre specie animali, sono intrinsecamente dotati di moduli cognitivi per la rilevazione e il ragionamento sui numeri.\nWynn ha anche verificato che bambini piccolissimi di appena 5 mesi sono in grado di avere delle aspettative numeriche. Esperimenti classici sono quelli del teatrino delle marionette, in cui bambini di 6 mesi, abituati a vedere una marionetta fare due salti, quando questa ne compiva tre, raddoppiavano la propria soglia di interesse.\nMolti degli esperimenti condotti hanno poi puntato l'attenzione sulle capacit\u00e0 dei neonati (5-6 mesi) di compiere operazioni di tipo additivo e sottrattivo. Nell'esperimento sull'addizione, vedevano un pupazzo di Topolino che veniva poi nascosto da uno schermo. Appariva quindi una mano, che teneva un secondo pupazzo e lo collocava dietro lo schermo. Questo poi scendeva rivelando la presenza di due pupazzi, ossia ci\u00f2 che i bambini avrebbero dovuto aspettarsi se avessero avuto aspettative aritmetiche, o di un pupazzo solo, il che sarebbe andato contro le loro aspettative. Che cosa facevano i bambini? Guardavano forse pi\u00f9 a lungo il singolo pupazzo? Proprio cos\u00ec.\nSi potrebbe obiettare che un pupazzo \u00e8 pi\u00f9 interessante di due e che questo potrebbe essere il motivo per cui lo guardavano pi\u00f9 a lungo.\nLa Wynn, tuttavia, aveva gi\u00e0 condotto degli esperimenti preliminari, dai quali era emerso che non c'era alcuna differenza tra il tempo di osservazione di un pupazzo rispetto a quello di due. Inoltre aveva condotto un esperimento di sottrazione, in cui i bambini guardavano un teatrino con due pupazzi, lo schermo saliva, ma una mano scivolava dietro e la si vedeva mentre sottraeva un pupazzo. Lo schermo scendeva e appariva un solo pupazzo (il che era in linea con un'aspettativa di sottrazione), o ne apparivano due (il che non lo era). \nI bambini guardavano pi\u00f9 a lungo in questo secondo caso, il che suggerisce che si aspettavano, togliendo un pupazzo dai due che c'erano, di vederne rimanere uno solo. Perci\u00f2, se il bambino ha aspettative aritmetiche, dopo aver visto l'avverarsi della sottrazione dovrebbe guardare pi\u00f9 a lungo la disposizione di partenza rimasta immutata. Ed \u00e8 proprio ci\u00f2 che accadeva. Allo stesso modo la presentazione di due pupazzi \u00e8 prevedibile nell'esperimento dell'addizione, ma non in quello della sottrazione e anche in questo caso ci fu un tempo di osservazione maggiore nei confronti della stessa presentazione quando essa faceva seguito a un processo aritmetico che la rendeva inaspettata.\nRiconoscimenti.\nWynn ha ricevuto riconoscimenti dall'Accademia Nazionale delle Scienze nel 2001, data \"per la sua ricerca pionieristica sulle fondamenta del pensiero matematico nei neonati e nei bambini piccoli\". L'American Psychological Association le ha poi assegnato il premio alla carriera per il contributo alla Psicologia nel 2000, dato \"per il suo programma di ricerca eccellente sulle fondamenta ontogenetiche della conoscenza matematica. La sua ricerca ha avanzato la comprensione delle rappresentazioni prelinguistiche del numero e il suo lavoro sulle rappresentazioni infantili ha migliorato la comprensione dei concetti che bambini usano per enumerare \".\nCollegamenti esterni.\nPsicologia evoluzionista"}
{"id": "3983669", "revid": "767487", "url": "https://it.wikipedia.org/wiki?curid=3983669", "title": "Unione Democratica degli Ungheresi di Voivodina", "text": "L'Unione Democratica degli Ungheresi di Voivodina (ungherese:\"Vajdas\u00e1gi Magyarok demokratikus k\u00f6z\u00f6ss\u00e9ge\" - serbo:\"\u0414\u0435\u043c\u043e\u043a\u0440\u0430\u0442\u0441\u043a\u0430 \u0437\u0430\u0458\u0435\u0434\u043d\u0438\u0446\u0430 \u0432\u043e\u0458\u0432\u043e\u0452\u0430\u043d\u0441\u043a\u0438\u0445 \u041c\u0430\u0452\u0430\u0440\u0430\") \u00e8 un partito politico presente in Serbia, rappresentante della minoranza ungherese della Voivodina. \n\u00c8 stata fondata nel 1999 da Andr\u00e1s \u00c1goston. \u00c8 attualmente presieduto da \u00c1ron Csonka."}
{"id": "3983671", "revid": "89688", "url": "https://it.wikipedia.org/wiki?curid=3983671", "title": "Ma come ti vesti?", "text": ""}
{"id": "3983672", "revid": "89688", "url": "https://it.wikipedia.org/wiki?curid=3983672", "title": "Ma come ti vesti!", "text": ""}
{"id": "3983674", "revid": "287204", "url": "https://it.wikipedia.org/wiki?curid=3983674", "title": "Miarra", "text": ""}
{"id": "3983683", "revid": "1543377", "url": "https://it.wikipedia.org/wiki?curid=3983683", "title": "Sheffield Rules", "text": "Le Sheffield Rules furono delle regole del calcio praticate dal 1857 al 1877, ideate da Nathaniel Creswick e William Prest per la neonata squadra Sheffield Football Club. Furono successivamente adottate come ufficiali dalla Sheffield Football Association al momento della sua creazione, nel 1867, diffondendosi poi a nord di Sheffield e nelle Midlands tra gli anni 1860 e gli anni 1870.\nSei anni dopo la creazione delle \"Sheffield Rules\" furono create le regole della Football Association. Queste furono influenzate dalle regole di Sheffield, ma diverse controversie fecero s\u00ec che le norme di Sheffield continuarono ad essere in vigore. Molte partite furono giocate con regolamenti differenti; ci\u00f2 nel 1877 port\u00f2 ad un accordo sul regolamento dello sport, gestito dalla Football Association.\nLe regole di Sheffield ebbero grande influenza sulle regole del calcio moderno: introdussero infatti il calcio di punizione per fallo, il calcio d'angolo e la rimessa laterale. L'abolizione del fair catch port\u00f2 la squadra di Sheffield ad essere la prima a colpire la palla con la testa. Gli incontri giocati secondo tali regole portarono inoltre allo sviluppo del ruolo del portiere e delle posizioni degli attaccanti.\nAvvenimenti.\nAntefatti.\nIl pi\u00f9 antico incontro di calcio si tenne nel 1794, anno in cui fu giocata una partita di calcio medievale tra Sheffield e Norton (al tempo un villaggio del Derbyshire), che ebbe luogo presso Bents Green. La partita dur\u00f2 tre giorni, durata non insolita per le partite di quel tempo. Nonostante ci furono diversi feriti, nessuno mor\u00ec in quella partita. La citt\u00e0 era sede di diverse societ\u00e0 sportive, e la popolarit\u00e0 del cricket indusse il presidente dello \"Sheffield Cricket Club\" a costruire lo stadio Bramall Lane.\nNegli anni 1850 ci furono diverse versioni dello sport, praticato nelle scuole pubbliche e nelle squadre di tutta l'Inghilterra. Ogni scuola giocava secondo il proprio codice di condotta; nonostante questo fu effettuato un tentativo da parte dell'Universit\u00e0 di Cambridge di unificarli. Le regole erano generalmente incomprensibili al di fuori delle scuole. Nelle universit\u00e0 il calcio tendeva ad essere non organizzato e spesso senza alcun codice di condotta, ed era per questo noto come \"mob football\"; tale disciplina continu\u00f2 a essere pratica, in misura minore, fino agli anni 1860.\nDurante i mesi invernali del 1855 i giocatori dello \"Sheffield Cricket Club\" organizzarono delle partite di calcio informali, al fine di mantenere la forma fisica fino all'inizio della nuova stagione. Due giocatori della squadra di cricket erano Nathaniel Creswick (1826-1917) e William Prest (1832-1885), futuri fondatori dello Sheffield Football Club e delle \"Sheffield Rules\"; entrambi provenivano dallo Yorkshire. Creswick proveniva da una famiglia di Sheffield produttrice di lastre d'argento da secoli. Dopo aver frequentato la \"Sheffield Collegiate School\" divenne un avvocato. La famiglia di Prest invece si era trasferita da York durante la sua infanzia. Suo padre compr\u00f2 un'enoteca, di cui William successivamente divent\u00f2 padrone. Entrambi erano appassionati di sport. Creswick pratic\u00f2 molti sport, inclusi cricket e la corsa; Prest gioc\u00f2 per la All England XI e capitan\u00f2 per svariate occasioni lo Yorkshire. La riunione inaugurale dello Sheffield Football Club ebbe luogo il 24 ottobre 1857 a Parkfield House, nel quartiere di Highfield. La sede originale sarebbe diventata una serra sulla East Bank Road, il campo adiacente fu utilizzato come primo terreno di gioco.\nConcezione.\nLe regole erano in vigore fin dalla fondazione della squadra. Anche se alcune regole del 1858 erano in vigore nelle scuole pubbliche, esse si mostrarono comunque poco diffuse ed efficaci. Questo vasto numero di regole, spesso dissimili, costitu\u00ec un ostacolo alla diffusione del calcio. Nella scuola di Charterhouse Square, il campo era stretto, con quattro porte in cui era possibile segnare; nell'Eton College per segnare un punto bisognava far entrare il pallone in un foro della siepe. Nello Hampsire, uno stretto budello terminava il campo, dove un ragazzo con le gambe divaricate delimitava la linea di porta. Con le regole si incominci\u00f2 per la prima volta a penalizzare un fallo con un calcio di punizione, a introdurre la rimessa laterale e ad eliminare la regola del fuorigioco. Ebbero anche la particolare caratteristica di impedire di segnare un gol direttamente da calcio di punizione o dalla rimessa laterale.\nLa prima stesura delle regole fu effettuata nella prima assemblea generale il 21 ottobre 1858. Il progetto originale fu modificato nel corso della stessa riunione, e si ottenne cos\u00ec il primo insieme di regole. Nel corso della storia furono effettuate diverse importanti modifiche. Il progetto originale impediva di gestire la palla con la mano, tranne nel caso di fair catch, e l\"hacking\", ovvero il colpo sugli stinchi, lo sgambetto e la trattenuta. Nonostante tali norme diventassero via via flessibili, le prime regole si orientarono verso un maggior utilizzo dei calci piazzati rispetto alla gestione del pallone. La stagione avrebbe avuto inizio il 1\u00ba novembre e fine il Sabato Santo. Inoltre, fu imposto che eventuali dispute sul campo fossero risolte dai membri della commissione presenti \u2014 il primo riferimento ad una posizione occupata dall'arbitro.\nPrimi anni.\nInizialmente le norme furono applicate solo tra i giocatori dello Sheffield. Le partite venivano giocate tra giocatori con cognome nella prima met\u00e0 dell'alfabeto contro giocatori con cognome nella seconda met\u00e0; con tale metodo, scoprirono che i giocatori pi\u00f9 talentuosi si trovavano nella prima met\u00e0. Nel dicembre del 1858 svolsero la loro prima partita contro una squadra locale, il 58\u00ba Reggimento dell'Esercito. Nel 1859 fu stampato il primo libro delle regole. Nonostante questo, le regole non furono del tutto stabilite, e si sperimentarono varie modifiche durante la stagione.\nDue grandi eventi accaddero nel 1860. Il 31 gennaio si tenne una riunione in cui si decise di abolire e sostituire il punto 8 con \"Trattenere la palla (tranne in caso di calcio di punizione) o urtarla o spingerla \u00e8 assolutamente proibito\". Il 26 dicembre dello stesso anno si gioc\u00f2 la prima partita di calcio al mondo registrata ufficialmente; lo Sheffield sfidava il neonato Hallam Football Club. La partita fu giocata nello stadio dell'Hallam, il Sandygate Road. Sheffield vinse l'incontro per 2-0.\nNel 1861 fu integrato il rouge nelle regole. L'idea fu presa dall'Eton College. Quando la societ\u00e0 pubblic\u00f2 il secondo libro di regole, esse aumentarono a 17; anche se il calcio di quel tempo era ancora violento. Una partita del 29 dicembre tra Sheffield e Hallam divenne nota come Battaglia di Bramall Lane, infatti si verific\u00f2 un incidente durante la partita. Secondo i giocatori dello Sheffield, Waterfall sferr\u00f2 diversi pugni a Creswick. L'Hallam contest\u00f2 il fatto, dichiarando che il comportamento di Waterfall fosse la reazione a un pugno ricevuto in precedenza. Il risultato furono dei disordini generali, che coinvolsero anche gli spettatori.\nSheffield e Londra.\nLa Football Association fu fondata in una taverna a Great Queen Streat, a Londra, il 26 ottobre 1863. Lo Sheffield invi\u00f2 quattro rappresentanti della societ\u00e0 in qualit\u00e0 di osservatori. Il club ader\u00ec alla nuova organizzazione un mese dopo la creazione, tramite una lettera inviata da William Chesterman, che vi alleg\u00f2 anche una copia delle regole di Sheffield, esprimendo allo stesso tempo la sua opposizione al fatto di poter correre con la palla in mano, e all'hacking, descrivendo tali atti come \u00abdirettamente opposti al calcio\u00bb. La lettera fu letta il 1\u00ba dicembre, in una riunione dell'organizzazione. In quella riunione, si decise di abolire tali norme e di sostituirle con: \u00abNessun giocatore pu\u00f2 correre con la palla in mano. Non \u00e8 concessa n\u00e9 la carica n\u00e9 lo sgambetto e nessun giocatore pu\u00f2 fare uso delle mani per trattenere o spingere l'avversario\u00bb. I sostenitori della necessit\u00e0 dell'uso delle mani diedero vita ad un nuovo sport, chiamato \"rugby\".\nLa regola del fuorigioco venne inserita nelle norme nel 1863. La FA, dopo la sua creazione, rimase dormiente, ma nel 1866 lo Sheffield sugger\u00ec di organizzare una partita tra la squadra e l'organizzazione. L'invito fu frainteso dall'organizzazione, e infatti la partita si disput\u00f2 secondo le regole della FA. L'incontro, disputato il 31 marzo dello stesso anno, fu il primo a limitare la durata della partita, che infatti si gioc\u00f2 in 90 minuti. La FA, nel novembre dello stesso anno, sugger\u00ec di giocare un'altra partita, che per\u00f2 non si disput\u00f2, in quanto le due parti non si accordarono riguardo alle regole da usare. Intanto, fu abolita la fair catch nelle \"Sheffield Rules\".\nNel 1867 le regole di Sheffield erano le pi\u00f9 usate in Inghilterra, mentre le regole delle FA non raggiunsero il predominio nazionale. In una riunione si scopr\u00ec che soltanto tre compagini (No Names Club, Crystal Palace e Barnes) utilizzavano le regole della FA, organizzazione ormai composta da sole 10 squadre. Nella stessa riunione un delegato inviato da Sheffield sugger\u00ec tre proposte per il regolamento: l'adozione del rouge, l'introduzione del fuorigioco e un calcio di punizione per il tocco con la mano del pallone; di queste mozioni, nessuna fu poi approvata. Pi\u00f9 tardi, nello stesso anno, fu abolita la gestione del pallone con le mani.\nNascita della concorrenza.\nNel 1867 nacque la prima competizione calcistica, la Youdan Cup, giocata secondo le regole di Sheffield. Il torneo coinvolse dodici squadre locali e si svolse tra febbraio e marzo. La finale, svoltasi il 5 marzo al Brammal Lane, con un seguito di 3.000 spettatori, vide la vittoria dell'Hallam per 2-1. In seguito venne fondata la Sheffield Football Association. Un anno dopo fu disputato un secondo torneo, la Cromwell Cup. Tra le quattro squadre partecipanti, emerse vittorioso lo Sheffield Wednesday. La finale fu un pareggio a reti bianche, e furono introdotti per la prima volta i tempi supplementari. Questo rimase l'ultimo torneo giocato a Sheffield per 9 anni, fino alla formazione della Sheffield Football Association Challenge Cup nel 1876.\nIl rouge fu abbandonato nel 1868 e sostituito dal gol e dal calcio d'angolo. Due anni dopo, sedici squadre appartenenti alla Sheffield Football Association furono ammesse alla FA, ma fu loro permesso di continuare a giocare secondo le \"Sheffield Rules\" contro le squadre FA.\nTra il 1871 e il 1876 furono giocate un totale di 16 partite tra la FA e la Sheffield Football Association. Oltre a giocare sia con le regole di Sheffield che con quelle della FA, si tennero anche altri incontri al Brammal Lane, utilizzando un regolamento ibrido, che comprendeva parte delle regole di entrambe le federazioni. Con le partite giocate tra le due associazioni le regole divennero sempre pi\u00f9 simili; infatti, alcune regole di Sheffield vennero inserite nelle norme delle FA, come ad esempio il calcio d'angolo, introdotto il 17 febbraio 1872 su iniziativa della Sheffield Football Association.\nAbbandono delle regole.\nLa FA Cup fu inaugurata nel 1871, ma i club appartenenti alla Sheffield Football Association declinarono l'invito, poich\u00e9 la competizione era giocata secondo le regole della FA. La prima compagine ad entrare nella competizione fu lo Sheffield, che raggiunse i quarti di finale prima di essere eliminato dal Clapham Rovers. Nel 1876, la Sheffield FA istitu\u00ec la propria coppa, la \"Sheffield and Hallamshire Senior Cup\". La coppa era aperta ad ogni membro dell'associazione di Sheffield, che contava sempre pi\u00f9 squadre al di fuori dell'area locale. La prima finale, disputata tra Heleey e Sheffield Wednesday, attrasse 8.000 spettatori, il doppio della finale della FA Cup dello stesso anno.\nNel 1877, la rivista \"The Field\" pubblic\u00f2 un articolo nel quale si derideva il fatto di avere due diversi tipi di regole in un unico sport. Cos\u00ec, in una situazione insostenibile, si decise di unire le regole in un unico insieme. Intanto, la FA guadagnava una posizione dominante nel calcio grazie alla FA Cup.\nNegli anni 1880 l'influenza della Sheffield Football Association incominci\u00f2 a scemare. Oltre a dei problemi interni, emerse una nuova associazione rivale, la Hallamshire Football Association, guidata Charles Clegg; e si combatt\u00e9 inoltre una battaglia, persa, contro il calcio professionistico nel Regno Unito. Nella met\u00e0 del decennio molti club appartenenti alla Sheffield FA, tra cui Sheffield e Hallam, si trovarono in difficolt\u00e0 finanziarie.\nLe quattro associazioni nazionali del Regno Unito si riunirono nel 1882, al fine di creare un insieme comune di regole. Crearono l'International Football Association Board (IFAB), che svolse la sua prima riunione nel 1886. Il ruolo dell'IFAB fu ulteriormente confermato quando la FIFA adott\u00f2 le loro regole come ufficiali.\nInnovazioni.\nIl colpo di testa, le rimesse laterali, i calci d'angolo e di punizione per fallo furono concepiti dalle Sheffield Rules. Una regola in particolare impediva di segnare una rete direttamente da calcio di punizione o rimessa laterale; questa norma fu presente in ogni versione, e fu successivamente adottata dalla FA. Fu sviluppato, inoltre, il gioco aereo; bench\u00e9 ai giocatori londinesi paresse risibile questo tipo di gioco, in futuro diventer\u00e0 una caratteristica importante del calcio inglese. Questo evento fu collegato alla soppressione della fair catch, che imped\u00ec qualsiasi uso delle mani ai giocatori.\nUna seconda versione delle regole, stilata nel 1862, introdusse i tempi supplementari, nel corso dei quali le squadre si scambiavano la porta di gioco per ogni rete messa a segno, per poi ridursi nel 1876 ad un solo cambio di porta alla fine del primo tempo supplementare.\nLe prime partite non utilizzarono un arbitro in campo, ma nel caso di dispute tra i giocatori esse venivano risolte da un membro esterno della commissione. I commissari in campo vennero introdotti nel 1862. Nelle partite vennero utilizzati due commissari, uno per ogni squadra, mentre il commissario fuori dal campo fu introdotto per la Youdan Cup nel 1867 in fase sperimentale, e poi annesso al libro delle regole nel 1871. In seguito il concetto fu introdotto anche nella FA. Cess\u00f2 di esistere nel 1891, allorch\u00e9 i commissari diventarono arbitri mobili nel campo, e i commissari fuori dal campo divennero guardalinee. La bandierina con la quale si effettuano segnalazioni all'arbitro fu proposta da Charles Clegg in una riunione nel 1874, e poi accettata.\nAnche dopo l'abbandono delle regole di Sheffield, la citt\u00e0 continu\u00f2 ad apportare innovazioni. Il 15 ottobre 1878 fu giocato il primo incontro serale, illuminato dai lampioni del Bramall Lane, che ottenne un seguito di 20.000 spettatori.\nIl concetto del calcio di rigore per fallo nel raggio di 1,8 metri dalla porta fu suggerito in una riunione della Sheffield Football Association nel 1879. Sarebbe poi stato aggiunto al libro delle regole nel 1892. Svilupparono poi, nei tardi anni 1870, il \"tiro a girare\", ovvero un tiro cui si imprime una traiettoria curva, pratica ora divenuta molto comune.\nInfluenza.\nMolte delle regole di Sheffield furono adottate, e sono tuttora presenti, nel calcio moderno. Al codice furono apportate dodici modifiche in sette anni, tra il 1863 e il 1870, delle quali otto furono prelevate dalle Sheffield Rules. In questo periodo la Sheffield FA espresse solidariet\u00e0 alla FA, incoraggiandola a continuare l'attivit\u00e0 nonostante un collasso che pareva imminente nel 1867. Nel 1872 la FA adott\u00f2 il calcio d'angolo, e l'anno seguente decise che il portiere potesse toccare la palla con le mani solo nella propria met\u00e0 campo; infine, dopo una riunione delle due associazioni, Londra accett\u00f2 di consentire le rimesse laterali in ogni zona del campo.\nDurante gli anni 1860 Sheffield e Londra erano le culture calcistiche dominanti in Inghilterra. Tuttavia, mentre Londra fu frammentata dalle diverse regole adottate, quelle create dallo Sheffield FC divennero il regolamento principale per le squadre della citt\u00e0. Il Nottingham Forest adott\u00f2 il codice di Sheffield nel 1867, e Birmingham City e Derbyshire diventarono pure affiliati della Sheffield FA una volta adottate le regole. Molte societ\u00e0 del nord e delle Midlands giocavano secondo le regole di Sheffield, mentre quella della FA venivano messe in atto a sud di Birmingham.\nCi sono anche delle prove che testimoniano che le Sheffield Rules influenzarono anche le regole del football australiano, nato un paio di anni pi\u00f9 tardi. In entrambi i regolamenti \u00e8 assente la regola del fuorigioco. Ci sono anche dei punti in comune per quanto riguarda i calci di punizione, i calci d'angolo, rimesse laterali e la \"fair catch\". Henry Creswick (forse consanguineo di Nathaniel Creswick) nacque a Sheffield, ma emigr\u00f2 in Australia con il fratello nel 1840 (la citt\u00e0 di Creswick prende il nome da loro). Si trasfer\u00ec a Melbourne nel 1854 e ivi incominci\u00f2 a giocare a cricket. Milit\u00f2 nel Victoria durante la stagione 1857-58 insieme a tre dei fondatori del Melbourne, tra cui Tom Wills, l'uomo cui si attribuisce la creazione delle regole originali.\nNonostante la scomparsa delle proprie regole, Sheffield \u00e8 rimasta il centro del mondo del calcio fino alla comparsa del professionismo. Le partite disputate tra le due associazioni sono considerate importanti come Scozia-Inghilterra e la finale di FA Cup. Charles Clegg, originario di Sheffield, nel 1890 divenne presidente della FA e la condusse fino alla sua morte nel 1934. \u00c8 diventato il presidente che diresse pi\u00f9 a lungo la FA, guadagnandosi il soprannome \"The Napoleon of Football\" (il Napoleone del calcio).\nModuli di gioco, posizioni e passaggi.\nNelle prime partite, che potevano anche essere giocate con un numero di giocatori inferiore rispetto alla squadra avversaria, il numero dei giocatori vari\u00f2 costantemente; si tendeva spesso ad usarne un numero maggiore rispetto agli sport attuali. La prima partita tra Sheffield e Hallam si gioc\u00f2 16 contro 20. Nel mese di ottobre dell'anno 1863, Sheffield dichiar\u00f2 che avrebbe giocato solamente partite 11 contro 11; nonostante questo continu\u00f2 in varie occasioni a variare il numero dei giocatori, da 11 a 14.\nSecondo Charles William Alcock, Sheffield fu la prima ad adottare uno stile di passaggi simile a quello moderno. Sheffield adott\u00f2 infatti una strategia opposta a quella in voga in quel tempo (il \"kick and rush\", \"calcia e corri\"), cercando l'intesa di squadra tramite passaggi, assist, o giocate personali. Lo Sheffield applic\u00f2 questa tattica di gioco per la prima volta contro il Nottingham. Un resoconto di un'altra partita giocata da Sheffield a novembre, afferma che \u00abNon possiamo registrare il gioco intellettuale con il quale i giocatori di Sheffield si aiutano a vicenda\u00bb. L'intesa dei giocatori di Sheffield viene trovata anche tre anni dopo: \u00abUn'azione molto ordinata e veloce da parte di K. Smith, Denton e J. Knowles \u00e8 stata convertita in un gol per Sheffield da quest'ultimo\u00bb. La tecnica di Sheffield and\u00f2 via via perfezionandosi, trovando nel proprio repertorio passaggi e dribbling che coinvolgevano il pubblico e lo rendevano entusiasta.\nPrima dell'introduzione della traversa, si poteva giocare anche senza un portiere. La prima apparizione di questo ruolo appare nella \"Battaglia di Bramall Lane\" tra Sheffield e Hallam nel 1862.\nLa gara tra Sheffield FA e FA, che ebbe luogo nel dicembre del 1871, fu degna di nota per la prova dello sviluppo di nuove posizioni e moduli di gioco. Si trova la prima menzione della posizione dell'attaccante e di quella delle ali. Durante la met\u00e0 degli anni 1870, la formazione pi\u00f9 usata era composta da un portiere, due difensori e due mediani, e in attacco prevedeva fino cinque centrocampisti e un attaccante.\nFigure chiave.\nNathaniel Creswick e William Prest sono entrambi considerati i fondatori dello Sheffield Football Club e delle regole di gioco a cui hanno aderito. Anche dopo la fondazione della societ\u00e0 continuarono ad avere un ruolo importante, diventando membri della commissione. Fu Creswick, tuttavia, a esercitare maggiore influenza sulle regole (essendo anche Segretario Onorario e Tesoriere).\nCharles Clegg ebbe una forte autorit\u00e0 sia nel calcio inglese che locale. Fu presidente di entrambe le squadre professionistiche della citt\u00e0, avendo anche un ruolo importante nella creazione dello Sheffield United. Fu anche presidente della \"Sheffield and Hallamshire FA\" avendo supervisionato la fusione delle due associazioni di calcio. Pass\u00f2 quindi in ambito nazionale, diventando presidente del consiglio di amministrazione della FA nel 1890, e nel 1923 ne divenne il presidente fino alla morte, avvenuta nel 1937."}
{"id": "3983695", "revid": "1305772", "url": "https://it.wikipedia.org/wiki?curid=3983695", "title": "Bois des \u00celes", "text": "Bois des \u00celes (dal francese: \"Legno delle isole\") \u00e8 un profumo femminile della casa di moda Chanel, lanciato sul mercato nel 1926, ed ancora oggi in produzione.\nIl profumo \u00e8 stato realizzato da Ernest Beaux, lo stesso \"naso\" che nel 1921 aveva lavorato con Coco Chanel nel profumo \"Chanel No. 5\". Secondo il sito web di Chanel, \"Bois des \u00celes' \u00e8 stato il primo profumo bois\u00e9 per donne. La fragranza ha infatti note di sandalo, vetiver, fava tonka, vaniglia, ylang ylang, iris, coriandolo, rosa, gelsomino ed aldeidi.\" \u00c8 un profumo di tipo orientale-bois\u00e9, classificato F1f.\n\"Bois des \u00celes\" \u00e8 stato messo in commercio nel 1926. Nel 1989 il profumo \u00e8 stato rilanciato con una nuova riorchestrazione della formula originale, curata da Jacques Polge. Nel 1999 \u00e8 entrato a far parte della collezione di profumeria d'alta fascia \"Les Exclusifs\", venduti esclusivamente nelle boutique Chanel. La sua composizione ha ispirato quasi sessanta anni dopo la creazione del celebre \"\u00c9go\u00efste\"."}
{"id": "3983700", "revid": "599013", "url": "https://it.wikipedia.org/wiki?curid=3983700", "title": "Prima Brigata mobile carabinieri", "text": "La Prima brigata mobile \u00e8 una brigata dell'Arma dei carabinieri, inquadrata nella Divisione unit\u00e0 mobili carabinieri.\nStoria.\nL'XI Brigata.\nIl 1\u00ba aprile 1963 venne costituita l'XI Brigata meccanizzata Carabinieri, al fine di rispondere alle esigenze di difesa del territorio e di riserva, con inizialmente alle dipendenze il 1\u00b0, il 2\u00b0 ed il 3\u00b0 Reggimento, il 4\u00b0 Reggimento Carabinieri a cavallo ed i Battaglioni VII e XIII. Nel 1977, con lo scioglimento del 1\u00b0, 2\u00b0 e 3\u00b0 Reggimento, tutti e 13 battaglioni passarono alle dirette dipendenze della brigata. \nSuccessivamente anche i Comandi Antidroga, Tutela del patrimonio artistico e i Nas.\nLa Prima Brigata.\nCon la riorganizzazione dovuta all'elevazione dell'Arma a forza armata, venne istituita, con il contemporaneo scioglimento della \"XI brigata Carabinieri\", la Prima Brigata mobile il 1\u00ba febbraio 2001, insieme alla Divisione unit\u00e0 mobili carabinieri, alle dipendenze dirette del Comando delle unit\u00e0 mobili e specializzate \"Palidoro\".\nOltre al 4\u00ba reggimento a cavallo, ha alle dipendenze 12 tra reggimenti e battaglioni territoriali, dedicati ai servizi di ordine pubblico, al concorso nella protezione civile e al supporto all\u2019Arma territoriale nel controllo del territorio.\nCompiti.\nFra i numerosi compiti assegnati ai reparti della Prima Brigata Mobile si possono citare:\nStruttura.\nFanno parte della Prima Brigata mobile:\nPresso 10 reggimenti/battaglioni carabinieri (Milano, Bologna, Firenze, Roma, Napoli, Bari, Palermo, Mestre, Moncalieri e Bologna) \u00e8 stata costituita una Compagnia di Intervento Operativo che, attraverso un particolare addestramento del personale e alla grande dotazione di mezzi e materiali, consente di fronteggiare eventuali improvvise situazioni di pericolo per la pubblica sicurezza.\nPer far fronte alle emergenze in caso di pubblica calamit\u00e0, presso tutti i Battaglioni Mobili vengono costituiti in caso di necessit\u00e0 dei speciali Reparti di Soccorso preventivamente addestrati e dotati di mezzi e materiali che assicurano una prima assistenza alle popolazioni colpite, in attesa dell'intervento della protezione civile."}
{"id": "3983701", "revid": "256896", "url": "https://it.wikipedia.org/wiki?curid=3983701", "title": "1\u00aa Brigata Mobile", "text": ""}
{"id": "3983702", "revid": "729019", "url": "https://it.wikipedia.org/wiki?curid=3983702", "title": "Nikolaj Aleksandrovi\u010d Tret'jakov", "text": "Biografia.\nTret'\u00e2kov nacque a Simbirsk, in una famiglia della piccola nobilt\u00e0 locale: Si laure\u00f2 il 10 agosto 1872 e entr\u00f2 nel servizio militare. Nel 1875 dopo essersi laureato dalla Nikolaev Engineering School, entr\u00f2 in servizio con il grado di secondo luogotenente. Venne promosso luogotenente il 13 luglio 1877 e successivamente capitano. Nel 1878 venne nominato luogotenente colonnello e assegnato al comando di una compagnia di zappatori a Vladivostok nell'aprile 1893. Il 21 maggio 1895 divenne comandante della 1\u00aa Brigata Sminatori della Siberia Orientale.\nPromosso colonnello il 25 dicembre 1899, fece parte della forza di spedizione russa per la Rivolta dei Boxer nella Cina settentrionale. Il 27 febbraio 1901 venne nominato comandante del 5\u00ba Reggimento Fucilieri della Siberia Orientale.\nDurante la guerra russo-giapponese (1904-1905) si distinse per l'eroica difesa contro l'Esercito Imperiale Giapponese alla battaglia di Nanshan nella quale venne ferito. Promosso maggior generale il 22 ottobre 1904 mantenne il comando del 5\u00ba Reggimento Fucilieri per tutta la durata dell'Assedio di Port Arthur.\nDopo la fine della guerra, venne nominato il 17 ottobre 1910 ispettore di ingegneria sul campo al Distretto Militare di Keiv. Il 6 dicembre 1910 venne nominato luogotenente generale. Il 28 febbraio 1911 divenne comandante della 10\u00aa Divisione Fucilieri Siberiani e il 12 ottobre 2011 della 3\u00aa Divisione di Fanteria Siberiana.\nAll'inizio della prima guerra mondiale fu al comando dal 12 agosto 1914 della 1\u00aa Divisione di Fanteria Siberiana. Fu nominato al comando del XXIII Corpo dell'Esercito il 5 settembre 1915 ma chiese di essere trasferito alla riserva una settimana pi\u00f9 tardi. Nel dicembre 1915 venne nominato comandante del XLII Corpo d'Armata Russo e il 20 marzo 1916 a quello del XXXVII Corpo d'Armata Russo. Fu promosso ingegnere-generale (un rango tecnico militare nell'Esercito Imperiale Russo) il 6 dicembre 1916.\nMor\u00ec per una polmonite il 27 febbraio 1917."}
{"id": "3983710", "revid": "256896", "url": "https://it.wikipedia.org/wiki?curid=3983710", "title": "1\u00aa brigata mobile", "text": ""}
{"id": "3983711", "revid": "256896", "url": "https://it.wikipedia.org/wiki?curid=3983711", "title": "I brigata mobile", "text": ""}
{"id": "3983712", "revid": "1305772", "url": "https://it.wikipedia.org/wiki?curid=3983712", "title": "Man vs. Wild (videogioco)", "text": "Man vs. Wild \u00e8 un videogioco ispirato alla trasmissione televisiva \"Man vs. Wild\". Il giocatore controlla il personaggio di Bear Grylls e deve sopravvivere in diversi ambienti naturali ostili.\nRicezione.\nIl gioco ha ricevuto critiche generalmente negative. \"Gameplay Today\" gli ha assegnato un giudizio di 4.5/10 mentre \"GameZone\" gli ha assegnato 6.5 su 10."}
{"id": "3983713", "revid": "256896", "url": "https://it.wikipedia.org/wiki?curid=3983713", "title": "1^ brigata mobile", "text": ""}
{"id": "3983714", "revid": "125111988", "url": "https://it.wikipedia.org/wiki?curid=3983714", "title": "Bud Spencer e Terence Hill", "text": "Bud Spencer e Terence Hill (pseudonimi rispettivamente di Carlo Pedersoli e Mario Girotti) sono stati una coppia di attori cinematografici italiani attiva dal 1967 al 1985 e ancora per una volta nel 1994. Hanno interpretato insieme 18 film, dei quali 16 come coppia protagonista. Diversi loro film hanno ottenuto incassi clamorosi e alcuni hanno avuto sequel ed epigoni. A entrambi venne assegnato nel 2010 il premio David di Donatello per la carriera.\nStoria.\nAnni 1960: Inizi e primi successi.\nI due recitarono senza mai incontrarsi e girando scene separate in \"Annibale\" (1959) di Carlo Ludovico Bragaglia ed Edgar G. Ulmer. \nSi incontrarono per la prima volta in Almer\u00eda (Spagna) sul set del film \"Dio perdona... io no!\" del 1967. L'ex campione di nuoto Pedersoli, che aveva fatto la comparsa in alcune pellicole, non aveva intenzione di fare l'attore a tempo pieno; il regista Giuseppe Colizzi fu inizialmente diffidente su Pedersoli in quanto non parlava inglese, non sapeva andare a cavallo e chiedeva come compenso quattro milioni di lire per due cambiali in scadenza nei successivi due mesi, ma dopo due settimane di casting infruttuosi, il regista accett\u00f2 di assumerlo e pagargli il compenso richiesto. Girotti venne preso dopo che - come affermer\u00e0 anni dopo egli stesso - il protagonista del film, Peter Martell, ebbe un infortunio a seguito di un litigio con la fidanzata; Colizzi si vide cos\u00ec costretto a tornare a Roma in cerca di un sostituto e, su consiglio del fratello di Mauro Bolognini, trov\u00f2 Girotti. La prima scena che dovettero girare fu una scazzottata durante le riprese della quale Pedersoli ide\u00f2 una gag che sarebbe divenuta celebre, il pugno a martello dall'alto verso la testa dell'avversario (detto \"piccione\").\nVenne poi suggerito ai due attori di cambiare i propri nomi per cercare di sfondare a livello internazionale e cos\u00ec Pedersoli scelse Bud Spencer come tributo al suo attore preferito, Spencer Tracy, e ad una birra che stava bevendo, una Bud, mentre Girotti scelse da una lista presentatagli la sera prima, diventando Terence Hill, anche grazie al suo amore per il commediografo Terenzio. Il film ebbe un successo enorme (quarto maggior incasso del 1967); bast\u00f2 poco al regista Colizzi, preso atto dei consensi subito raccolti dal pubblico, per rendersi conto del gigantesco potenziale della coppia, con cui torn\u00f2 a collaborare alla realizzazione di due nuovi film. Nel 1968 recitarono in \"I quattro dell'Ave Maria\" nel quale si inizi\u00f2 a inserire nella trama una lieve ironia che sarebbe poi diventata sempre pi\u00f9 consistente negli anni a venire; la coppia non \u00e8 ancora protagonista ma ha comunque un ruolo centrale oltre a interpretare gli stessi personaggi del film precedente. \"I quattro dell'Ave Maria\" ottenne ancor pi\u00f9 successo del primo film e fu sorprendentemente promosso anche dalla critica. Nel 1969 fu la volta de \"La collina degli stivali\", sempre diretto da Colizzi, che mise a segno un incasso simile ai primi due; la coppia cominci\u00f2 a ottenere una risonanza mondiale.\nAnni 1970: Fama mondiale con \"Trinit\u00e0\".\nNel 1970 il direttore della fotografia E.B. Clucher (pseudonimo di Enzo Barboni) scrisse un copione di un nuovo film, \"Lo chiamavano Trinit\u00e0...,\" western ma con risvolti comici che inizialmente non trov\u00f2 produttori fino a quando non convinse Italo Zingarelli. Nelle intenzioni di Clucher i protagonisti sarebbero dovuti essere gli italiani George Eastman nella parte di Bambino e Peter Martell, o in alternativa Franco Nero, nel ruolo di Trinit\u00e0. Una volta conclusa la collaborazione con Giuseppe Colizzi, Bud Spencer e Terence Hill si proposero come coppia protagonista a Clucher, che alla fine li prese entrambi. Il successo fu clamoroso raggiungendo tre miliardi di lire di incasso e si colloca al 42\u00ba posto dei film pi\u00f9 visti alla loro uscita nelle sale. Il successo port\u00f2 alla realizzazione l'anno successivo del sequel \"...continuavano a chiamarlo Trinit\u00e0\", sempre diretto da Clucher e che raggiunse i sei miliardi di lire di introiti, posizionandosi al primo posto dei maggiori successi dell'anno. Inoltre nel 2016, una lista contenente la classifica del numero di biglietti venduti lo posiziona quarto posto (14.554.172 spettatori).\nNello stesso anno girarono il film \"Il corsaro nero\", di Lorenzo Gicca Palli, in cui Terence Hill \u00e8 l'interprete principale, mentre a Bud Spencer \u00e8 riservata una parte minore in un ruolo da cattivo.\nNel 1972 girarono sempre con Colizzi \"...pi\u00f9 forte ragazzi!\" che vinse un Nastro d'argento per la migliore colonna sonora agli Oliver Onions, che da l\u00ec in avanti avrebbero collaborato a molte delle musiche dei film della coppia. Anche questo film riscosse l'apprezzamento del pubblico diventando il quarto maggior incasso dell'anno. In quello stesso periodo Clucher stava pensando a un terzo capitolo della serie di Trinit\u00e0, dal titolo provvisorio \"...e insistevano a chiamarlo Trinit\u00e0\", ma i due non vollero sfruttare troppo il genere decidendo di dedicarsi anche a progetti individualmente. Bud Spencer quindi recit\u00f2 nel frattempo in \"Anche gli angeli mangiano fagioli\" e \"Piedone lo sbirro\", due dei maggiori successi cinematografici del 1973, mentre Terence Hill lavor\u00f2 anche negli USA in produzioni come \"...e poi lo chiamarono il Magnifico\" sempre diretto da Clucher, e in \"Il mio nome \u00e8 Nessuno\" prodotto da Sergio Leone considerato l'ultimo celebre western all'italiana.\nTornarono in coppia nel 1974 con \"...altrimenti ci arrabbiamo!\" diretti da Marcello Fondato. Le riprese vennero fatte a Madrid anche se le scene iniziali vennero girate a Roma. Una novit\u00e0 di questo nuovo capitolo fu il cast, tra cui spiccarono le presenze di John Sharp e Donald Pleasence. Gli incassi furono nuovamente elevati raggiungendo 6,4 miliardi di lire, riuscendo a battere molti kolossal del periodo come \"La stangata\" e \"Amarcord\". Il 1974 li vide di nuovo protagonisti con \"Porgi l'altra guancia\" diretto da Franco Rossi che divenne il terzo incasso della stagione. Negli anni settanta seguono altri film non western, tutti di successo come \"I due superpiedi quasi piatti\" (1977), \"Pari e dispari\" (1978) e \"Io sto con gli ippopotami\" (1979)\nAnni 1980: Gli ultimi nuovi film della coppia.\nNella prima met\u00e0 degli anni ottanta, la coppia continu\u00f2 a girare insieme in quattro pellicole: \"Chi trova un amico trova un tesoro\" (1981), \"Nati con la camicia\" (1983), \"Non c'\u00e8 due senza quattro\" (1984) e \"Miami Supercops (I poliziotti dell'8\u00aa strada)\" (1985). A questo punto, i due sembrarono terminare il loro sodalizio, continuando comunque a lavorare in progetti diversi, votati in particolare al piccolo schermo.\nAnni 1990: Fine del duo.\nNel 1994 la coppia ritorn\u00f2 sul set per un film western scritto da Jess Hill e diretto dallo stesso Terence Hill, \"Botte di Natale\". \nAnni 2000 e 2010: Separazione e morte di Bud Spencer.\nI due hanno espresso pi\u00f9 volte il desiderio di tornare nel caso a lavorare su un progetto degno di essere valutato, progetto che non avrebbe per\u00f2 dovuto avere niente a che fare con i film che li hanno resi famosi nelle sale di tutto il mondo, considerata l'et\u00e0 oramai avanzata. A tal proposito Terence Hill, intervistato nel 2014 da Fabio Fazio per \"Che tempo che fa\", dichiar\u00f2 che il sodalizio con Bud Spencer si interruppe poich\u00e9 il duo non era pi\u00f9 in grado di recitare nelle classiche scene d'azione che lo resero celebre.\nBud Spencer muore il 27 giugno 2016, all'et\u00e0 di 86 anni, nella sua casa di Roma."}
{"id": "3983716", "revid": "256896", "url": "https://it.wikipedia.org/wiki?curid=3983716", "title": "1\u00aa brigata mobile carabinieri", "text": ""}
{"id": "3983717", "revid": "256896", "url": "https://it.wikipedia.org/wiki?curid=3983717", "title": "1\u00aa Brigata Mobile Carabinieri", "text": ""}
{"id": "3983718", "revid": "339392", "url": "https://it.wikipedia.org/wiki?curid=3983718", "title": "2\u00aa Brigata Mobile", "text": ""}
{"id": "3983722", "revid": "729019", "url": "https://it.wikipedia.org/wiki?curid=3983722", "title": "Mitsuru Ushijima", "text": "Biografia.\nUshijima era nativo della citt\u00e0 di Kagoshima nella Prefettura di Kagoshima sull'isola di Ky\u016bsh\u016b nel Giappone meridionale. Nel 1908 egli si diplom\u00f2 all'Imperiale Accademia d'Esercito Giapponese e poi al Collegio di Guerra dell'Esercito giapponese nel 1916. Poco dopo il diploma venne assegnato alla corpo di spedizione giapponese durante l'Intervento in Siberia alla base di Vladivostok contro le forze rivoluzionarie bolsceviche. Dal 1933 al 1936 ebbe incarichi amministrativi al ministero della guerra giapponese per poi essere nominato dal 1936 al ruolo di comandante del 1\u00ba reggimento di fanteria dell'esercito giapponese, carica che mantenne sino al 1937.\nCon lo scoppio della Seconda guerra sino-giapponese, Ushijima venne promosso al rango di generale di brigata e venne nominato comandante della 36\u00aa brigata di fanteria. Egli venne richiamato in Giappone nel 1938 per divenire comandante della scuola di fanteria d'esercito di Toyama. Ad ogni modo, gi\u00e0 dal 1939 Ushijima venne promosso al rango di generale di divisione ed ottenne nuovamente il comando sul campo a capo dell'11 divisione che operava nella Cina centrale, prendendo parte a molti scontri in Cina e nello Stato di Burma.\nTorn\u00f2 nuovamente in Giappone nel 1941 e venne assegnato al rango di comandante d'accademia sino al 1942 quando divenne comandante dell'Imperiale Accademia d'Esercito Giapponese ove rimase sino al 1944. Dal momento che la situazione bellica giapponese nell'ambito della Guerra del Pacifico continuava a peggiorare, Ushijima venne inviato sull'isola di Okinawa per prendere il controllo della 32\u00aa armata composta da 120.000 uomini con l'incarico di difendere le isole Ry\u016bky\u016b dall'invasione americana. La 32\u00aa armata era composta della 9\u00aa, 24\u00aa e 62\u00aa divisione e dalla 44\u00aa brigata indipendente. Ushijima ottenne cos\u00ec il comando di tutte le forze dell'area sud del Giappone e pose la sua base al Castello di Shuri presso Naha. Egli si prodig\u00f2 subito per grandi opere di difesa sull'isola malgrado i disaccordi col suo secondo, il generale Isamu Ch\u014d, ed il suo capo dello staff, il colonnello Hiromichi Yahara.\nDopo che una nuova azione offensiva guidata da Cho port\u00f2 ad un massacro delle truppe giapponesi di fronte alle preponderanti truppe americane, Ushijima adott\u00f2 nuove tattiche suggerite da Yahara ma anche questa linea si framment\u00f2 presto lasciando gruppi di posizioni difensive isolate le une dalle altre. Ushijima e Cho si ritirarono e il restante della 32\u00aa armata venne lasciato sostanzialmente a s\u00e9 stesso e molti soldati giapponesi dovettero arrendersi al nemico.\nUshijima rifiut\u00f2 la proposta di resa propostagli dal generale Simon Buckner e anzi decise col generale Cho di togliersi la vita col suicidio rituale prima e col taglio della testa poi ad opera del suo aiutante di campo. Il colonnello Yahara venne invece catturato dalle forze americane in quanto egli aveva chiesto il permesso al suo superiore di suicidarsi, ma questi gliel'aveva negato asserendo che qualcuno sarebbe dovuto rimanere in vita a raccontare come veramente si erano svolti i fatti della battaglia di Okinawa. Yahara pubblic\u00f2 infatti poi un libro dal titolo \"La Battaglia di Okinawa\" ove descrisse gli ultimi momenti del generale Ushijima. Ushijima viene descritto da molti come pieno di grande umanit\u00e0 nei confronti dei suoi sottoposti e soprattutto come un amante dell'ordine e della disciplina non forzati dai suoni della frusta, ma dalla comprensione."}
{"id": "3983736", "revid": "729019", "url": "https://it.wikipedia.org/wiki?curid=3983736", "title": "Scoglio di Matveev", "text": "Lo scoglio di Matveev (in russo \u041a\u0430\u043c\u0435\u043d\u044c \u041c\u0430\u0442\u0432\u0435\u0435\u0432\u0430, \"kamen' Matveeva\") \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene al Territorio del Litorale, che \u00e8 parte del Circondario federale dell'Estremo Oriente.\nGeografia.\nLo scoglio \u00e8 situato nel golfo dell'Amur, nella parte settentrionale del golfo di Pietro il Grande, a circa 540\u00a0m dalla costa occidentale dell'isola Russkij e 15\u00a0km a sud-ovest di Vladivostok. Si trova tra capo Vasil'ev (\u043c\u044b\u0441 \u0412\u0430\u0441\u0438\u043b\u044c\u0435\u0432\u0430, \"mys Vasil'eva\") a sud e capo Michajlovskij (\u043c\u044b\u0441 \u041c\u0438\u0445\u0430\u0439\u043b\u043e\u0432\u0441\u043a\u043e\u0433\u043e, \"mys Michajlovskogo\") a nord, ovvero tra la baia Voevoda (\u0431\u0443\u0445\u0442\u0430 \u0412\u043e\u0435\u0432\u043e\u0434\u0430, \"buchta Voevoda\") e la baia di Filippovskij (\u0431\u0443\u0445\u0442\u0430 \u0424\u0438\u043b\u0438\u043f\u043f\u043e\u0432\u0441\u043a\u043e\u0433\u043e, \"buchta Filippovskogo\").\nMatveev \u00e8 un piccolo isolotto dalla forma tozza, orientato in direzione nord-sud, con una breve striscia di terra affusolata nella parte meridionale; misura circa 40\u00a0m di lunghezza e 12\u00a0m di larghezza, per una superficie totale di circa 0,0005\u00a0km\u00b2. L'altezza massima \u00e8 di 5\u00a0m s.l.m.La striscia di terra \u00e8 stata creata nel corso degli anni dall'azione erosiva delle onde che arrivano dal mare aperto, mentre a nord la roccia \u00e8 pi\u00f9 protetta dalla vicinanza della grande isola Russkij. 270\u00a0m a sud dello scoglio c'\u00e8 un costone roccioso sottomarino.Lo scoglio \u00e8 quasi privo di vegetazione, tranne per un po' d'erba che cresce tra la roccia e la piatta striscia di terra; \u00e8 spesso frequentato da uccelli marini. Matveev \u00e8 visitato d'estate dai turisti, e d'inverno (tra la met\u00e0 di gennaio e i primi di marzo) pu\u00f2 essere raggiunto in auto grazie al ghiaccio compatto che lo unisce a Russkij."}
{"id": "3983738", "revid": "1305772", "url": "https://it.wikipedia.org/wiki?curid=3983738", "title": "Capitan Morgane e la tartaruga d'oro", "text": "Capitan Morgane e la tartaruga d'oro (\"Captain Morgane and the Golden Turtle\") \u00e8 un videogioco d'avventura sviluppato dalla Wizarbox, pubblicato dalla Reef Entertainment e distribuito dalla Halifax nel 2012 per PlayStation 3, Wii, Nintendo DS e Microsoft Windows. Il titolo permette al giocatore di controllare il personaggio di Morgane Castillo, che sogna di diventare la pi\u00f9 temuta piratessa dei Caraibi."}
{"id": "3983741", "revid": "433605", "url": "https://it.wikipedia.org/wiki?curid=3983741", "title": "Baggio (Pistoia)", "text": "Baggio \u00e8 una frazione del comune di Pistoia, posta ad una altitudine da 495 a 560 m s.l.m.\nStoria.\nLe prime notizie storiche riferite a questa antica localit\u00e0, partono dall'anno 982, quando per la prima volta viene citato il toponimo riferito a \"Case, boschi e beni in locus Bagio\". Successivamente, Emanuele Repetti nel suo \"Dizionario Geografico Fisico Storico della Toscana\" racconta come nella zona ebbero signoria i Conti Cadolingi di Fucecchio, gli Alberti ed i Guidi. Nel 998, infatti, la contessa Gemma, vedova del conte Cadolo, don\u00f2 alla cattedrale pistoiese il suo podere di Bagio. Altra donazione, da parte dei Conti Alberti che, nel 1009, trasferivano ogni loro possedimento in Bagio alla Badia di Fontana Taona. Lo stesso fece il Conte Tegrimo del fu Conte Guido nel 1043.\nNel XVI secolo la Mangona install\u00f2 nelle valli pistoiesi, numerose ferriere che utilizzavano come combustibile la legna ed il carbone. Questo provoc\u00f2 l'abbandono delle attivit\u00e0 agricole e pastorali, favorendo l'impiego della maggior parte della popolazione nel taglio della legna e nella produzione del carbone, regalando a Baggio un periodo di florido sviluppo economico. La maggior parte del complesso urbanistico risale a questi anni, con poche modifiche nel corso dei secoli successivi.\nLo stesso Repetti stima la popolazione di Baggio tra il 1833 ed il 1846 in 678 unit\u00e0.\nOrigine del nome.\nNon esiste una etimologia certa del toponimo \"Baggio\", ma sono state formulate diverse ipotesi pi\u00f9 o meno attendibili.\nSi pensa che il nome possa derivare da un antico tempio romano dedicato a \"Bajo\", compagno di Ulisse, o a \"Bajante\", altro antico idolo pagano.\nIl glottologo Carlo Tagliavini afferma invece che il toponimo possa derivare dai nomi propri latini \"Baius\" e \"Badius\".\nIl professor Adolfo Oxilia propende per una derivazione cromatica. In latino esiste un aggettivo \"badius, badia, badium\" che ha il senso di rosseggiante, splendente. Anche nel greco antico la parola \"bais\" indica il colore rosso bruno, assimilabile a quello del sottobosco ricco di castagne e cardi tipico dei boschi circostanti.\nAncora lo storico Ugo Gestri, gi\u00e0 parroco di Baggio negli anni intorno al 1930, propende per l'etimologia derivante dall'unione di due parole: \"Bad\" e \"Agium\". \"Bad\" indicava il dio Eolo dei Greci, mentre \"Agium\", in latino, significa padronanza. \"Badagium\" quindi significherebbe \"padronanza dei venti\", trovando conferma nella realt\u00e0 molto ventosa della localit\u00e0.\nInfine, ultima ipotesi, \u00e8 quella dello storico Moroni il quale ricorda che, al tempo delle lotte tra Guelfi e Ghibellini, i Signori Baggio furono costretti ad esulare da Milano per stabilirsi una parte nell'antico territorio di Bassano, originando Baggio, l'odierno quartiere di Milano, ed una parte in Toscana, ove costituirono una Signoria su uno dei contrafforti dominati dall'Ombrone Pistoiese, probabilmente l'attuale Baggio."}
{"id": "3983742", "revid": "810736", "url": "https://it.wikipedia.org/wiki?curid=3983742", "title": "La scatola nera", "text": "La scatola nera \u00e8 un album in studio del rapper italiano Mistaman e del DJ italiano Roc-Beats aka DJ Shocca, pubblicato il 29 febbraio 2012 dalla Unlimited Struggle e dalla Propaganda Records.\nIl disco.\nAnticipato il 6 febbraio dal videoclip del brano \"Real Classic Shit\", si tratta della prima pubblicazione dei due artisti dai tempi di \"Colpi in aria\", uscito nel 2001.\nInteramente prodotto da Roc-Beats, nell'album \u00e8 presente anche il brano \"Vero\", realizzato in collaborazione con il rapper Ghemon."}
{"id": "3983743", "revid": "287204", "url": "https://it.wikipedia.org/wiki?curid=3983743", "title": "Martin Azpilicueta", "text": ""}
{"id": "3983744", "revid": "339392", "url": "https://it.wikipedia.org/wiki?curid=3983744", "title": "Mart\u00edn Aspilcueta", "text": ""}
{"id": "3983746", "revid": "48790589", "url": "https://it.wikipedia.org/wiki?curid=3983746", "title": "Killing Fields", "text": ""}
{"id": "3983749", "revid": "731511", "url": "https://it.wikipedia.org/wiki?curid=3983749", "title": "Jos\u00e9 Bautista", "text": "Carriera.\nBautista fu selezionato al ventesimo turno del draft 2000 dai Pittsburgh Pirates.\nTerminata la stagione 2003 pass\u00f2 ai Baltimore Orioles, squadra con cui debutt\u00f2 nella MLB il 4 aprile 2004, al Camden Yards di Baltimora contro i Boston Red Sox.\nBautista \u00e8 stato miglior battitore di fuoricampo della American League nel 2010 e nel 2011 ed \u00e8 il primatista nella storia dei Blue Jays in fuoricampo in una singola stagione (54).\nIl 18 aprile 2018, Bautista firm\u00f2 un contratto di minor league con gli Atlanta Braves. Il 4 maggio, i Braves annunciarono che Bautista, sarebbe stato impiegato in major league come terza base a partire dal primo scontro, della serie di tre contro i San Francisco Giants. Il 12 maggio 2018, Bautista colp\u00ec il suo primo fuoricampo con i Braves. Il 20 maggio fu svincolato dalla squadra. Il 22 maggio, Bautista firm\u00f2 un contratto valido un anno con i New York Mets. Il 28 agosto i Mets scambiarono Bautista con i Philadelphia Phillies in cambio di un giocatore da nominare in seguito.\nNazionale.\nCon la nazionale di baseball della Repubblica Dominicana ha disputato il World Baseball Classic 2009 e il World Baseball Classic 2017. Nel 2020 partecip\u00f2 ai giochi olimpici, conquistando una medaglia di bronzo."}
{"id": "3983757", "revid": "22475", "url": "https://it.wikipedia.org/wiki?curid=3983757", "title": "Banj\u014d Ginga", "text": "Ha fornito la voce di Riki in \"\" e dei Robot Jack da \"Tekken\" fino a Tekken 5, in Tekken Heihachi e Ganryu condividono con Jack il doppiatore a causa del budget ridotto. \u00c8 inoltre il doppiatore di Liquid Snake e Major Zero nella serie \"Metal Gear\", e di Antonio Inoki in \"Uomo Tigre II\"."}
{"id": "3983758", "revid": "287204", "url": "https://it.wikipedia.org/wiki?curid=3983758", "title": "Banjo Ginga", "text": ""}
{"id": "3983759", "revid": "1223843", "url": "https://it.wikipedia.org/wiki?curid=3983759", "title": "Le duc d'Albe", "text": "Le duc d'Albe o Il duca d'Alba \u00e8 un'opera lirica in tre atti composta da Gaetano Donizetti nel 1839 su libretto in francese di Eug\u00e8ne Scribe e Charles Duveyrier. L'opera, lasciata incompleta da Donizetti, venne completata dal suo ex allievo Matteo Salvi e venne rappresentata per la prima volta al Teatro Apollo di Roma il 22 marzo 1882, pi\u00f9 di quarant'anni dopo la morte di Donizetti.\nStoria della composizione.\nL'opera era stata commissionata a Donizetti dalla Acad\u00e9mie Royale de Musique di Parigi nel 1839 ed il compositore vi lavor\u00f2 per la maggior parte dell'anno. Abbandon\u00f2 poi il progetto quando aveva completato soltanto i primi due atti, avendo solo abbozzato melodie e linee del basso per il terzo e quarto atto. L'opera rimase incompiuta fino alla morte del compositore nel 1848. Nel 1855, il libretto di Scribe e Duveyrier venne utilizzato per \"I vespri siciliani\" di Verdi, cambiando l'occupazione spagnola delle Fiandre del 1573 con l'occupazione francese della Sicilia del 1282.\nNel 1881 Matteo Salvi, un ex allievo di Donizetti, complet\u00f2 l'opera utilizzando le annotazioni lasciate da Donizetti, con la collaborazione di Amilcare Ponchielli, Antonio Bazzini e Cesare Dominiceti. Angelo Zanardini tradusse il libretto di Scribe dall'originale in lingua francese, cos\u00ec come il nome dei due amanti, \"Henri\" e \"H\u00e9l\u00e8ne\", che in quell'epoca erano gi\u00e0 stati utilizzati ne I vespri siciliani, cambiandoli in \"Marcello\" e \"Amelia\". Quando Donizetti abbandon\u00f2 l'opera, riutilizz\u00f2 la famosa aria del tenore, \"Ange si pur\" (\"Spirto gentil\" nella versione italiana) per la sua opera del 1840, \"La favorita\". Per la prima, Salvi compose un'aria sostitutiva, \"Angelo casto e bel\". Aggiunse anche i recitativi e inglob\u00f2 il terzo e quarto atto in un unico atto finale.\nLa prima venne data nel 1882 come \"Il duca d'Alba\" (titolo usato in tutte le repliche seguenti) con Leone Giraldoni nel ruolo del protagonista, Abigaille Bruschi Chiatti in quello di Amelia di Egmont, e Juli\u00e1n Gayarre come Marcello.\nStoria dell'esecuzione.\nL'opera \u00e8 stata raramente eseguita dopo il 1882. Tuttavia, vi \u00e8 stato un grande revival nel 1959 al Festival dei Due Mondi di Spoleto, quando il direttore Thomas Schippers, rielaborato il lavoro, eliminando la maggior parte delle aggiunte di Salvi e ricostru\u00ec il finale secondo le note di Donizetti. Schippers ripristin\u00f2 anche la romanza \"Spirto Gentil\". La produzione di Spoleto ebbe la regia di Luchino Visconti che utilizz\u00f2 le scenografie restaurate della prima del 1882. Schippers rappresent\u00f2 poi la prima negli Stati Uniti, lo stesso anno, sotto l'egida dell'American Opera Society all'\"Academy of Music\" di Filadelfia il 15 ottobre 1959. La versione di Schippers con la regia di Visconti venne ripresa nel 1992 dallo Spoleto Festival al Teatro Nuovo di Spoleto con la direzione del M\u00b0 Alberto Maria Giuri.\nTrama.\nAtto I.\nIl duca d'Alba \u00e8 stato inviato nelle Fiandre per sopprimere la ribellione contro il dominio spagnolo. Poco primi l'inizio dell'azione, Egmont padre di Amelia, un eroe fiammingo, viene condannato a morte dal duca e Amelia decide di vendicarlo uccidendo il duca. Il duca scopre che Marcello, amante di Amelia e suo figlio da tempo scomparso \u00e8 il capo dei ribelli. Il duca lo fa arrestare quando egli si rifiuta di unirsi all'esercito spagnolo.\nAtto II.\nQuando Marcello viene liberato dalla prigione, fa appello al duca di risparmiare i suoi compagni e Amelia, i quali sono stati arrestati nella taverna di Daniele Bauer. Il Duca rivela a Marcello che lui \u00e8 suo padre. In cambio della libert\u00e0 dei suoi amici, Marcello si inginocchia davanti al duca e lo riconosce come suo padre.\nAtto III.\nMarcello confessa ad Amelia di essere il figlio del duca ed ella gli chiede di uccidere il padre come prova del suo amore per lei. Combattuto tra il padre e la donna che ama, Marcello esita. Pi\u00f9 tardi al porto di Anversa, Amelia, travestita da uomo, affronta la questione direttamente e tenta di accoltellare il duca. Marcello si getta fra lei ed il duca, per proteggerlo, e viene involontariamente ucciso da Amelia."}
{"id": "3983761", "revid": "1601148", "url": "https://it.wikipedia.org/wiki?curid=3983761", "title": "Claude Gillingwater", "text": "Biografia.\nNato con il nome Claude Benton Gillingwater nel 1870, fu un attore teatrale e cinematografico. Inizi\u00f2 la sua carriera a teatro per poi passare al cinema nel 1918. Nella sua carriera sullo schermo, durata fino al 1939, l'anno della morte, prese parte a pi\u00f9 di novanta pellicole.\nFeritosi gravemente alla schiena sul set del film \"Florida Special\" (1936), cadde in depressione dopo la morte della moglie, finch\u00e9 non si uccise sparandosi alla testa nella sua abitazione in North Bedford Drive a Beverly Hills."}
{"id": "3983763", "revid": "62748", "url": "https://it.wikipedia.org/wiki?curid=3983763", "title": "Il duca d'Alba", "text": ""}
{"id": "3983768", "revid": "115939430", "url": "https://it.wikipedia.org/wiki?curid=3983768", "title": "Palasport Fontescodella", "text": "Il Palas Fontescodella (storicamente noto anche nella dicitura PalaFontescodella), denominato per ragioni di sponsorizzazione Marpel Arena, e per le stesse ragioni nel 2020 rinominato in \"Banca Macerata Forum\" , \u00e8 il pi\u00f9 importante palazzetto dello sport della citt\u00e0 di Macerata. Con una capienza di posti, fino a gennaio 2015 ha ospitato le gare interne della Associazione Sportiva Volley Lube, storica squadra di pallavolo cittadina, trasferitasi prima a Treia poi a Civitanova Marche.\nDal 2015 disputa le partite casalinghe la Medea Montalbano Volley, militante in Serie B, che dal 2017 \u00e8 diventata la nuova squadra cittadina cambiando la denominazione in Pallavolo Macerata. La societ\u00e0 si \u00e8 impegnata, contestualmente con il cambio di denominazione, a ristrutturare diversi ambienti dell'impianto, tra cui la nuova illuminazione, la riapertura del bar e la risistemazione dell'esterno."}
{"id": "3983770", "revid": "46931", "url": "https://it.wikipedia.org/wiki?curid=3983770", "title": "Legge dei ritorni accelerati", "text": ""}
{"id": "3983774", "revid": "1543377", "url": "https://it.wikipedia.org/wiki?curid=3983774", "title": "Dimorfismo nucleare", "text": "Per dimorfismo nucleare si intende la presenza, osservata in organismi unicellulari quali i ciliati e alcuni foraminiferi, di due tipi differenti di nuclei, uno piccolo (micronucleo), diploide usato per la riproduzione e uno pi\u00f9 grande (macronucleo) poliploide per il funzionamento della cellula. Il macronucleo \u00e8 prodotto dal micronucleo per ampliamento del genoma. La sua divisione avviene per scissione binaria. Periodicamente il macronucleo deve essere rigenerato dal micronucleo. In molti questo avviene attraverso la riproduzione sessuale che avviene usualmente per coniugazione. Il dimorfismo nucleare \u00e8 soggetto a un complesso controllo epigenetico."}
{"id": "3983779", "revid": "110157", "url": "https://it.wikipedia.org/wiki?curid=3983779", "title": "Torneo di pallacanestro maschile NCAA Division I 1977", "text": "Il Torneo di pallacanestro maschile NCAA Division I 1977 si disput\u00f2 dal 12 al 28 marzo 1977. Si tratt\u00f2 della 39\u00aa edizione del torneo.\nVinsero il titolo i Golden Eagles di Marquette University allenati da Al McGuire, al primo successo della loro storia. Butch Lee venne eletto Most Outstanding Player.\nSquadre.\nLe squadre partecipanti furono 32, suddivise in quattro Regioni: East (8), Mideast (8), Midwest (8), West (8)\nRisultati.\nEast Region.\nCole Field House - College Park, Maryland\nWest Region.\nMarriott Center - Provo, Utah\nMideast Region.\nRupp Arena - Lexington, Kentucky\nMidwest Region.\nMyriad Convention Center - Oklahoma City, Oklahoma\nFinal Four.\nOmni Coliseum - Atlanta, Georgia"}
{"id": "3983781", "revid": "339392", "url": "https://it.wikipedia.org/wiki?curid=3983781", "title": "Dreampop", "text": ""}
{"id": "3983786", "revid": "1514393", "url": "https://it.wikipedia.org/wiki?curid=3983786", "title": "Reminescenza", "text": ""}
{"id": "3983787", "revid": "599013", "url": "https://it.wikipedia.org/wiki?curid=3983787", "title": "Marikollen", "text": "Il Marikollen \u00e8 un trampolino situato a R\u00e6lingen, in Norvegia.\nStoria.\nAperto nel 1959 e ristrutturato nel 1986, l'impianto ha ospitato una tappa della Coppa del Mondo di salto con gli sci nel 1987 e varie competizioni minori.\nCaratteristiche.\nIl trampolino ha il punto K a 88\u00a0m; il primato di distanza appartiene al norvegese Fredrik Bjerkeengen (100\u00a0m nel 2009)."}
{"id": "3983800", "revid": "287204", "url": "https://it.wikipedia.org/wiki?curid=3983800", "title": "Libertas Trogylos Basket 2011-2012", "text": "La stagione 2011-2012 della Libertas Trogylos Basket \u00e8 stata la ventiseiesima consecutiva disputata in Serie A1 femminile.\nSponsorizzata dalla ERG, la societ\u00e0 siracusana si \u00e8 classificata al decimo posto nella massima serie e ha partecipato ai play-out per la salvezza. Ha mantenuto la categoria eliminando al primo turno il CUS Cagliari. In Coppa Italia, \u00e8 stata eliminata ai quarti dalla Geas Basket.\nVerdetti stagionali.\nCompetizioni nazionali\nRosa.\n\"Scheda su LegABasketFemminile.it\"\nDirigenza.\nLa dirigenza \u00e8 composta da:"}
{"id": "3983801", "revid": "712828", "url": "https://it.wikipedia.org/wiki?curid=3983801", "title": "Kingdom Hearts II (manga)", "text": ""}
{"id": "3983802", "revid": "1086580", "url": "https://it.wikipedia.org/wiki?curid=3983802", "title": "Lo spaventapasseri (film 1981)", "text": "Lo spaventapasseri (\"Dark Night of the Scarecrow\") \u00e8 un film per la televisione del 1981 diretto da Frank De Felitta.\nTrama.\nLa vicenda si svolge interamente in un paesino rurale degli Stati Uniti, dove si fa subito la conoscenza di Bubba Ritter, un innocuo ritardato che \u00e8 intento a giocare in un campo con la piccola Marylee, sua unica amica, che gli vuole molto bene a differenza della maggior parte dei concittadini, i quali aspettano solo un passo falso da parte sua per toglierlo di mezzo. Cosa che avviene quello stesso giorno quando, entrando per gioco in un recinto, Marylee viene attaccata e quasi uccisa da un cane: trovatola, Bubba la porta al sicuro, ma vedendolo con la bambina ferita con s\u00e9, gli abitanti credono lui il colpevole. \nIl fatto porta al linciaggio nei confronti di Bubba da parte di quattro compaesani, scovandolo infine nei campi dove si era travestito da spaventapasseri per sfuggirgli. I quattro lo uccidono quindi a crivellate, sapendo troppo tardi il suo vero coinvolgimento nella vicenda anche se, in realt\u00e0, il loro capo, il postino Otis Hazelrigg, lo ha chiaramente fatto solo per puro divertimento, e forse per motivi pi\u00f9 oscuri. Quando poi, i quattro, vengono a scoprire del proprio errore, mettono nelle mani del corpo di Bubba un forcone, per accusarlo di averli minacciati ed invocare la legittima difesa.\nHa luogo il processo in cui, non essendoci abbastanza elementi a disposizione, tutti e quattro gli imputati vengono ingiustamente assolti, tra le acclamazioni dei conoscenti e le grida di disgusto della madre di Bubba, ignari ancora delle forze che si sono gi\u00e0 messe in moto contro di loro.\nUna notte, Marylee, guarita ma ignara di quanto successo all'amico, esce di nascosto di casa e si presenta a casa Ritter, obbligando la povera signora Ritter a rivelarle che Bubba non torner\u00e0 pi\u00f9, dicendole che se ne \u00e8 andato dove nessuno potr\u00e0 fargli del male. La bambina rifiuta di crederle e scappa nel campo: seguendola, l'anziana signora trova Marylee che raccoglie fiori proprio sotto allo stesso spaventapasseri del quale Bubba si era travestito; vedendo la bambina che gioca, e che le dice che Bubba non \u00e8 andato via, ma si sta solo nascondendo, la signora Ritter sembra ritrovare un po' di serenit\u00e0.\nIl giorno dopo, Harliss, uno dei quattro assassini, si accorge che nel proprio campo si trova uno spaventapasseri non messo da lui. Esprime i propri timori ad Otis, che per\u00f2 mette a tacere ogni dubbio accusando il procuratore di stare cercando di spingerli a confessare. Quella sera, per\u00f2 lo spaventapasseri sparisce, di nuovo senza che si capisca chi sia il responsabile, quindi Harliss sente rumori nel granaio, per cui vi entra per investigare. Salito lui sul solaio, la cippatrice che tiene nel granaio si accende, apparentemente da sola. Spaventato dal rumore improvviso, Harliss inciampa e cade dentro il macchinario, venendo maciullato. La mattina dopo, i poliziotti arrivati per investigare, scoprono che la cippatrice non ha smesso di funzionare dopo aver terminato il carburante, ma \u00e8 stata spenta da qualcuno. Le indagini iniziano.\nOtis sospetta che il responsabile sia la madre di Bubba, quindi si reca da lei, accusandola indirettamente, ma questa, oltre a negare qualsiasi coinvolgimento, lo avverte, anche lei indirettamente, di essere a conoscenza del vero motivo dietro all'omicidio da lui compiuto: Otis \u00e8 un pedofilo, quindi ora che Bubba se n'\u00e8 andato, per lui sar\u00e0 pi\u00f9 facile avvicinarsi a Marylee, ma la donna gli ricorda che \u00e8 solo questione di tempo prima che i suoi segreti vengano fuori; negando a sua volta, Otis se ne va.\nAlla festa di Halloween della chiesa locale, mentre gioca a nascondino con gli altri bambini, Marylee viene avvicinata da Otis, che cerca di farle dire che la signora Ritter \u00e8 dietro gli ultimi eventi. Invece, la bambina gli dice che sa cosa lui e i suoi amici hanno fatto a Bubba e scappa. Otis la insegue, ma viene fermato da una guardia di sicurezza che gli dice di tornare alla festa.\nLo spaventapasseri riappare poco dopo nel campo di Philby, e quella notte Otis irrompe nella casa della signora Ritter. L'anziana, purtroppo, si spaventa tanto da subire un attacco di cuore fatale. Per coprire le sue tracce, Otis inizia una fuga di gas che provoca un'esplosione. Mentre tutti gli altri credono che l'esplosione sia stata un incidente, il procuratore distrettuale \u00e8 sospettoso. \nLa notte successiva, Philby sente un trambusto nel suo recinto per il bestiame; mentre controlla, rumori sospetti lo gettano nel panico. Cerca di fuggire con la sua auto, ma essa si rifiuta di partire e lui, allora, si rifugia in un silo di grano, chiudendosi la porta alle spalle. Un nastro trasportatore per il riempimento del silo viene acceso. Philby, incapace di aprire la porta, chiusa a chiave anche dall'esterno, viene sepolto dalla valanga di grano risultante.\nIl giorno dopo, aver appreso da Otis della morte di Philby, Skeeter \u00e8 pronto a costituirsi, ma l'altro rimane convinto che i recenti avvenimenti siano una bufala organizzata per vendicare l'omicidio di Bubba e che quest'ultimo sia ancora vivo. Quella notte, Otis e Skeeter riesumano i resti di Bubba, per provare che il cadavere sia ancora l\u00ec: nella tomba, c'\u00e8 effettivamente il cadavere del giovane quindi, preso dal panico, Skeeter cerca di fuggire. Otis lo insegue e lo ferma, promettendo di assecondare qualsiasi scelta lui decida di fare se lo aiuta a rimettere la tomba a posto, ma mentre l'altro \u00e8 gi\u00f9 chiude il coperchio della bara, il postino lo uccide colpendolo in testa con la pala, seppellendo poi il corpo assieme alla tomba.\nGuidando verso casa in stato di ebbrezza, Otis vede Marylee da sola in mezzo alla strada. Inseguendola, si schianta con il suo furgone e la insegue a piedi in un campo di zucche. Raggiungendola, in preda alla follia la accusa di aver organizzato gli omicidi, quando un'aratrice nelle vicinanze si mette in moto da sola, dirigendosi verso di lui. Terrorizzato, Otis fugge, ma correndo attraverso il campo l'uomo, nel buio pi\u00f9 totale e continuando a guardarsi indietro piuttosto che avanti, non vede uno spaventapasseri con in mano lo stesso forcone che Otis aveva messo sul corpo di Bubba, finendovici ora impalato. Otis muore e Bubba ottiene la sua vendetta. \nSi vede nell'ultima scena il fantasma di Bubba sotto le sembianze dello spaventapasseri mentre porge un fiore a Marylee, cominciando con lei un nuovo gioco."}
{"id": "3983827", "revid": "1184093", "url": "https://it.wikipedia.org/wiki?curid=3983827", "title": "Nancy Lieberman Award", "text": "Il Nancy Lieberman Award \u00e8 un premio conferito ogni anno dal Rotary Club di Detroit ad una cestista del campionato femminile NCAA, di ruolo playmaker.\nIl premio \u00e8 intitolato a Nancy Lieberman, una delle cestiste pi\u00f9 affermate della storia e membro del Naismith Memorial Basketball Hall of Fame e del Women's Basketball Hall of Fame."}
{"id": "3983841", "revid": "767487", "url": "https://it.wikipedia.org/wiki?curid=3983841", "title": "Limburg Open 2012", "text": "Il Limburg Open 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Tessenderlo in Belgio dal 2 all'8 aprile 2012 su campi in terra battuta e aveva un montepremi di $25,000.\nVincitori.\nSingolare.\n Maryna Zanevs'ka ha battuto in finale Tatjana Maria 6\u20132, 6\u20132\nDoppio.\n Demi Schuurs / Maryna Zanevs'ka hanno battuto in finale Tatjana Maria / Stephanie Vogt 6\u20134, 6\u20133"}
{"id": "3983843", "revid": "767487", "url": "https://it.wikipedia.org/wiki?curid=3983843", "title": "St. Dominic USTA Pro Circuit $25,000 Women's Challenger 2012", "text": "Il St. Dominic USTA Pro Circuit $25,000 Women's Challenger 2012 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2012. Il torneo si \u00e8 giocato a Jackson negli USA dal 2 all'8 aprile 2012 su campi in terra battuta e aveva un montepremi di $25\u00a0000.\nVincitori.\nSingolare.\n Heidi El Tabakh ha battuto in finale Elena Bovina 6\u20130, 6\u20134\nDoppio.\n Demi Schuurs / Maryna Zanevs'ka hanno battuto in finale Tatjana Maria / Stephanie Vogt 6\u20134, 6\u20133"}
{"id": "3983848", "revid": "729019", "url": "https://it.wikipedia.org/wiki?curid=3983848", "title": "Aeroporto di Hangzhou-Xiaoshan", "text": "L'Aeroporto di Hangzhou-Xiaoshan (IATA: HGH, ICAO: ZSHC) (in cinese: \u676d\u5dde\u8427\u5c71\u56fd\u9645\u673a\u573a) \u00e8 il principale aeroporto che serve Hangzhou, importante centro della regione del delta del Fiume Azzurro e capitale della provincia di Cechiang, in Cina.\nL'aeroporto si trova sulla riva meridionale del fiume Qiantang nel distretto cittadino di Xiaoshan e dista 27\u00a0km a est del centro di Hangzhou.\nNel 2011 l'aeroporto di Hangzhou ha gestito 17.512.224 passeggeri, diventando il decimo aeroporto pi\u00f9 trafficato in Cina. Nel 2010 l'aeroporto era nono per traffico passeggeri della Cina, l'ottavo aeroporto pi\u00f9 trafficato del paese in termini di traffico merci e il decimo aeroporto pi\u00f9 trafficato come movimenti di aeromobili.\nStoria.\nL'aeroporto \u00e8 stato progettato per essere costruito in tre lotti. I lavori di costruzione del primo lotto sono iniziati nel luglio 1997 ed \u00e8 stato completato ed aperto al traffico il 30 dicembre 2000. Ha sostituito il vecchio Aeroporto di Hangzhou-Jianqiao, che aveva doppia funzione civile e militare. Nel marzo 2004, l'aeroporto \u00e8 diventato ufficialmente un aeroporto internazionale dopo che sono stati costruiti e messi in servizio impianti di immigrazione e doganali. \nUna seconda pista di 3.600 metri \u00e8 in costruzione.\nL'aeroporto era hub della CNAC, compagnia aerea cinese che si \u00e8 fusa con Air China. Quest'ultima ha ereditato l'hub.\nStrutture.\nIl primo lotto dell'aeroporto occupa 7.260 ettari (29,4\u00a0km2) di terreno. Ha una capacit\u00e0 di otto milioni di passeggeri e 110.000 tonnellate di merci l'anno ed in grado di gestire wide-body come il Boeing 747-400. Ha una pista di 3.600 metri di lunghezza e 45 metri di larghezza. Il terminal passeggeri \u00e8 in grado di gestire 3.600 passeggeri all'ora ed \u00e8 di 100.000 metri quadrati (compreso un parcheggio sotterraneo di 22.000 metri quadrati). Il piano partenze dispone di 36 sportelli, di cui 12 nella parte internazionale del terminal; ha 2.900 posti a sedere. L'area immigrazione e la dogana occupano 9.500 metri quadrati di spazio nel terminal.\nSono presente 12 manicotti d'imbarco e 18 gate di partenza.\nServizi di manutenzione sono certificati per eseguire B-Check su tutti i tipi di aeromobili e C-Check su Boeing 737 e Boeing 757."}
{"id": "3983853", "revid": "120340010", "url": "https://it.wikipedia.org/wiki?curid=3983853", "title": "XXVII Brigata Nera &quot;Virginio Gavazzoli&quot;", "text": "La XXVII Brigata Nera \"Virginio Gavazzoli\" fu costituita a Parma il 30 giugno 1944 come conseguenza della militarizzazione del Partito Fascista Repubblicano per contrastare le crescenti attivit\u00e0 guerriglia partigiana.\nStoria.\nIl decreto legislativo nr. 446 approvato dal Duce il 30 giugno 1944, con il quale si trasformava il Partito Fascista Repubblicano in partito armato, ebbe anche a Parma la sua applicazione. Venne costituita la XXVII Brigata Nera \"Virginio Gavazzoli\" con sede nel palazzo dell'Universit\u00e0, nell'attuale via Giordano Cavestro, all'epoca via Walter Branchi, sotto il comando del segretario federale Pino Romualdi; comprendeva due battaglioni (a sua volta suddivisi in tre compagnie per ciascun battaglione) e una compagnia comando. Trov\u00f2 nel territorio di sua competenza una situazione irta di difficolt\u00e0 per la presenza di forze partigiane agguerrite e numerose, tra cui le Brigate Garibaldi, le SAP e i GAP.\nFondamentale per le loro attivit\u00e0 di repressione furono le collaborazioni con elementi delle SS e delle SD tedesche, delle 1\u00aa Divisione bersaglieri \"Italia\" e 4\u00aa Divisione alpina \"Monterosa\" dell'Esercito Nazionale Repubblicano, della Guardia Nazionale Repubblicana composta da alcuni reparti della disciolta 80\u00aa Legione CC.NN. d'Assalto \"Alessandro Farnese\" e dei comandi Brigate Nere di Piacenza, Firenze, Lucca e Mantova, nonch\u00e9 da una fitta rete di spie e confidenti. Furono impegnati in vaste azioni di polizia, dalle zone appenniniche, alla citt\u00e0 nonch\u00e9 della bassa parmense, dove in queste ultime riuscirono in parte a neutralizzare e distruggere la rete clandestina della Resistenza.\nIl 7 novembre 1944 il dottor Angelo Rognoni sostitu\u00ec Pino Romualdi al comando della Brigata.\nSi resero responsabili di diverse rappresaglie, tra cui si ricordano l'eccidio compiuto in Piazza Garibaldi a Parma nella notte del 1\u00ba settembre 1944 e l'Eccidio di Soragna avvenuta il 18 marzo 1945.\nAlla fine del conflitto nella brigata si contarono 56 caduti."}
{"id": "3983871", "revid": "767487", "url": "https://it.wikipedia.org/wiki?curid=3983871", "title": "Intersport Heilbronn Open 2007", "text": "L'Intersport Heilbronn Open 2007 \u00e8 stato un torneo di tennis facente parte della categoria ATP Challenger Series nell'ambito dell'ATP Challenger Series 2007. Il torneo si \u00e8 giocato a Heilbronn in Germania dal 22 al 28 gennaio 2007 su campi in cemento indoor e aveva un montepremi di $100 000.\nVincitori.\nSingolare.\n Michael Berrer ha battuto in finale Micha\u00ebl Llodra che si \u00e8 ritirato sul punteggio di 6-5\nDoppio.\n Michael Kohlmann / Rainer Sch\u00fcttler hanno battuto in finale Sander Groen / Micha\u00ebl Llodra per walkover"}
{"id": "3983873", "revid": "767487", "url": "https://it.wikipedia.org/wiki?curid=3983873", "title": "Internazionali di Bergamo 2007", "text": "Gli Internazionali di Bergamo 2007 sono stati un torneo di tennis facente parte della categoria ATP Challenger Series nell'ambito dell'ATP Challenger Series 2007. Il torneo si \u00e8 giocato a Bergamo in Italia dal 5 all'11 febbraio 2012 su campi in cemento indoor e aveva un montepremi di $100\u00a0000.\nVincitori.\nSingolare.\n Fabrice Santoro ha battuto in finale Simone Bolelli 6-2, 6-1\nDoppio.\n J\u00e9r\u00f4me Haehnel / Jean Rene Lisnard hanno battuto in finale Kenneth Carlsen / Frederik Nielsen6-3, 2-6, 10-4"}
{"id": "3983883", "revid": "1543377", "url": "https://it.wikipedia.org/wiki?curid=3983883", "title": "GCIRS 13E", "text": "GCIRS 13E \u00e8 un candidato buco nero di massa intermedia (in inglese \"Intermediate-mass black hole\", IMBH) con una massa di circa 1300 masse solari in orbita attorno a Sagittarius A* ad una distanza di circa 3 anni luce. La sua velocit\u00e0 orbitale sarebbe di 280 km/s.\nGCIRS 13E \u00e8 gravitazionalmente legato ad un ammasso di sette stelle massicce che gli orbitano intorno. \u00c8 opinione comune che le stelle massicce non si possano formare cos\u00ec vicino a un buco nero supermassiccio qual \u00e8 Sagittarius A*. E poich\u00e9 simili stelle hanno anche una vita molto breve si pensa che GCIRS 13E possa essere migrato in quella regione attratto dal buco nero centrale non pi\u00f9 di dieci milioni di anni fa. Probabilmente precedentemente si trovava a una distanza di non meno di 60 anni luce dalla sua orbita attuale. Le stelle compagne costituiscono probabilmente i resti di un ammasso globulare dove un buco nero di massa intermedia come GCIRS 13E si sarebbe potuto accrescere per mezzo di collisioni stellari.\nDubbi sulla reale esistenza di GCIRS 13E.\nNel 2005 un gruppo di ricerca tedesco mise in dubbio la presenza di un IMBH vicino al centro galattico. Tale conclusione si basava su uno studio dinamico del piccolo ammasso globulare in cui il sospetto buco nero di massa intermedia si sarebbe accresciuto. Il dibattito \u00e8 ancora aperto, sebbene gli indizi facciano propendere a favore dell'esistenza di GCIRS 13E."}
{"id": "3983886", "revid": "46936", "url": "https://it.wikipedia.org/wiki?curid=3983886", "title": "Qualificazioni alla Coppa dei Caraibi 1997", "text": "Sono elencate di seguito le date e i risultati per le qualificazioni alla Coppa dei Caraibi 1997.\nFormula.\n22 membri CFU: 3 posti disponibili per la fase finale. e (come paesi ospitanti) e (come campione in carica) sono qualificati automaticamente alla fase finale. , , e si ritirano. Rimangono 15 squadre, divise in due turni di qualificazioni.\nPrima fase.\nGruppo 1.\n qualificata alla seconda fase.\nGruppo 2.\n qualificata alla seconda fase.\nGruppo 3.\nPrimo turno.\n qualificata al secondo turno.\nSecondo turno.\n qualificata alla fase finale.\nGruppo 4.\n qualificata alla seconda fase.\nGruppo 5.\n qualificata alla seconda fase.\nSeconda fase.\n qualificata alla fase finale.\n \n qualificata alla fase finale."}
{"id": "3983887", "revid": "1573940", "url": "https://it.wikipedia.org/wiki?curid=3983887", "title": "Rhabdomys dilectus", "text": "Il ratto dei prati a quattro strisce delle zone umide (Rhabdomys dilectus ) \u00e8 un roditore della famiglia dei Muridi diffuso nell'Africa orientale e meridionale.\nDescrizione.\nRoditore di piccole dimensioni, con la lunghezza della testa e del corpo tra 90 e 135\u00a0mm, la lunghezza della coda tra 80 e 135\u00a0mm, la lunghezza del piede tra 17 e 33\u00a0mm, la lunghezza delle orecchie tra 10.0 e 20\u00a0mm e un peso fino a 68\u00a0g.\nLe parti superiori sono bruno-rossastre scure. Una striscia scura che si estende dalla fronte si divide in due lungo la schiena, per poi ricongiungersi alla base della coda. Ai loro fianchi scorrono due altre strisce, una giallo-brunastra ed un'altra nerastra che partono dalle orecchie e terminano alla base della coda. Le parti ventrali sono pi\u00f9 chiare. Le zampe sono brizzolate scure. La coda \u00e8 pi\u00f9 corta della testa e del corpo.\nBiologia.\nComportamento.\n\u00c8 una specie terricola e crepuscolare.\nAlimentazione.\nSi nutre principalmente di semi di grano e in parte di parti vegetali, bacche e piccoli invertebrati. Viene considerata una piaga dagli agricoltori.\nDistribuzione e habitat.\nQuesta specie \u00e8 diffusa nell'Africa orientale, Angola e Africa sud-orientale.\nVive nelle savane montane pi\u00f9 umide fino a 2.300 metri di altitudine. Si trova spesso in campi coltivati e dentro le case. \nTassonomia.\nSono state riconosciute 3 sottospecie:\nStato di conservazione.\nLa IUCN considera questa specie una sottospecie di \"Rhabdomys pumilio\"."}
{"id": "3983898", "revid": "428624", "url": "https://it.wikipedia.org/wiki?curid=3983898", "title": "FN Five-seven", "text": ""}
{"id": "3983905", "revid": "478814", "url": "https://it.wikipedia.org/wiki?curid=3983905", "title": "Circoscrizioni di decentramento comunale", "text": ""}
{"id": "3983917", "revid": "132266", "url": "https://it.wikipedia.org/wiki?curid=3983917", "title": "Dichiarazione di Valore", "text": ""}
{"id": "3983920", "revid": "21880", "url": "https://it.wikipedia.org/wiki?curid=3983920", "title": "Pinguicula weser", "text": ""}
{"id": "3983921", "revid": "88740", "url": "https://it.wikipedia.org/wiki?curid=3983921", "title": "Hebel", "text": ""}
{"id": "3983922", "revid": "300067", "url": "https://it.wikipedia.org/wiki?curid=3983922", "title": "K\u014dstas Charalampid\u012bs", "text": "Carriera.\nDi ruolo guardia, \u00e8 cresciuto nelle giovanili del Makedonikos, con cui ha esordito nella stagione 1997-98. Nel 2002 si \u00e8 trasferito all'Olympia Larissa, venendo nominato MVP della A2 Ethniki, seconda serie greca; nel 2004 ha fatto ritorno al Makedonikos. Dal 2006 al 2009 ha militato nel Maroussi Atene.\nNel 2009 \u00e8 al Panell\u012bnios Atene, con cui disputa l'ULEB Eurocup 2009-2010, venendo inserito nel 2\u00ba quintetto dell'All-ULEB Eurocup Team. In A1 Ethniki disputa 25 partite di stagione regolare e 10 di play-off. Passa poi all'Aris Salonicco, con cui raggiunge ancora i play-off in campionato (36 presenze totali in campionato). Nel 2010-11 milita nel K.A.O. Dramas e nell'aprile 2012 viene acquistato dalla New Basket Brindisi, squadra del Campionato di Legadue.\nHa vestisto in varie occasioni la maglia della nazionale greca."}
{"id": "3983926", "revid": "98077", "url": "https://it.wikipedia.org/wiki?curid=3983926", "title": "Scuole Arcimbolde", "text": ""}
{"id": "3983931", "revid": "729019", "url": "https://it.wikipedia.org/wiki?curid=3983931", "title": "Rajkoke", "text": "Rajkoke (in russo \u0420\u0430\u0439\u043a\u043e\u043a\u0435; in giapponese \u96f7\u516c\u8a08\u5cf6, Raikoke-t\u014d) \u00e8 un'isola russa che fa parte dell'arcipelago delle Isole Curili ed \u00e8 situata tra il Mare di Ochotsk e l'Oceano Pacifico settentrionale. Amministrativamente fa parte del Severo-Kuril'skij rajon dell'oblast' di Sachalin, nel Estremo Oriente. Il suo nome viene dalla lingua ainu e significa \"porta dell'inferno\". L'isola \u00e8 disabitata.\nGeografia.\nRajkoke si trova nella parte centrale delle isole Curili, 70\u00a0km a sud-est di \u0160ia\u0161kotan, al di l\u00e0 dello stretto di Krusenstern (\u043f\u0440\u043e\u043b\u0438\u0432 \u041a\u0440\u0443\u0437\u0435\u043d\u0448\u0442\u0435\u0440\u043d\u0430). Nello stretto, 50\u00a0km a nord di Rajkoke, si trovano gli scogli Lovu\u0161ki (\u0441\u043a\u0430\u043b\u044b \u041b\u043e\u0432\u0443\u0448\u043a\u0438; in italiano \"scogli trappole\"), (). A sud lo stretto di Golovnin (\u043f\u0440\u043e\u043b\u0438\u0432 \u0413\u043e\u043b\u043e\u0432\u043d\u0438\u043d\u0430) la separa da Matua.\nL'isola \u00e8 la parte emersa di uno stratovulcano attivo; \u00e8 praticamente rotonda con un diametro di 2-2,5\u00a0km ed \u00e8 alta 551\u00a0m s.l.m. Il cratere ha una profondit\u00e0 di 60\u00a0m. La sua superficie \u00e8 di 4,6\u00a0km\u00b2. Sull'isola non c'\u00e8 acqua potabile ed \u00e8 quasi priva di vegetazione.\nAttivit\u00e0 registrate del vulcano risalgono al 1760, un'eruzione esplosiva nel 1778, poi nel 1924, e l'ultima nel 2019.\nFauna.\nRaikoke \u00e8 una delle cinque pi\u00f9 importanti colonie di leoni marini di Steller sulle isole Curili e ospita una delle pi\u00f9 numerose popolazioni di fulmaro. Il capitano Henry James Snow rifer\u00ec che nel 1883 circa 15.000 callorini dell'Alaska popolavano l'isola. Nel 1890 fu registrata la cattura di solo poche decine di esemplari, quasi certamente dovuta al sovrasfruttamento da parte dei cacciatori di pellicce. Attualmente il callorino dell'Alaska non si riproduce su Raikoke.\nStoria.\nAl momento del contatto con gli europei, l'isola era visitata dalle trib\u00f9 degli Ainu nelle loro battute di caccia e pesca, ma non aveva una popolazione permanente.\nL'isola appare su una mappa ufficiale dei territori del clan Matsumae, un dominio feudale del periodo Edo in Giappone (1644), domini confermati ufficialmente dallo shogunato Tokugawa nel 1715. \nSuccessivamente la sovranit\u00e0 pass\u00f2 all'Impero russo, in base ai termini del Trattato di Shimoda nel 1855, poi all'Impero del Giappone, secondo il Trattato di San Pietroburgo (1875), insieme al resto delle isole Curili. Amministrativamente l'isola faceva parte della sottoprefettura di Nemuro, nella prefettura di Hokkaid\u014d.\nDopo la seconda guerra mondiale, l'isola pass\u00f2 sotto il controllo dell'Unione Sovietica e attualmente fa parte della Federazione Russa."}
{"id": "3983933", "revid": "729019", "url": "https://it.wikipedia.org/wiki?curid=3983933", "title": "Eurothermen Resorts", "text": "Eurothermen Resorts \u00e8 un Gruppo con il quale la \"O\u00d6\u00a0Thermenholding\u00a0GmbH\" gestisce tre stabilimenti termali in Alta Austria: Bad Hall, Bad Ischl und Bad Schallerbach. In tutte e tre le localit\u00e0 il Gruppo gestisce anche alberghi e centri di cura collegati con gli stabilimenti termali.\nEurothermen Resorts nel 2009 ha registrato 1,2\u00a0milioni di visitatori, e la \"O\u00d6\u00a0Thermenholding\" un giro di affari pari a 46,7\u00a0milioni di euro. Con circa 800 dipendenti (al 2009) il Gruppo rappresenta la pi\u00f9 grande azienda turistica dell'Alta Austria."}
{"id": "3983936", "revid": "124123", "url": "https://it.wikipedia.org/wiki?curid=3983936", "title": "Tadeusz Kotarbi\u0144ski", "text": "Tra i pi\u00f9 longevi autori di filosofia \u00e8 ritenuto il creatore della prasseologia.\nBiografia.\nAppartenente ad una famiglia culturalmente elevata (il padre Milosz era compositore e pittore, la madre una pianista di talento, lo zio paterno un importante protagonista del teatro polacco) dopo un iniziale interesse per la matematica, la fisica e l'architettura, decise di studiare filosofia e psicologia a Leopoli dove si laure\u00f2 nel 1912 sotto la guida di Kazimierz Twardowski con una tesi su Herbert Spencer e John Stuart Mill.\nDal 1918 \u00e8 stato insegnante di filosofia teoretica presso l'Universit\u00e0 di Varsavia. Presidente dell'Accademia Polacca delle Scienze dal 1957 al 1962 \u00e8 ritenuto uno dei principali filosofi della scuola polacca di logica di Leopoli-Varsavia. Il suo pensiero risente dunque della filosofia del suo maestro Twardowski, fondatore della scuola e del metodo razionalista di Franz Brentano.\nNella Polonia degli anni '30, in cui predominava un cattolicesimo dalle forti connotazioni nazionaliste, Kotarbi\u0144ski si opponeva al rilievo clericale dato ai valori religiosi nell'insegnamento ed anche ad ogni discriminazione nei confronti degli ebrei. Questo atteggiamento gli valse l'affetto di Alfred Tarski, un filosofo e logico polacco d'origine ebraica. Avverso al nazionalismo polacco corse il rischio di una condanna a morte da una frazione clandestina della destra che lo aveva dichiarato nemico del popolo polacco.\nDopo la seconda guerra mondiale il regime comunista polacco vedeva con sospetto ogni forma di pensiero che non corrispondesse alla dottrima marxista rimuovendo dall'insegnamento gli insegnanti della fenomenologia realista e ostacolando quelli come Kotarbi\u0144ski critici del materialismo dialettico.\nKotarbi\u0144ski insieme ad altri accademici e filosofi polacchi, molti dei quali legati alla scuola di Leopoli-Varsavia e alla scuola di Pozna\u0144, tra cui Kazimierz Ajdukiewicz, Tadeusz Cze\u017cowski, Leszek Ko\u0142akowski, Stanis\u0142aw Ossowski, Adam Schaff, tentarono di sviluppare una specifica forma di marxismo polacco. Il loro tentativo di creare un ponte tra la storia polacca e l'ideologia marxista sovietica ebbe in parte successo, sebbene soffocato per la volont\u00e0 da parte del regime di non rischiare le irritazioni sovietiche.\nNel dopoguerra continu\u00f2 ad insegnare nella tradizione del neopositivismo filosofia e logica a Varsavia fino al pensionamento nel 1961.\nPensiero.\nIl punto di partenza del pensiero di Kotarbi\u0144ski \u00e8 la definizione della filosofia che egli ritiene vada ristretta alle scienze particolari di quegli argomenti che vengono tradizionalmente attribuiti a questa disciplina. La filosofia dunque, epurata da ci\u00f2 che non le compete, va limitata all'etica e alla logica intesa come scienza del linguaggio e della metodologia scientifica.\nReismo e somatismo.\nIl cosiddetto \"concretismo\" di Kotarbi\u0144ski, o reismo (termine da lui coniato che indica una concezione ontologica che unisce il nominalismo radicale al materialismo) lo porta a considerare come reali solo gli oggetti concreti le cui propriet\u00e0 e le espressioni relative a queste hanno significato solo se tradotte come affermazioni relative agli stessi oggetti particolari.\nQuindi \u00abogni oggetto \u00e8 o corpo o spirito\u00bb e \u00abogni essere spirituale \u00e8 corpo\u00bb per cui nell'ambito del reismo si deve considerare anche il somatismo:\nGli onomatoidi.\nBisogna distinguere i nomi \"genuini\", che corrispondono esattamente ai corpi da quelli \"fittizi\" o apparenti che Kotarbi\u0144ski chiama \nonomatoidi gli pseudo nomi che danno l'impressione che dietro di essi si celino delle entit\u00e0 reali. Se noi diciamo \u00abLa partenza del treno \u00e8 rimandata\u00bb di reale in questa espressione c'\u00e8 solo il termine \"treno\" poich\u00e9 il nome \"partenza\" \u00e8 un onomatoide, non corrisponde a nessuna realt\u00e0 precisa. Un nome vero \u00e8 solo il nome di una cosa tutto il resto come nomi riferiti a \"avvenimenti\", \"cambiamenti\" sono solo metafore..\nLa prasseologia.\nLa percezione dell'oggetto, il fenomeno come si presenta al soggetto, non esiste in quanto \u00e8 semplicemente una parte dell'oggetto stesso. Tutti i contenuti mentali riferiti agli altri possono essere ricondotti alle loro persone fisiche e al loro concreto modo di operare e noi possiamo capire i loro comportamenti solo attraverso l'imitazione del loro agire (\"imitazionismo\").\nL'agire stesso deve poi essere improntato a un metodo che porti a un efficace concreto risultato. \u00c8 questa la prasseologia che egli cos\u00ec definisce:"}
{"id": "3983937", "revid": "124123", "url": "https://it.wikipedia.org/wiki?curid=3983937", "title": "Egidio Gherlizza", "text": "Biografia.\nNato a Trieste nel 1909, all'epoca parte dell'Impero austro-ungarico, dopo il diploma al liceo artistico, inizia a scrivere commedie per il teatro dialettale che, come ad esempio \"Ridere ridere ridere\", vengono rappresentate dalla compagnia di Cecchelin; contemporaneamente negli anni trenta scrive racconti umoristici per pubblicazioni come il \"Bertoldo\" e battute pre vignette disegnate da altri come Giovanni Guareschi, Albertarelli e Steinberg. Arriva a vincere il premio della rivista \"Marc'Aurelio\".\nSi trasferisce poi a Milano dove scrive per alcune compagnie teatrali di rivista, come quelle di Dapporto e Maresca. Nell'editoria, nel 1946 prende il posto di Rino Albertarelli nella realizzazione della serie a fumetti \"Bagonghi il pagliaccio\" pubblicata su \"Topolino\" della Mondadori, all'epoca chiamata Helicon Italiana e poi venne assunto dalla Editoriale Subalpino (poi divenuta Edizioni Alpe) per la quale disegn\u00f2 fiabe e fumetti su testi di altri autori come ad esempio \"Jimmy and Johnny\", del 1948, scritta da Antonio De Vita. Fu anche membro dello studio Bierecci di Luciano Bottaro e Giorgio Rebuffi. A fine anni 1940 cre\u00f2 un personaggio che verr\u00e0 pubblicato solo nel 1952, \"Serafino\", e lo stesso anno \"La Famiglia Chicchirich\u00ec\", l'orsetto Gianni e il pinguino Marcello, questi ultimi due, in coppia saranno per anni presenti in molte testate della Alpe. Ha disegnato diverse copertine di altri personaggi dei fumetti, come Picchiarello e Tiramolla.\nCrea poi, nel 1963, la serie del \"Signor Giulivo\" che verr\u00e0 ripreso successivamente per la testata \"Redipicche\" curata da Luciano Bottaro e Carlo Chendi.\"\"\nLavora anche per il mercato francese realizzando vari episodi della serie \"Kiwi\", ideata da Jean C\u00e9zard e pubblicati poi anche in Italia da Mini Comics; in Francia vengono anche pubblicate traduzioni dei suoi lavori italiani; dopo la chiusura della Alpe collabora con la \"Settimana Enigmistica\".\"\" Mor\u00ec a Milano nel 1995.\"\""}
{"id": "3983949", "revid": "36426", "url": "https://it.wikipedia.org/wiki?curid=3983949", "title": "Cappella dell'Arena", "text": ""}
{"id": "3983951", "revid": "115233", "url": "https://it.wikipedia.org/wiki?curid=3983951", "title": "Armstrong House", "text": ""}
{"id": "3983959", "revid": "1442080", "url": "https://it.wikipedia.org/wiki?curid=3983959", "title": "Johann Julius Gottfried Ludwig Frank", "text": " \nBiografia.\nJohann Julius Gottfried Ludwig Frank, chiamato Julius Frank in Brasile, nasce a Gotha l'8 dicembre 1808. Frank frequent\u00f2 L'Universit\u00e0 di Gottinga all'et\u00e0 di 17 anni. A causa di problemi finanziari fu costretto a fuggire a Lipsia dopo a Berlino. L'anno 1828 \u00e8 immigrato a San Paolo in Brasile.\nL'anno 1834 inizi\u00f2 ad insegnare alla Facolt\u00e0 di Giurisprudenza dell'Universit\u00e0 di San Paolo como professore di storia e filosofia. \u00c8 stato il fondatore della prima Burschenschaft brasiliana (\"Bucha\"), la quale contribu\u00ec a diffondere gli ideali repubblicani e liberali nell'epoca dell'Impero del Brasile.\nNel 1841 Frank mor\u00ec di polmonite e fu sepolto nella Facolt\u00e0 di Giurisprudenza di San Paolo."}
{"id": "3983960", "revid": "1543377", "url": "https://it.wikipedia.org/wiki?curid=3983960", "title": "Etica del taoismo", "text": "Per etica del taoismo si pu\u00f2 intendere la ricerca di criteri di autodeterminazione tratti dall'intero canone taoista.\nIl taoismo filosofico \u00e8 fondamentalmente amorale.\n Essa \u00e8 la fonte della vita, di tutte le cose: per questo l'uomo deve rispettarla, imparando innanzitutto a rispettare la sua stessa interiorit\u00e0 \u2014 la natura della sua persona \u2014 accettandola e non lasciando che essa venga sminuita e repressa.\nI desideri sono la fonte delle aspettative e le aspettative provocano sofferenza. \nIl superamento dei desideri \u00e8 una caratteristica comune del taoismo con il buddismo. I taoisti auspicavano una condizione in cui si desidera non aver pi\u00f9 desideri..\nIl Tao \u00e8 increato e in s\u00e9 completo. \u00c8 inesauribile, \u00e8 l'origine di tutte le cose, d\u00e0 la vita a tutto senza agire. \u00c8 l'ordine, la legge invariabile della natura: controlla tutto senza mantenere una forma, governa senza imporsi, \u00e8 presente in ogni cosa ma non possiede nulla. \u00c8 la stessa struttura delle cose in cui agisce senza esserne cosciente. \u00c8 come l'acqua del fiume che scorre, che cambia continuamente forma, rimanendo sempre se stessa, senza mai mantenere alcuna delle diverse forme che assume in ogni istante. \u00c8 una realt\u00e0 ineffabile che non pu\u00f2 essere nominata e rappresentata, in quanto la parola \"Tao\" non \u00e8 il suo vero nome \u2014 indicibile, incomprensibile e inconoscibile \u2014 , bens\u00ec solo un appellativo pratico. Il Tao di cui si pu\u00f2 parlare non \u00e8 l'eterno Tao, come afferma il primo verso del Libro della Via e della Virt\u00f9.\nLa vita e la morte.\nIl problema della vita, e della morte, ricorre spesso negli scritti taoisti. L'esistenza universale non \u00e8 altro che un perpetuo avvicendarsi di trasformazioni e di fenomeni: il fatto pi\u00f9 evidente di questa vicenda \u00e8 il continuo ed eterno alternarsi di esistenza e cessazione di questa. Secondo le idee occidentali, la morte \u00e8 l'antitesi della vita: sono due termini diametralmente opposti, senza alcuna attinenza, assolutamente antitetici. Il taoismo al contrario considera la vita e la morte in stretta relazione tra loro, come due stadi necessari della vita universale sulla terra, e della vita individuale degli esseri.\nLa morte \u00e8 dunque vista come un processo, naturale e persino positivo. Il taoismo ha per\u00f2 ben chiara la differenza fisica che si ha tra vita e morte, sia Laozi che Zhu\u0101ngz\u01d0 spiegarono questo concetto, il primo pi\u00f9 sinteticamente, il secondo in modo pi\u00f9 concreto. Tutte le cose che esistono sono costituite da tante sottoparti; il loro mantenersi congregate \u00e8 la vita, il loro disgregarsi \u00e8 la morte. Il vivere della natura e il vivere degli individui consiste in questo interminabile alternarsi di fatti opposti in apparenza: cos\u00ec fu, sin dall'origine dell'universo. Il paragone tra la vita e la morte e il sorgere e tramontare del sole, si ripete pi\u00f9 volte in Zhu\u0101ngz\u01d0. Il medesimo concetto viene, in forma diversa, esposto da Liezi.\nUna frase famosa, molto taoista, che ben esemplifica i concetti sopra riportati, non \u00e8 per\u00f2 di autore taoista classico. Dice infatti: \nsolitamente attribuita a Laozi. Trattasi invece di Richard Bach nel suo libro \"Illusioni\".\nMassime etiche.\n\u00c8 difficile sostenere che si possa realmente semplificare una tale religione in \"tesori\" o \"precetti\". Comunque nel corso del processo di formazione e crescita del taoismo, sono stati generati.\nTre tesori.\nCompassione;\nSemplicit\u00e0;\nPazienza\nCinque precetti.\nI cinque precetti del taoismo sono:"}
{"id": "3983962", "revid": "110157", "url": "https://it.wikipedia.org/wiki?curid=3983962", "title": "Distretto di Nishitama", "text": "Il \u00e8 l'unico distretto di Tokyo, in Giappone. Si trova nella parte montuosa della metropoli, situata nella parte occidentale dell'area di Tama.\nAttualmente fanno parte del distretto il , e le cittadine di , e ."}
{"id": "3983965", "revid": "380453", "url": "https://it.wikipedia.org/wiki?curid=3983965", "title": "Convocazioni al campionato nordamericano di pallavolo femminile 2011", "text": "Elenco delle giocatrici convocate per il campionato nordamericano 2011."}
{"id": "3983968", "revid": "767487", "url": "https://it.wikipedia.org/wiki?curid=3983968", "title": "Serge Chiesa", "text": "Caratteristiche tecniche.\nEra un trequartista dotato di buon dribbling, di tecnica e di visione di gioco. Piccolo fisicamente, era in possesso di una grande intelligenza tattica.\nCarriera.\nClub.\nChiesa cominci\u00f2 la carriera, a livello giovanile, con il Montferrand. Effettu\u00f2 un provino per il Saint-\u00c9tienne e sembr\u00f2 chiaro che sarebbe diventato un calciatore dei \"Verts\". Si trasfer\u00ec invece all'Olympique Lione, poich\u00e9 si racconta che il padre conoscesse i dirigenti del club. Motiv\u00f2 la scelta sostenendo che avrebbe avuto maggiore spazio in squadra con la casacca dei \"Gones\". L'11 giugno 1969 gioc\u00f2 il primo incontro con questa maglia: si trattava di una sfida amichevole contro il Milan, che si disput\u00f2 allo Stade de Gerland (la formazione italiana s'impose per 1-7). Si leg\u00f2 al Lione per quattro anni e, poco tempo dopo, esord\u00ec ufficialmente con questa maglia: gioc\u00f2 nel successo per 2-4 sul Bastia, in Corsica. Si afferm\u00f2 come numero 10 indiscusso della squadra, fornendo assist per gli attaccanti Fleury Di Nallo e Bernard Lacombe. Gioc\u00f2 tre finali della Coupe de France, vincendone una (1972-1973) e perdendone due (1970-1971 e 1975-1976). Nell'aprile 1983, fu chiaro che Chiesa non sarebbe pi\u00f9 stato un calciatore dell'Olympique Lione. Il 23 maggio successivo, cos\u00ec, termin\u00f2 la sua militanza nel club, durata quattordici anni.\nQuesto addio non segn\u00f2 per\u00f2 la fine della sua carriera: si trasfer\u00ec infatti all'Orl\u00e9ans, compagine di Division 2. Dopo due stagioni in squadra, pass\u00f2 al Clermont, dove rimase per quattro anni e dove chiuse la sua carriera.\nNazionale.\nChiesa conta 12 presenze e 3 reti per la . Debutt\u00f2 il 10 settembre 1969, quando fu schierato nel successo per 1-3 sulla , a Oslo. Il 19 maggio 1973 arriv\u00f2 la sua prima rete, nel pareggio per 1-1 contro l'. Chiesa viene ricordato per aver lasciato il raduno della selezione francese a pochi giorni da una partita: il 13 novembre 1974, infatti, abbandon\u00f2 i compagni giustificando la scelta perch\u00e9 soffriva la mancanza della propria famiglia. Per questo, fu punito con una multa e fu sospeso dalla Nazionale per due partite."}
{"id": "3983970", "revid": "174925", "url": "https://it.wikipedia.org/wiki?curid=3983970", "title": "Parmenide (filosofo)", "text": ""}
{"id": "3983972", "revid": "228587", "url": "https://it.wikipedia.org/wiki?curid=3983972", "title": "San Vito (Casaloldo)", "text": "San Vito \u00e8 una frazione del comune di Casaloldo, in provincia di Mantova, distante 3\u00a0km dal capoluogo e a nord-ovest da esso.\nStoria.\nUna lunga controversia, tra i secoli XV, XVI e XVII, coinvolse i possessori e gli abitanti della contrada di San Vito, le comunit\u00e0 di Castel Goffredo, Casaloldo ed Asola per la definizione della giurisdizione \u2013 sia civile che religiosa \u2013 su un territorio di circa 500 biolche di terreno e undici case, dimora tra i 31 e i 42 abitanti. Quel territorio si estendeva intorno all'omonimo oratorio di San Vito, sino alla localit\u00e0 Ponticelli, posto al confine tra il Mantovano e l'Asolano, termine fra due stati indipendenti ed autonomi, quello dei Gonzaga e quello veneziano, e fra la diocesi di Brescia e quella che sarebbe poi divenuta l'Abbazia di Asola.\nLa contrada di San Vito fu definitivamente aggregata a Casaloldo nel 1637 a seguito di una convenzione fra il duca di Mantova \u2013 da cui dipendeva Castel Goffredo - e la Repubblica di Venezia \u2013 da cui dipendeva l'Asolano e quindi Casaloldo -\nMonumenti e luoghi d'interesse.\nOratorio dei Santi Vito, Modesto, Crescenzia.\nDi particolare interesse \u00e8 l'Oratorio dei Santi Vito, Modesto, Crescenzia, detto \"Madonna di San Vito\", risalente al XVI secolo.\nLa chiesa \u00e8 aperta al pubblico e visitabile in occasione di funzioni liturgiche di carattere mariano tenute dalla parrocchia di Casaloldo. La casa \u00e8 gestita dagli scout."}
{"id": "3983973", "revid": "375960", "url": "https://it.wikipedia.org/wiki?curid=3983973", "title": "Reichsschwert", "text": ""}
{"id": "3983981", "revid": "1318658", "url": "https://it.wikipedia.org/wiki?curid=3983981", "title": "Paracorallium japonicum", "text": "Paracorallium japonicum (Kishinouyi, 1903) o Corallium japonicum (Kishinouye, 1903), \u00e8 un octocorallo della famiglia Coralliidae."}
{"id": "3983983", "revid": "599013", "url": "https://it.wikipedia.org/wiki?curid=3983983", "title": "Bartolommeo Fiani", "text": "Biografia.\nFu \"Delegato di Governo\", ossia Pubblico Ministero a Pisa verso la met\u00e0 del XIX secolo, quindi ancora sotto il governo del Granducato di Toscana. Aveva gi\u00e0 lasciato questa carica nel 1853, quando comparve il suo trattato \"Della polizia considerata come mezzo di preventiva difesa: trattato teorico-pratico\" (1853), come si evince dal frontespizio, in cui viene presentato come \"Gi\u00e0 Delegato di Governo di Pisa\". Questo testo \u00e8 stato definito da Mario Sbriccoli \"certamente quanto di meglio abbia prodotto in materia di polizia la dottrina italiana prima dell'Unit\u00e0\".\nFiani appare anche come collaboratore, sia pure sotto pseudonimo, del settimanale \"La Lente\", giornale umoristico di \"lettere, scienze, arti, commercio, industria, teatri\", apparso in Firenze a partire dal 1\u00ba gennaio 1856 e pubblicato fino all'11 gennaio 1861.\nNegli ultimi anni di vita, risulta residente a Forl\u00ec da cui spedisce ad Alessandro Manzoni il primo volume del romanzo \"L'assedio di Forl\u00ec\" (16 ottobre 1869) e dove il suo nome appare come direttore del \"Giornale dell'Esposizione Agraria\" nell'ottobre 1871 \nCome scrittore di narrativa, si segnala per l'opera storica, ispirata alla Battaglia di Forl\u00ec del 1282, \"L'assedio di Forl\u00ec. Racconto del secolo XIII\", che avrebbe dovuto dar luogo ad una trilogia. Poich\u00e9 Fiani ne scrive le sole prime due parti, Franco Mistrali, visto il successo del romanzo, ne compone il terzo volume: \"L'assedio di Forl\u00ec. Racconto del secolo XIII. Guido Bonatti\", che viene pubblicato nel 1876, quando Fiani era deceduto."}
{"id": "3983984", "revid": "21880", "url": "https://it.wikipedia.org/wiki?curid=3983984", "title": "Paracorallium", "text": "Paracorallium (Bayer &amp; Cairns, 2003) \u00e8 un genere di octocoralli della famiglia Coralliidae."}
{"id": "3983988", "revid": "110157", "url": "https://it.wikipedia.org/wiki?curid=3983988", "title": "Molinello (Casaloldo)", "text": "Molinello \u00e8 una frazione del comune di Casaloldo, in provincia di Mantova, distante 2\u00a0km dal capoluogo e a sud-est di esso. Si articola nei due nuclei di Molinello Sotto e Molinello Sopra.\nStoria.\nLa strada Negrisoli-Pistoni, che collega la frazione Molinello a Piubega, pu\u00f2 essere identificata come un relitto della centuriazione romana che nel I secolo a.C. interess\u00f2 il Mantovano; secondo alcuni questa strada avrebbe rappresentato il decumano massimo, che insieme al cardine massimo costituiva uno dei due assi fondamentali di orientamento della centuriazione. La strada nel suo tratto pi\u00f9 occidentale arriva proprio alla localit\u00e0 Molinello Sopra o Pistoni di Casaloldo, e continua in territorio di Piubega fino alla Corte Tosini per arrivare poi, con qualche interruzione, fino alla Via Postumia a Gazoldo degli Ippoliti.\nDella localit\u00e0 Molinello si ha testimonianza a partire dal 1574; all'epoca era la frazione pi\u00f9 popolata del paese, con 22 famiglie e 124 abitanti.\nAncora nel 1902 si ha notizia della divisione del territorio parrocchiale di Casaloldo nelle frazioni di San Vito, Molinello, Sant'Antonio, Travagliati.\nMonumenti e luoghi d'interesse.\nMulino.\nIn localit\u00e0 Molinello Sotto \u00e8 ancora presente e intatto, anche se non pi\u00f9 funzionante, il mulino sul torrente Tartaro, attivo fino agli anni settanta dello scorso secolo, e da cui prende il nome la frazione.\nChiesa di San Luigi Gonzaga.\nLa chiesetta, in muratura, fu eretta in onore di San Luigi Gonzaga dalle nipoti Cinzia, Olimpia, Gridonia nel 1645, fondatrici dell'istituto delle Vergini di Ges\u00f9 di Castiglione delle Stiviere, che abitarono frequentemente nel palazzo annesso, insieme con altre religiose.\nPalazzo di corte Molinello.\nLa chiesetta di San Luigi Gonzaga era la cappella palatina annessa al palazzo padronale di origini gonzaghesche, di propriet\u00e0 di Giovanni Antonio Aliprandi. Esso, pur deturpato dal tempo, attrae ancora per la sua sobria eleganza: la facciata \u00e8 stata rimaneggiata nel tardo XIX secolo.\nLa chiesa e il palazzo annesso sono le uniche costruzioni superstiti di quello che nel 1645 era divenuto un convento, funzionante fino ai primi anni dello scorso secolo. L'oratorio era anche dotato di una galleria che consentiva alle religiose che abitavano il palazzo di assistere alla messa senza uscire all'esterno.\nSociet\u00e0.\nTradizioni e folclore.\nLa sagra in onore di San Luigi Gonzaga si celebra a Molinello il primo luned\u00ec di agosto, quando la statua del santo viene portata in processione in mezzo ai campi.\nSolo in questa e in poche altre occasioni la chiesa, in buono stato di conservazione in quanto all'interno restaurata da non molto, viene aperta al pubblico.\nInfrastrutture e trasporti.\nMolinello \u00e8 attraversata dalla strada provinciale 1.\nIl servizio di collegamento con Mantova \u00e8 costituito da autocorse svolte dall'APAM; in passato, fra il 1886 e il 1933, era attiva una stazione lungo la tranvia Mantova-Asola."}
{"id": "3983991", "revid": "117624597", "url": "https://it.wikipedia.org/wiki?curid=3983991", "title": "Domenico Piccich\u00e8", "text": "Biografia.\nOriginario di Alcamo, nella provincia di Trapani, all'et\u00e0 di 6 anni inizia gi\u00e0 lo studio del pianoforte e consegue il diploma di maturit\u00e0 presso il Liceo Scientifico \u201cG. Ferro\u201d di Alcamo.\nConsegue a diciotto anni il diploma in pianoforte presso il Conservatorio Vincenzo Bellini di Palermo con il massimo dei voti e la lode; si laurea quindi in Giurisprudenza all\u2019Universit\u00e0 di Palermo. \nHa studiato pianoforte con l\u2019austriaco J\u00f6rg Demus, gli italiani Maria Tipo, Franco Scala, il russo Boris Petrushansky, l\u2019italo-francese Aldo Ciccolini, composizione con Eliodoro Sollima, analisi musicale con Piero Rattalino.\n\u00c8 stato premiato in diversi concorsi per pianisti ed ha eseguito trascrizioni pianistiche di autori come Jan Sibelius e Antonio Scontrino. \u00c8 anche autore di trascrizioni da concerto, come quella de \"La Valse\" di Maurice Ravel e di \"Scaramouche\" di Darius Milhaud.\nSi \u00e8 esibito alla Alice Tully Hall (Lincoln Center) di New York, presso la New York University, alla Tokyo Opera City Concert Hall, al Franz\u00f6sischer Dom di Berlino, all'Auditorium S. Cecilia di Roma, all'Eglise Saint-Merri e al Centre Europ\u00e9en des Activit\u00e9s Artistiques di Parigi, presso l'Universit\u00e0 di Tubinga, alla Keizersgrachtkerk di Amsterdam, al Teatro Nazionale di Sofia, e per festival internazionali quali lo Zernezer Musikwochen Festival (Svizzera), l'Internationales KammerMusikFestival am Gendarmenmarkt (Germania).\nHa collaborato tra gli altri con il tenore Pietro Ballo, il soprano Arpin\u00e8 Rahdjian, il violista Demetrio Comuzzi, i violoncellisti Giorgio Gasbarro e Luca Pincini, il sassofonista Antonino Peri; con la pianista Nina Gallo ha fondato il \"Duo Excentrique\". Ha suonato in tourn\u00e9e con Oriella Dorella (ex-\"\u00e9toile\" del corpo di ballo del Teatro alla Scala).\nHa registrato tre CD con musiche del compositore contemporaneo Andrea Ferrante. \nHa pubblicato per le case editrici Arnoldo Mondadori e Rugginenti, Milano.\nIl M\u00b0 Piccich\u00e8 \u00e8 titolare della cattedra di pianoforte presso il Conservatorio di musica di Palermo. \u00c8 stato Vice Direttore e Coordinatore dell\u2019Ufficio legislativo del Conservatorio di Musica di Trapani, dove ha insegnato anche Diritto d\u2019autore, Diritto e Legislazione dello Spettacolo, Legislazione e Organizzazione Scolastica.\n\u00c8 attualmente Esperto Disciplinare ed Esperto di Sistema AFAM per l\u2019Agenzia Nazionale di Valutazione del Sistema Universitario e della Ricerca (ANVUR)\nAlle battaglie per la legalit\u00e0 da lui condotte presso il Conservatorio di Musica di Trapani si \u00e8 ispirata la serie televisiva RAI Tutta la musica del cuore."}
{"id": "3983992", "revid": "110157", "url": "https://it.wikipedia.org/wiki?curid=3983992", "title": "Campionati austriaci di sci alpino 2011", "text": "I Campionati austriaci di sci alpino 2011 si sono svolti a Saalbach-Hinterglemm tra il 22 e il 30 marzo. Il programma ha incluso gare di discesa libera, supergigante, slalom gigante, slalom speciale e supercombinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale austriaco.\nRisultati.\nUomini.\nDiscesa libera.\nData: 24 marzo\nLocalit\u00e0: Saalbach-Hinterglemm\nOre: 8.15 (UTC+1)\nPista: Zw\u00f6lfer\nPartenza: 1\u00a0825\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nLunghezza: 1\u00a0750\u00a0m\nDislivello: 745\u00a0m\nTracciatore: \nSupergigante.\nData: 26 marzo\nLocalit\u00e0: Saalbach-Hinterglemm\nOre: 8.15 (UTC+1)\nPista: Zw\u00f6lfer\nPartenza: 1\u00a0560\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nDislivello: 480\u00a0m\nTracciatore: \nSlalom gigante.\nData: 30 marzo\nLocalit\u00e0: Saalbach-Hinterglemm\n1\u00aa manche:\nOre: \nPista: \nPartenza: 1\u00a0540\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 480\u00a0m\nTracciatore:\n2\u00aa manche:\nOre: \nPista: \nPartenza: 1\u00a0540\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 480\u00a0m\nTracciatore:\nSlalom speciale.\nData: 29 marzo\nLocalit\u00e0: Saalbach-Hinterglemm\n1\u00aa manche:\nOre: \nPista: Zw\u00f6lfer\nPartenza: 1\u00a0220\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 160\u00a0m\nTracciatore:\n2\u00aa manche:\nOre: \nPista: Zw\u00f6lfer\nPartenza: 1\u00a0220\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 160\u00a0m\nTracciatore:\nSupercombinata.\nData: 25 marzo\nLocalit\u00e0: Saalbach-Hinterglemm\n1\u00aa manche:\nOre: 7.45 (UTC+1)\nPista: Zw\u00f6lfer\nPartenza: 1\u00a0560\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nDislivello: 480\u00a0m\nTracciatore:\n2\u00aa manche:\nOre: 19.30 (UTC+1)\nPista: Zw\u00f6lfer\nPartenza: \nArrivo: \nDislivello: \nTracciatore:\nDonne.\nDiscesa libera.\nData: 24 marzo\nLocalit\u00e0: Saalbach-Hinterglemm\nOre: 9.15 (UTC+1)\nPista: Zw\u00f6lfer\nPartenza: 1\u00a0825\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nLunghezza: 1\u00a0750\u00a0m\nDislivello: 745\u00a0m\nTracciatore: \nSupergigante.\nData: 26 marzo\nLocalit\u00e0: Saalbach-Hinterglemm\nOre: 7.45 (UTC+1)\nPista: Zw\u00f6lfer\nPartenza: 1\u00a0560\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nDislivello: 480\u00a0m\nTracciatore: \nSlalom gigante.\nData: 30 marzo\nLocalit\u00e0: Saalbach-Hinterglemm\n1\u00aa manche:\nOre: \nPista: \nPartenza: 1\u00a0540\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 480\u00a0m\nTracciatore:\n2\u00aa manche:\nOre: \nPista: \nPartenza: 1\u00a0540\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 480\u00a0m\nTracciatore:\nSlalom speciale.\nData: 29 marzo\nLocalit\u00e0: Saalbach-Hinterglemm\n1\u00aa manche:\nOre: \nPista: Zw\u00f6lfer\nPartenza: 1\u00a0220\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 160\u00a0m\nTracciatore:\n2\u00aa manche:\nOre: \nPista: Zw\u00f6lfer\nPartenza: 1\u00a0220\u00a0m\u00a0s.l.m.\nArrivo: 1\u00a0060\u00a0m\u00a0s.l.m.\nDislivello: 160\u00a0m\nTracciatore:\nSupercombinata.\nData: 25 marzo\nLocalit\u00e0: Saalbach-Hinterglemm\n1\u00aa manche:\nOre: 8.45 (UTC+1)\nPista: Zw\u00f6lfer\nPartenza: 1\u00a0560\u00a0m\u00a0s.l.m.\nArrivo: 1\u00a0080\u00a0m\u00a0s.l.m.\nDislivello: 480\u00a0m\nTracciatore:\n2\u00aa manche:\nOre: 20.00 (UTC+1)\nPista: Zw\u00f6lfer\nPartenza: \nArrivo: \nDislivello: \nTracciatore:"}
{"id": "3983994", "revid": "1573940", "url": "https://it.wikipedia.org/wiki?curid=3983994", "title": "Coralliophila", "text": "Coralliophila \u00e8 un genere di molluschi gasteropodi della famiglia Muricidae.\nTassonomia.\nIl genere comprende le seguenti specie:"}
{"id": "3983995", "revid": "290948", "url": "https://it.wikipedia.org/wiki?curid=3983995", "title": "Equazioni di van Laar", "text": "Le equazioni di Van Laar costituiscono un modello sviluppato da Johannes van Laar tra il 1910 ed il 1913 per descrivere gli equilibri di fase di miscele liquide. L'equazione viene derivata dall'equazione di van der Waals. I parametri originali di Van der Waals non fornivano una buona descrizione degli equilibri di fase liquido-vapore obbligando lo sperimentatore a fare un adeguo dei parametri sui dati sperimentali. Per questo motivo il modello non \u00e8 pi\u00f9 direttamente collegato alle propriet\u00e0 molecolari e quindi deve essere considerato come un modello empirico per interpretare i risultati sperimentali.\nEquazioni.\nVan Laar deriv\u00f2 l'eccesso di entalpia dall'equazione di van der Waals:\nDove ai e bi sono i parametri di Van der Waals per l'attrazione e l'esclusione del volume del componente i-esimo. \nDato che questi parametri non conducono ad una buona descrizione dell'equilibrio di fase il modello viene ricondotto alla forma:\ndove A12 e A21 sono costanti ottenute per interpolazione dei dati sperimentali relativi all'equilibrio liquido-vapore.\nQuesto dimostra che le costanti A12 e A21 sono uguali ai logaritmi dei limiti coefficienti di attivit\u00e0 formula_4 e formula_5 rispettivamente. Il modello fornisce coefficienti di attivit\u00e0 che aumentano (A12 e A21 &gt;0) o diminuiscono (A12 e A21 &lt;0) per concentrazioni decrescenti. Il modello non pu\u00f2 descrivere gli estremi dei coefficienti di attivit\u00e0 nell'intervallo di concentrazioni.\nNel caso formula_6, che implica che le molecole sono di uguale dimensione ma differente polarit\u00e0, le equazioni diventano:\nIn questo caso i coefficienti di attivit\u00e0 sono uguali per x1=0.5. Quando A=0 i coefficienti di attivit\u00e0 sono unitari e quindi descrivono una miscela ideale."}
{"id": "3984001", "revid": "767487", "url": "https://it.wikipedia.org/wiki?curid=3984001", "title": "Appuntamento col destino (film)", "text": "Appuntamento col destino (\"Turn the Key Softly\") \u00e8 un film del 1953 diretto da Jack Lee.\nGli interpreti principali sono Yvonne Mitchell, Joan Collins, Kathleen Harrison e Terence Morgan.\nLee e Maurice Cowan hanno scritto la sceneggiatura, basata sul romanzo omonimo di John Brophy.\nTrama.\nTre donne, di estrazione sociale molto differente, escono insieme dalle porte della prigione Holloway di Londra, al termine delle loro rispettive condanne.\nMonica Marsden \u00e8 una donna beneducata, portata alla criminalit\u00e0 dal suo truffaldino amante David, che le fa scontare un crimine che lui ha ideato; Stella Jarvis \u00e8 una ragazza attraente che trova una facile fonte di guadagno nella prostituzione, venendo poi arrestata dopo numerose denunce per adescamento; la sig.a Quilliam \u00e8 una anziana vedova di buone maniere che vive in povert\u00e0 e viene condannata per furto ripetuto.\nMonica invita le due altre donne a una cena al ristorante, per raccontarsi come \u00e8 stato il loro primo giorno di libert\u00e0. \nGli eventi prima e dopo la cena vengono quindi esplorati dal regista e il film segue i tre personaggi osservando come riprende la loro vita.\nDurante la carcerazione Monica ha il tempo di riflettere e in principio ha pensieri di vendetta nei confronti di David; quando per\u00f2 lo rivede lei riscopre il sentimento iniziale che riprende, e si riconcilia.\nStella \u00e8 piena di buone intenzioni a riprendere a vivere sulla retta via, lontano dalla sua lucrativa ma sordida professione precedente anche grazie a un fidanzato che l'ha attesa pur conoscendo il suo passato.\nLa sig.a Quilliam, trascurata dalla figlia che vive in un altro quartiere, ritorna nella sua povera casa, consolata dal suo cagnetto meticcio che ama, e considera la presenza pi\u00f9 importante della sua vita.\nNel corso di poche ore ciascuna si trova a combattere per evitare una rapida recidiva nei loro crimini: Stella incontra le ex colleghe, la sig.a Quilliam evita di rubacchiare ai negozianti e Monica, ingannata da David, e' costretta ad aiutarlo in un furto, ma lo abbandona e David viene arrestato.\nInfine Stella va all'appuntamento col fidanzato, la sig.a Quilliam nel ritrovare il cagnetto Johnny che si era perso muore investita. Johnny viene raccolto da Monica, ormai sola."}
{"id": "3984009", "revid": "647919", "url": "https://it.wikipedia.org/wiki?curid=3984009", "title": "Beretta Mod.15", "text": ""}
{"id": "3984010", "revid": "647919", "url": "https://it.wikipedia.org/wiki?curid=3984010", "title": "Beretta Mod.17", "text": ""}
{"id": "3984011", "revid": "3115", "url": "https://it.wikipedia.org/wiki?curid=3984011", "title": "Che Guevara nella cultura di massa", "text": "La figura di Ernesto Guevara, pi\u00f9 noto come Che Guevara, el Che \u00e8 stata rivisitata molto spesso nella cultura di massa da cineasti, cantanti, fumettisti e letterati. \nAnche se durante la sua vita era una figura fortemente politicizzata e controversa, dopo la morte la sua immagine stilizzata \u00e8 stata trasformata in un emblema in tutto il mondo per varie cause, e rappresenta una rete complessa di storie a volte contrastanti. L'immagine di Che Guevara \u00e8 stata ispirazione della rivoluzione, della sinistra ad un hippy ed anche un logo radical chic. Pi\u00f9 comunemente \u00e8 rappresentato il viso, opera dell'irlandese Jim Fitzpatrick e basata sulla fotografia di Alberto Korda del 1960 intitolata Guerrillero Heroico.\nPer molti in tutto il mondo, il Che \u00e8 diventato il simbolo della ribellione, dell'uomo idealista disposto a morire per una causa. \nLa storia della vita di Guevara \u00e8 stata narrata in film, documentari, commedie e canzoni.\nMentre l'immagine \u00e8 stata sottoposta a continua apoteosi e mercificazione finendo in poster, cappelli, portachiavi, tappetini per il mouse, felpe, cuffie, bandiere, berretti, zaini, bandane, fibbie per cinture, portafogli, orologi, orologi da parete, accendini Zippo, boccette tasca, bikini, tatuaggi, e pi\u00f9 comunemente T-shirt.\nDi seguito, una lista parziale delle produzioni in cui Che Guevara \u00e8 il protagonista, oppure viene citato o soltanto \u00e8 oggetto di allusioni.\nCanzoni.\nSono molte nel panorama musicale mondiale le canzoni che si riferiscono a Che Guevara. Nella maggior parte dei testi, elogia le virt\u00f9 del guerrigliero argentino:\nPoesie.\nTra le pi\u00f9 citate sono:\nAltro.\nIl nome e l'immagine di Che Guevara appare sulle confezioni della francese El Che Cola e sulle sigarette Che."}
{"id": "3984012", "revid": "1543377", "url": "https://it.wikipedia.org/wiki?curid=3984012", "title": "Fondazione SURGIR", "text": "La Fondazione SURGIR, fondata a Losanna, nel 2001, ad opera di Jacqueline Thibault, \u00e8 impegnata a livello mondiale nella lotta contro la violenza sulle donne.\nObiettivi.\nLa Fondazione opera in Medio Oriente e in Asia, con programmi di prevenzione e formazione sul territorio e reti di assistenza (per prestare soccorso a donne in pericolo).\nNel suo quadro d'azione, la fondazione SURGIR \u00e8 impegnata, in particolare, nella lotta contro le molteplici forme di violenza:\nDelitti d'onore, definiti anche delitti \u201ccommessi in nome dell'onore\u201d o delitti \u201ccosiddetti d'onore\u201d, rappresentano la forma pi\u00f9 estrema di violenza legata al concetto di onore. La fondazione SURGIR denuncia questi crimini e si mobilita per:\nOrganizzazione.\nFondazione SURGIR di diritto svizzero, \u00e8 accreditata dal 2005 con status consultivo speciale presso il Consiglio Economico e Sociale delle Nazioni Unite di New York, Ginevra e Vienna. Impegnata al fianco dell'Organizzazione delle Nazioni Unite ONU, \u00e8 membro dal 2008 della Conferenza delle Organizzazioni Non Governative delle Nazioni Unite (CONGO).\nLa Fondazione \u00e8 riconosciuta come esperto al Consiglio d'Europa presso l'Assemblea parlamentare per il diritto delle donne di vivere libere dalla violenza. La Fondazione SURGIR \u00e8 anche membro della FEDEVACO (Federazione Vodese di Cooperazione), in Svizzera.\nPremi e distinzioni.\nPremio dei Diritti Umani della Repubblica Francese: il 16 novembre del 2006, la Fondazione SURGIR ha ricevuto una menzione speciale dalla Commissione dei diritti dell'uomo della Francia come riconoscimento per il suo impegno nella lotta a favore della formazione sociale e civica delle donne.\nLa fondatrice e presidente, Jacqueline Thibault, \u00e8 stata nominata cavaliere della Legion d'Onore nel dicembre del 2009 e, nel dicembre del 2010, ha ricevuto, per mano del Presidente Nicolas Sarkozy, la medaglia per l'azione svolta dalla Fondazione e per la sua lotta contro le violenze di cui sono vittime le donne."}
{"id": "3984013", "revid": "767487", "url": "https://it.wikipedia.org/wiki?curid=3984013", "title": "Petter H\u00f8vik", "text": "Carriera.\nCresciuto nelle giovanili del By\u00e5sen, ha avuto l'opportunit\u00e0 di giocare anche per la prima squadra, militante in 2. divisjon. Dalla stagione 2011-2012 ha giocato anche nella Futsal Eliteserie, massima divisione del campionato norvegese di calcio a 5, con la maglia del Vegakameratene: il calendario della stessa riempie i mesi invernali, in cui il calcio \u00e8 fermo, poich\u00e9 strutturato seguendo l'anno solare. Il 13 agosto 2011 ha esordito nella Coppa UEFA, nella vittoria della sua squadra sul Varna col punteggio di 3-5.\nL'11 febbraio 2013 ha esordito per la Nazionale di calcio a 5 norvegese, in occasione della sconfitta per 10-1 subita contro la .\n\u00c8 rimasto in forza al By\u00e5sen fino al mese di agosto 2013, quando \u00e8 passato al Frigg. Ha debuttato in squadra il 20 agosto, schierato titolare nel 2-0 inflitto al T\u00f8nsberg. Nelle pause invernali dei campionati, ha continuato a giocare per il Vegakameratene, restandovi fino al 2014 e vincendo tre titoli nazionali.\nIn vista della 2. divisjon 2014, H\u00f8vik ha firmato per il KFUM Oslo, compagine che aveva un'omonima sezione riservata al calcio a 5, da cui avrebbe giocato dalla fine di quello stesso anno.\nHa lasciato il KFUM Oslo al termine del campionato 2015, chiuso con la promozione della squadra in 1. divisjon. H\u00f8vik si \u00e8 accordato allora con il Lyn Oslo, in 3. divisjon. Ha continuato invece a giocare per il KFUM Oslo nel calcio a 5.\nIl 16 novembre 2016 \u00e8 stato incluso tra i convocati del commissario tecnico Sergio Gargelli per l'imminente Nordic Futsal Cup. La Norvegia si \u00e8 classificata al 4\u00ba posto finale.\nIl 6 luglio 2017 ha lasciato il Lyn per trasferirsi in Italia, al Tenax, squadra militante in Serie B dove avrebbe proseguito la carriera di giocatore di calcio a 5.\nIl 15 novembre 2017 \u00e8 stato convocato per l'imminente edizione della Nordic Futsal Cup.\nNel 2018, ha fatto ritorno in Norvegia per giocare nell'Utleira.\nStatistiche.\nPresenze e reti nei club.\n\"Statistiche aggiornate al 16 novembre 2017.\""}
{"id": "3984014", "revid": "1573940", "url": "https://it.wikipedia.org/wiki?curid=3984014", "title": "Pseudosimnia carnea", "text": "Pseudosimnia carnea () \u00e8 un mollusco gasteropode della famiglia Ovulidae."}
{"id": "3984015", "revid": "767487", "url": "https://it.wikipedia.org/wiki?curid=3984015", "title": "15 Seconds", "text": "15 Seconds \u00e8 un cortometraggio del 2008 diretto da Gianluca Petrazzi. Prodotto da Raoul Bova e Chiara Giordano, il film \u00e8 uno spot contro la pena di morte."}
{"id": "3984025", "revid": "287204", "url": "https://it.wikipedia.org/wiki?curid=3984025", "title": "Gran Premio motociclistico di Finlandia 1976", "text": "Il Gran Premio motociclistico di Finlandia fu il nono appuntamento del motomondiale 1976.\nSi svolse il 1\u00ba agosto 1976 a Imatra alla presenza di 40.000 spettatori, e corsero tutte le classi tranne i sidecar.\nIn 500, assente Barry Sheene, and\u00f2 in testa Pat Hennen: lo statunitense concluse la gara al primo posto (nonostante problemi al freno posteriore), primo pilota degli USA a vincere una gara del Motomondiale.\nDoppietta per Walter Villa in 250 e 350: nella quarto di litro il \"Reverendo\" vinse dopo una pessima partenza, mentre in 350 il modenese ebbe a fronteggiare la concorrenza della Morbidelli di Dieter Braun.\nDoppio ritiro per \u00c1ngel Nieto in 50 e 125: nella ottavo di litro vinse Pier Paolo Bianchi, mentre in 50 (gara caratterizzata da un improvviso acquazzone) vinse il belga Juliaan Vanzeebroeck.\nClasse 500.\n21 piloti alla partenza, 15 al traguardo.\nClasse 350.\n21 piloti alla partenza, 16 al traguardo.\nClasse 250.\n21 piloti alla partenza, 15 al traguardo.\nClasse 125.\n20 piloti alla partenza, 19 al traguardo.\nClasse 50.\n21 piloti alla partenza, 17 al traguardo."}
{"id": "3984027", "revid": "834", "url": "https://it.wikipedia.org/wiki?curid=3984027", "title": "BT Group plc", "text": ""}
{"id": "3984032", "revid": "834", "url": "https://it.wikipedia.org/wiki?curid=3984032", "title": "GKN plc", "text": ""}
{"id": "3984035", "revid": "1305772", "url": "https://it.wikipedia.org/wiki?curid=3984035", "title": "Geary", "text": "Geary pu\u00f2 essere:"}
{"id": "3984036", "revid": "118720396", "url": "https://it.wikipedia.org/wiki?curid=3984036", "title": "Dino (automobile)", "text": "Dino \u00e8 un marchio automobilistico nato nel 1965, da un accordo tra Ferrari e FIAT e attivo fino al 1980.\nStoria.\nIl contesto.\nIn seguito alla prematura morte del figlio Dino, in sua memoria Enzo Ferrari volle aggiungere la denominazione \"Dino\" ad alcuni modelli da competizione, dotati del motore progettato dal figlio. Ben presto, per\u00f2, Ferrari ebbe anche chiara l'impossibilit\u00e0 di una prosecuzione dinastica dell'azienda di Maranello e, data la non pi\u00f9 giovane et\u00e0, inizi\u00f2 a prendere in considerazione alcune proposte di acquisto dell'azienda, vincolandole al mantenimento della sua totale potest\u00e0 in campo sportivo.&lt;br&gt;\nLunghe e laboriose trattative con la Ford, guidata da Lee Iacocca, ormai giunte alla firma di un contratto economicamente allettante, pare di dieci milioni di dollari (sei miliardi di lire dell'epoca), furono bruscamente interrotte da Ferrari che mise alla porta i dirigenti statunitensi, non vedendo completamente rispettata la sua \"condicio sine qua non\" sull'autonomia sportiva, con i negoziatori che gli confermavano che avrebbe dovuto sottoporre i suoi programmi all'approvazione della Ford.\nIl diniego port\u00f2 a una serie di ritorsioni del potente gruppo statunitense che us\u00f2 tutta la sua influenza per mettere in difficolt\u00e0 la Scuderia Ferrari nel campo delle competizioni, causando vari e importanti nocumenti al piccolo \"team\" italiano. Durante le stagioni sportive del 1964 e 1965 la Ferrari si trov\u00f2 a fronteggiare un atteggiamento molto rigido della FIA che impose una rigorosa interpretazione del regolamento sul numero di esemplari da omologare per le vetture \"Gran Turismo\", basati su opinabili interpretazioni dei regolamenti tecnici. In aggiunta, il nuovo regolamento per le corse di Formula 2, prescriveva la cilindrata di 1.600 cm\u00b3 per il motore che doveva provenire da una vettura di cui fossero state costruite nel 1966 almeno 500 unit\u00e0; una produzione impensabile da superare nei tempi richiesti per un'azienda poco pi\u00f9 che artigianale come la Ferrari.\nDopo avere cercato inutilmente il sostegno delle autorit\u00e0 sportive italiane Enzo Ferrari decise di restituire la licenza sportiva italiana e di iscrivere le sue vetture con i colori statunitensi della NART, nelle ultime due gare del campionato di Formula 1 del 1964.\nL'intervento della FIAT.\nIn quella situazione che si faceva sempre pi\u00f9 difficoltosa fu provvidenziale l'intervento di Gianni Agnelli, estimatore e acquirente delle vetture Ferrari, che ravvis\u00f2 l'opportunit\u00e0 e la convenienza di una mutua intesa tra le due aziende, anche in prospettiva di una futura fusione o acquisizione da parte del gruppo torinese.\nDopo vari contatti, favoriti dai buoni uffici di Battista Farina e del figlio Sergio, oltre che moderati dall'abilit\u00e0 diplomatica di Francesco Bellicardi, nel dicembre 1964 \"il Drake\", \"l'Avvocato\" e Vittorio Valletta giunsero a definire l'accordo.\nOltre all'occasione di una \"joint venture\" con la Ferrari, foriera di futuri sviluppi, probabilmente alla dirigenza FIAT non sfugg\u00ec la congiuntura di potersi accattivare la simpatia dei moltissimi tifosi che la minuscola e giovane scuderia di Maranello aveva in tutto il mondo, affascinati dalle vittorie nei campionati Formula 1 e Sport, ma ancora pi\u00f9 dai ripetuti successi nelle gare di maggiore prestigio internazionale: dalla 24 Ore di Spa alla Targa Florio, dalla 24 Ore di Daytona alla 24 Ore di Le Mans, fino ad arrivare alla Carrera Panamericana e alla Mille Miglia.\nOggetto della convenzione fu un'alleanza industriale che prevedeva una sinergia per la costruzione di cinquecento motori esacilindrici, in dodici mesi, allo scopo di raggiungere la quota prevista dai nuovi regolamenti per la partecipazione al campionato di Formula 2, che sarebbero entrati in vigore nel 1967.\nI contenuti dell'accordo FIAT-Ferrari vennero resi noti alla stampa il 1\u00ba marzo 1965, sollevando un grande clamore in tutto il mondo sportivo. Oltre al piccolo programma produttivo-sportivo sancivano infatti lo schierarsi della FIAT e di tutta la sua potenza industriale in appoggio all'ormai emarginata Scuderia Ferrari, peraltro interrompendo l'assenza ufficiale e ufficiosa della casa torinese dai Gran Premi, iniziata nel 1927, dopo la dimostrazione d'addio con la Fiat 806. Il 10 maggio 1965 il dirigente FIAT Pierugo Gobbato, grande esperto di industrializzazione, assumeva l'incarico di direttore generale della SEFAC-Ferrari.\nLe Dino da competizione.\nA parte i precedenti modelli \"156 F2\", \"246S\" e \"196 S\" che portavano la denominazione \"Dino\" la prima vettura direttamente correlata all'accordo Ferrari-FIAT fu il prototipo \"Dino 166 P\", fatta scendere in pista il 25 aprile 1965, sul circuito di Monza, allo scopo di mostrare l'immediata operativit\u00e0 del patto.\nDurante lo stesso anno il prototipo si evolse nella \"Dino 206 SP\" e, l'anno successivo, nella \"Dino 206 S\".\nLe Dino di serie.\nL'annuncio della collaborazione Fiat-Ferrari nella costruzione del comune motore esacilindrico a V fu seguito da una pianificata presentazione di modelli stradali, in modo da essere al centro dell'attenzione nei pi\u00f9 importanti saloni internazionali.\nIl primo modello fu il prototipo \"Dino Berlinetta Speciale\" che fece il suo debutto il 7 ottobre 1965 al salone dell'automobile di Parigi. Pur esposta nel \"neutrale\" stand della Pinifarina il prototipo mostrava chiaramente l'impostazione per una vettura stradale, facendo intuire che l'annunciato programma costruttivo in serie non era da considerarsi una \"boutade\" pubblicitaria.\nA salone di Torino dell'anno successivo, il 3 novembre 1966, La Fiat present\u00f2 la sua prima \"Dino\", in versione spider. Pochi mesi pi\u00f9 tardi, il 9 marzo 1967, al Salone di Ginevra fu presentata la versione coup\u00e9. La trilogia si concluse il 1\u00ba novembre 1967, in un crescendo di valutazioni positive della stampa specializzata, con la presentazione della berlinetta Ferrari al Salone di Torino.\nPer la produzione in piccola serie delle vetture stradali con motore Dino le due case automobilistiche scelsero strade diverse. La Fiat decise di mettere in cantiere due diversi modelli; una spider commissionata alla Pininfarina e una coup\u00e9 commissionata alla Bertone, ma strutturalmente progettate in Fiat, secondo il classico schema del motore anteriore con trazione posteriore. La Ferrari, invece, rimase fedele allo schema del prototipo e realizz\u00f2 la sua prima vettura stradale con lo schema \"tutto dietro\".\nLa derivata.\nDiscende strettamente dalla \"famiglia Dino\" la Lancia Stratos del 1973, voluta dal Gruppo Fiat per l'impiego nelle competizioni da Rally, che si aggiudic\u00f2 la vittoria nel campionato mondiale di questa specialit\u00e0 negli anni 1974, 1975 e 1976.\nIl marchio \"Dino\".\nI primi modelli prodotti in serie, sia dalla FIAT sia dalla Ferrari, furono commercializzati senza gli stemmi delle rispettive case costruttrici, sostituiti dal comune stemma \"Dino\", tondo per la FIAT e rettangolare per la Ferrari.\nLa FIAT comprendeva i suoi modelli \"Dino\" nel listino ufficiale, mentre la Ferrari cre\u00f2 un listino a parte, concedendo ai suoi concessionari la sola apposizione \"ufficiosa\" dello scudetto adesivo con il cavallino rampante sulle fiancate.\nProbabilmente l'intendimento iniziale era quella di creare, in futuro, una nuova casa automobilistica in compartecipazione.\nDopo che la maggioranza del pacchetto azionario Ferrari venne acquisito dalla casa torinese, nel 1969, quest'ultima conserv\u00f2 la scritta \"Dino\" come denominazione del modello, ma inserendo il marchio FIAT. La Ferrari, invece, lo mantenne attivo fino al 1980.\nProduzione.\nFerrari\nFIAT"}
{"id": "3984045", "revid": "87499", "url": "https://it.wikipedia.org/wiki?curid=3984045", "title": "Fondazione Surgir", "text": ""}
{"id": "3984047", "revid": "767487", "url": "https://it.wikipedia.org/wiki?curid=3984047", "title": "Luigi Geremia", "text": "Carriera.\nGioca con il Padova nella Divisione Nazionale (l'allora massima serie) nelle stagioni 1926-1927 e 1927-1928 disputando in totale sette partite. Debutta il 2 gennaio 1927 nella partita Doria-Padova (1-0). Gioca la sua ultima partita con i biancoscudati il 25 dicembre 1927 in Padova-Lazio (2-0).\nSuccessivamente milit\u00f2 nel Bassano."}
{"id": "3984048", "revid": "834", "url": "https://it.wikipedia.org/wiki?curid=3984048", "title": "Standard Chartered", "text": ""}
{"id": "3984050", "revid": "74801", "url": "https://it.wikipedia.org/wiki?curid=3984050", "title": "Gordon MacRae", "text": "Biografia.\nDi ascendenze scozzesi, Gordon MacRae era figlio di William Lamont MacRae, inventore e pioniere radiofonico, e di Helen Violet Sonn, insegnante di pianoforte e concertista. Dalla natia East Orange, MacRae segu\u00ec la famiglia prima a Buffalo e successivamente a Syracuse (New York), dove frequent\u00f2 la Nottingham High School e inizi\u00f2 a interessarsi alla musica e alla recitazione. Durante il corso di studi alla Nottingham, si distinse come atleta in vari sport, impar\u00f2 a suonare pianoforte, clarinetto e sassofono, e affront\u00f2 le prime esperienze artistiche come cantante.\nNel 1940 vinse un concorso per giovani talenti e raggiunse New York, dove lavor\u00f2 alla radio, si esib\u00ec come solista nelle band di Harry James, Les Brown e Horace Heidt e incise il suo primo disco nel 1942 per l'etichetta discografica Columbia Records. Nello stesso anno inizi\u00f2 il servizio militare come istruttore bombardiere nella United States Army Air Force, impegno che lo coinvolse fino al termine del secondo conflitto mondiale. Nel marzo del 1946 debutt\u00f2 a Broadway nel musical \"Three to Make Ready\", accanto a Ray Bolger, che ebbe 327 repliche, e nel contempo prosegu\u00ec i suoi impegni radiofonici in show della CBS e come cantante solista in popolari band dell'epoca. Nel periodo 1945-1946 lavor\u00f2 alla rete radiofonica della CBS con il conduttore Archie Bleyer nel popolare \"Gordon MacRae Show\", che promosse talenti musicali emergenti, tra cui il fisarmonicista John Serry Sr..\nTra il 1947 e il 1948 la carriera musicale di MacRae decoll\u00f2, grazie a un importante contratto discografico con la Capitol Records e all'ingaggio come entertainer radiofonico nel programma settimanale \"The Railroad Hour\". Sempre nel 1948 MacRae firm\u00f2 un contratto di sette anni con la casa cinematografica Warner Brothers e debutt\u00f2 sul grande schermo in un ruolo non musicale, quello di un pugile professionista, nel film drammatico \"The Big Punch\" (1948), con Wayne Morris e Lois Maxwell. Solo l'anno successivo l'attore apparve in un musical biografico, pur di tono drammatico, dal titolo \"La vita a passo di danza\", nel quale interpret\u00f2 Frank Carter, che muore in un incidente d'auto mentre si sta recando a Broadway per assistere a uno spettacolo della moglie, la sfortunata cantante e ballerina Marilyn Miller (June Haver). Segu\u00ec un altro ruolo drammatico nel noir \"Fuoco alle spalle\" (1950), accanto a Edmond O'Brien, Virginia Mayo e Dane Clark.\nFu con \"The Daughter of Rosie O'Grady\" (1950), spensierata commedia musicale con June Haver e Gene Nelson, che MacRae affront\u00f2 il primo ruolo autenticamente leggero e pot\u00e9 far sfoggio delle proprie doti canore, caratteristiche evidenti anche nel suo successivo impegno cinematografico, la commedia \"T\u00e8 per due\" (1950), il primo dei cinque film che interpret\u00f2 quale partner romantico della stella musicale della Warner, Doris Day. Ispirato alla pi\u00e8ce degli anni venti \"No, No, Nanette\", la vicenda \u00e8 incentrata su uno spensierato gruppo di artisti esordienti che tentano di scovare il denaro necessario a mettere in piedi una rivista, e MacRae imperson\u00f2 il ruolo di Jimmy Smith, compositore della compagnia, che corteggia la vivace ereditiera di Long Island interpretata dalla Day.\nIl 1951 fu per MacRae un anno di ininterrotti e molteplici successi. Al largo seguito della sua trasmissione radiofonica si accompagn\u00f2 un crescente successo come cantante, amato dalle giovani generazioni del pubblico femminile ma apprezzato anche da ascoltatori meno giovani per la sua gradevole voce baritonale, adatta sia alle ballate romantiche del momento che ai classici brani dell'operetta. Sul grande schermo prosegu\u00ec inoltre il sodalizio artistico con Doris Day, a iniziare dalla commedia \"The West Point Story\" (1950), che riprendeva il tema dei tentativi di messa in scena di uno spettacolo musicale, spostando per\u00f2 l'azione all'annuale rivista dell'Accademia Militare degli Stati Uniti di West Point. Il successivo \"Vecchia America\" (1951) fu un affettuoso omaggio all'America di provincia degli anni dieci, con MacRae nel ruolo del bravo ragazzo della porta accanto che finisce per conquistare l'amore della sempre dinamica Doris Day.\nDopo un'apparizione in \"Starlift\" (1951), una pellicola in cui la scuderia di divi della Warner (compresa l'immancabile partner Doris Day) si esib\u00ec in numeri di intrattenimento per le truppe in partenza verso il fronte coreano, MacRae fu scritturato due anni pi\u00f9 tardi per il sequel di \"Vecchia America\", intitolato \"By the Light of the Silvery Moon\" (1953), in cui lui e la Day ripresero i medesimi ruoli di giovani innamorati che coronano l'idillio dopo amabili schermaglie e svariati numeri musicali. Fu l'ultimo film in cui i due attori apparvero in coppia, e in cui MacRae dimostr\u00f2 di aver acquisito maggiore scioltezza nella recitazione, dopo una certa legnosit\u00e0 nelle precedenti interpretazioni. Il suo impegno alla Warner Brothers si concluse con il musical \"About Face\" (1952), con Eddie Bracken, e con l'esotico \"I cavalieri di Allah\" (1953), con Kathryn Grayson, Steve Cochran e Raymond Massey.\nScaduto il contratto con la Warner Bros., nel 1954 MacRae si trov\u00f2 nella condizione di attore free lance, cogliendo subito un'opportunit\u00e0 con la trasposizione cinematografica del musical \"Oklahoma!\" (1955), uno tra i pi\u00f9 classici film musicali di tutti i tempi, in cui interpret\u00f2 il ruolo di Curly accanto a celebri attori come Gloria Grahame, Eddie Albert, Charlotte Greenwood, James Whitmore, il ballerino Gene Nelson e la giovane Shirley Jones. Tra i celebri brani di Richard Rodgers e Oscar Hammerstein II, MacRae interpret\u00f2 \"Oh, What a Beautiful Mornin\"', \"The Surrey with a Fringe on Top\", \"People Will Say We're in Love\" e il brano che d\u00e0 il titolo al film. MacRae e Shirley Jones furono nuovamente riuniti l'anno successivo in un altro musical prodotto dalla 20th Century Fox, \"Carousel\" (1956), anch'esso basato su un lavoro di Rodgers e Hammerstein II che era stato un grande successo a Broadway. Nel ruolo di Billy Bigelow (destinato inizialmente a Frank Sinatra, che dovette per\u00f2 rinunciare alla parte), MacRae diede una delle migliori interpretazioni della sua carriera e cant\u00f2 indimenticabili motivi romantici come \"Soliloquy\" e \"If I Loved You\".\nCon \"La felicit\u00e0 non si compra\" (1957) di Michael Curtiz, la carriera cinematografica di MacRae giunse all'apice. Il film \u00e8 ispirato alle biografie dei compositori B.G. \"Buddy\" DeSylva (MacRae), Lew Brown (Ernest Borgnine) e Ray Henderson (Dan Dailey), autori di celebri hit degli anni venti. Abbandonati i set cinematografici, l'attore torn\u00f2 a tempo pieno agli spettacoli teatrali (nel 1964 imperson\u00f2 Sky Masterson in una versione a Broadway di \"Guys and Dolls\"), agli show radiofonici, alle esibizioni nei nightclub e agli spettacoli televisivi di intrattenimento, uno fra tutti \"The Ed Sullivan Show\". Trascorsero diversi anni prima che MacRae tornasse a recitare un ruolo di impegno, quello dello sceriffo John Rodney in un episodio della popolare serie televisiva \"Uno sceriffo a New York\" (1974), mentre la sua ultima apparizione cinematografica fu in un ruolo di supporto nel film \"The Pilot\", diretto e interpretato nel 1980 dall'attore Cliff Robertson.\nVita privata.\nGordon MacRae spos\u00f2 nel 1941 l'attrice e cantante inglese Sheila MacRae (1924-2014), dalla quale ebbe quattro figli, Meredith (nata nel 1944 e morta nel 2000), Heather (1946), entrambe divenute attrici, William Gordon (1948) e Robert Bruce (1954). La coppia, assai popolare presso il pubblico, collabor\u00f2 artisticamente per un lungo periodo in spettacoli teatrali e in esibizioni nei nightclub, fino al divorzio che venne pronunciato nell'aprile del 1967, dopo un matrimonio durato ventisei anni.\nMacRae si rispos\u00f2 nel settembre 1967 con Elizabeth Lamberti Schrafft, dalla quale ebbe un'altra figlia, Amanda, nata nel 1968. Gi\u00e0 colpito da un ictus nel 1982, l'attore e cantante continu\u00f2 a lavorare finch\u00e9 le cattive condizioni di salute glielo permisero, ma all'inizio del 1985 fu costretto ad annunciare il proprio ritiro dalle scene. Mor\u00ec per un cancro alla bocca il 24 gennaio 1986, all'et\u00e0 di sessantaquattro anni.\nDoppiatori italiani.\nNelle versioni in italiano dei suoi film, Gordon MacRae \u00e8 stato doppiato da:"}
{"id": "3984057", "revid": "767487", "url": "https://it.wikipedia.org/wiki?curid=3984057", "title": "Gaetano Manzi", "text": "Carriera.\nCalciatore.\nInizia a 18 anni la carriera nella Nocerina, dove nell'arco di quattro stagioni ottiene 76 presenze, 33 delle quali in Serie B nella stagione 1978-1979, prima disputata dai \"molossi\" in seconda serie.\nIn seguito sempre in cadetteria colleziona altre 18 presenze nella e 17 nel .\nConta anche undici stagioni in Serie C con Nocerina e Rimini.\nAllenatore.\nNella stagione 1999-2000 ha guidato il Savoia nelle ultime due partite del campionato di Serie B, collezionando due sconfitte contro Atalanta e Vicenza. Nel 2019 allena la scuola calcio Sacri Cuori di Messigno"}
{"id": "3984058", "revid": "1745361", "url": "https://it.wikipedia.org/wiki?curid=3984058", "title": "Lingua vernacolare", "text": "Una lingua vernacolare, in ambito linguistico, \u00e8 una lingua locale comunemente parlata all'interno di una comunit\u00e0. \nIn italiano si usa spesso l'espressione \"lingua vernacolare\" o \"vernacolo\" come sinonimo di dialetto, anche se le sfumature linguistiche delle due definizioni sono diverse: si intende con \"dialetto\" una lingua anche letteraria, parlata o scritta in una regione pi\u00f9 vasta, mentre con \"vernacolo\" una lingua popolare parlata in una regione geograficamente circoscritta.\nEtimologia.\nL'aggettivo \u00abvernacolare\u00bb deriva dal latino \"vernaculum\" che designava tutto ci\u00f2 che veniva costruito, allevato, confezionato, coltivato in casa, in opposizione a ci\u00f2 che ci si procurava tramite scambio o commercio dall'esterno. In questo senso, il significato del termine \u00e8 analogo a quello delle parole \u00abautoctono\u00bb o \u00abindigeno\u00bb.\nDefinizione.\nIl termine viene utilizzato in opposizione con le espressioni lingua veicolare, lingua liturgica o lingua franca. \nAd esempio, finch\u00e9 la liturgia cattolica era in latino, essa era la stessa in tutto il mondo: il latino serviva da \"lingua liturgica veicolare\". Nello stesso tempo l'insegnamento della religione si faceva in lingua locale, la \"lingua vernacolare\".\nRitroviamo la stessa distinzione nel mondo degli scambi economici e commerciali d'oggigiorno, dove l'inglese serve da \"lingua veicolare\" contrapposta alla moltitudine di \"lingue vernacolari\"."}
{"id": "3984066", "revid": "102061", "url": "https://it.wikipedia.org/wiki?curid=3984066", "title": "Forma Yang di 24 posizioni standard", "text": "La Forma 24 di Pechino del taijiquan \u00e8 una forma semplificata composta da ventiquattro movimenti. \nStoria.\nLa forma 24 stile Yang \u00e8 il risultato di un lavoro del Comitato per lo Sport della Repubblica Popolare Cinese il quale, nel 1956, riun\u00ed quattro maestri di taiji - Chu Guiting, Cai Longyun, Fu Zhongwen, e Zhang Yu - per creare una forma semplificata del taiji da insegnare alle masse come esercizio. I creatori troncarono le forme tradizionali del taiji delle varie famiglie in 24 movimenti; in questo modo la forma richiede quattro o cinque minuti per essere eseguita e fornisce ai principianti un'introduzione ai principi essenziali del taijiquan, pur conservando il sapore tradizionale delle forme di mano nuda pi\u00f9 lunghe (in genere 88-108 movimenti). Da quel momento, la 24 fu ampiamente divulgata dalla Repubblica Popolare Cinese come forma di esercizio generale; per via della sua diffusione ufficiale, la 24 \u00e8 oggi la forma che probabilmente conta il maggior numero di praticanti in Cina e nel mondo (anche se non sono state condotte indagini ufficiali)."}
{"id": "3984071", "revid": "1522738", "url": "https://it.wikipedia.org/wiki?curid=3984071", "title": "Venti del nord", "text": "Venti del nord \u00e8 una soap opera francese (281 episodi) trasmessa da France 2 tra il 1998 e il 2000 e interpretata da Claude Jade e Paul Barge. In Italia sono state trasmesse solo 5 puntate nell'estate 2000.\nTrama.\nLe storie, i drammi e gli amori di quattro diverse famiglie, i Chantreuil, i Matthiews, i Mori e i Moliano, si intrecciano profondamente in una piccola citt\u00e0 costiera della Bretagna, Cap des Pins, mentre soffiano forte i Venti del Nord. Ne sono protagonisti circa una ventina di personaggi, tutti di et\u00e0 diversa e tutti impegnati a sfidare il proprio destino, ad affrontare il proprio passato ed a scoprire la passione: Gerard Chantreuil, un manager affermato ma cinico e senza scrupoli, e sua moglie Anna; la giovane Alice Moliano, sempre pi\u00f9 sofferente perch\u00e9 non riesce ad avere un bambino, e suo marito Jacques, alcolizzato e vulnerabile; Nadine, una quarantenne parigina che ha deciso di cambiar vita trasferendosi in provincia e acquistando il ristorante sulla spiaggia \"Bateau Ivre\" che sar\u00e0 scenario di molte vicende, il bel tenebroso Brice Chantreuil e tanti altri."}
{"id": "3984072", "revid": "834", "url": "https://it.wikipedia.org/wiki?curid=3984072", "title": "Lagard\u00e8re Group", "text": ""}
{"id": "3984074", "revid": "1573940", "url": "https://it.wikipedia.org/wiki?curid=3984074", "title": "Pseudosimnia", "text": "Pseudosimnia \u00e8 un genere di molluschi gasteropodi della famiglia Ovulidae.\nTassonomia.\nIl genere comprende le seguenti specie:"}
{"id": "3984076", "revid": "599013", "url": "https://it.wikipedia.org/wiki?curid=3984076", "title": "Andreas Lindberg", "text": "Carriera.\nClub.\nLindberg cominci\u00f2 la carriera con la maglia dello Skellefte\u00e5 AIK, per poi passare al Norrk\u00f6ping. Gioc\u00f2 per quattro stagioni in questa squadra, tutte passate nella Superettan, per poi essere ingaggiato dal GIF Sundsvall. In questo club, esord\u00ec nella Allsvenskan in data 4 maggio 2008, nel pareggio a reti inviolate contro il Djurg\u00e5rden.\nNel 2009 pass\u00f2 ai norvegesi del Ranheim, militanti nella Fair Play ligaen e con cui si aggiudic\u00f2 la promozione nel campionato 2009. Nei successivi due anni, difese i pali della porta della squadra nell'Adeccoligaen. Il 29 marzo 2012 fu ufficializzato il suo ritorno al Norrk\u00f6ping, con il ruolo di terzo portiere e con un contratto valido fino al 1\u00ba agosto successivo.\nIl 5 gennaio 2015 torn\u00f2 ufficialmente al Ranheim."}
{"id": "3984078", "revid": "339392", "url": "https://it.wikipedia.org/wiki?curid=3984078", "title": "Somatophylaken", "text": ""}
{"id": "3984079", "revid": "1573940", "url": "https://it.wikipedia.org/wiki?curid=3984079", "title": "Eocypraeinae", "text": "Eocypraeinae \u00e8 una sottofamiglia di molluschi gasteropodi della famiglia Ovulidae.\nTassonomia.\nLa sottofamiglia comprende i seguenti generi viventi:\nSono noti anche i seguenti generi estinti:"}
{"id": "3984080", "revid": "729019", "url": "https://it.wikipedia.org/wiki?curid=3984080", "title": "12\u00ba Reggimento carabinieri &quot;Sicilia&quot;", "text": "Il 12\u00ba Reggimento Carabinieri \"Sicilia\" \u00e8 uno dei reparti costituenti l'organizzazione mobile dell'Arma dei Carabinieri, posto alle dirette dipendenze della 1\u00aa Brigata Mobile.\nHa sede a Palermo, nella caserma \"Calatafimi\", in Via Vittorio Emanuele 473, all'interno dell'ex \"Quartiere militare di San Giacomo\" dove si trova anche la caserma \"Antonio Bonsignore\" (dal 2007 dedicata a Carlo Alberto Dalla Chiesa), sede del \"Comando Legione carabinieri Sicilia\".\nFino al 30 ottobre 2017, era inquadrato come 12\u00ba Battaglione Carabinieri \u201cSicilia\u201d, quando \u00e8 stato elevato a Reggimento.\nStoria.\nIl battaglione.\nI Battaglioni mobili autonomi Carabinieri vennero previsti con Regio Decreto 1802 dei 2 ottobre 1919, ma istituiti nel numero di diciotto con decreto ministeriale del 2 maggio 1920 \"per concorrere con le Legioni territoriali della stessa Arma nei servizi di ordine pubblico e di pubblica sicurezza\". Uno di questi ebbe sede a Palermo, ma furono soppressi con il Regio Decreto n. 2980 del 30 dicembre 1923.\nNell'ordinamento territoriale per il servizio dell'Arma dei Carabinieri, allegato al Regio Decreto n. 1169 del 14 giugno 1934 venne stabilita la dipendenza di un Battaglione alla Legione CC di Palermo. Nel 1935 questo fu denominato \"Battaglione Carabinieri \"Palermo\"\". Dal 1949 al 1950 fu inquadrato nel Comando forze repressione banditismo.\nIl 1\u00ba aprile 1963 venne ridenominato \"12\u00b0 Btg. Carabinieri \"Sicilia\"\", composto in gran parte, fino alla sospensione del servizio militare obbligatorio nel 2004, con personale di leva.\nDal 2001 cessa di dipendere dal comando di Legione, per passare alle dipendenze della Prima Brigata mobile carabinieri.\nIl reggimento.\nIl 30 ottobre 2017 da battaglione \u00e8 stato elevato a Reggimento. Il 14 marzo 2018 \u00e8 stato celebrato il quarantennale della concessione della bandiera di guerra al 12\u00ba Reggimento Carabinieri Sicilia.\nCompiti.\nIl \"12\u00ba Reggimento Carabinieri\" Sicilia\"\" concorre, assieme agli altri battaglioni e reggimenti della linea mobile:\nOrganizzazione.\nIl 12\u00ba Reggimento \u00e8 suddiviso in un battaglione con tre compagnie, oltre a una Compagnia di intervento operativo istituita formalmente il 1\u00ba novembre 2000, per servizi di controllo straordinario del territorio, al fine di risolvere criticit\u00e0 emergenti della situazione dell'ordine e della sicurezza pubblica. Si tratta di forza impiegabile per dati periodi di tempo e previo minimo preavviso (24-48 ore).\nUnit\u00e0 primo intervento.\nNel 1965, per fronteggiare in maniera rapida ed incisiva eventuali eventi calamitosi, sono stati istituiti nell'ambito dei 13 Battaglioni Carabinieri dislocati su tutto il territorio nazionale i cosiddetti \u201cReparti di Soccorso\u201d, finalizzati a prestare un primo aiuto alle popolazioni colpite, garantendo una cornice di sicurezza. Il battaglione nel 1968 \u00e8 intervenuto in occasione del terremoto del Belice.\nNel 2006, l'articolazione dei Reparti di Soccorso \u00e8 stata rimodulata per addivenire alla costituzione delle \u201cU.P.I.\u201d (Unit\u00e0 di Primo Intervento).\nLa fanfara.\nLa Fanfara del reggimento \u00e8 un complesso artistico formato da 30 esecutori e diretta da un Maresciallo ed oltre a disimpegnarsi nelle classiche marce militari, sinfoniche e inni nazionali, si \u00e8 esibita in concerti con brani classici e moderni\nComandanti.\nDal 17 settembre 2019 il comandante \u00e8 il col. Giampaolo Zanchi\nCaduti.\nIl 19 agosto 1949, dopo un attacco degli uomini del bandito Salvatore Giuliano a una caserma dei Carabinieri, un camion pieno di uomini del Battaglione Mobile Carabinieri di Palermo inviato in rinforzo, salta in aria a Bellolampo su una mina. Morirono 7 carabinieri e 11 restarono feriti.\nNel 1986 il carabiniere ausiliario Stefano Di Bonaventura fu ucciso in uno scontro a fuoco a Palermo. Gli fu concessa la medaglia d'oro al valor militare"}
{"id": "3984082", "revid": "179980", "url": "https://it.wikipedia.org/wiki?curid=3984082", "title": "Patto di Lima", "text": ""}
{"id": "3984087", "revid": "339392", "url": "https://it.wikipedia.org/wiki?curid=3984087", "title": "Ivan Gundulic", "text": ""}
{"id": "3984092", "revid": "486946", "url": "https://it.wikipedia.org/wiki?curid=3984092", "title": "Faysal", "text": ""}
{"id": "3984094", "revid": "287204", "url": "https://it.wikipedia.org/wiki?curid=3984094", "title": "Ordine nazionale del Quebec", "text": ""}
{"id": "3984095", "revid": "375960", "url": "https://it.wikipedia.org/wiki?curid=3984095", "title": "Guanti d'arme", "text": ""}
{"id": "3984096", "revid": "767487", "url": "https://it.wikipedia.org/wiki?curid=3984096", "title": "Christmas Cottage", "text": "Christmas Cottage (\"Thomas Kinkade's Christmas Cottage\") \u00e8 un film del 2008 diretto da Michael Campus.\nIl film, ispirato ai primi anni di vita e all'arte del famoso pittore Thomas Kinkade, \u00e8 la storia di come una piccola comunit\u00e0 e di un vecchio mentore vengono in aiuto di una famiglia per salvare l'unica casa che hanno mai conosciuto; e insegnare lungo la strada ad un giovane il significato di amore, amicizia, e che cosa significa essere un artista.\nTrama.\nInverno, 1977. Il giovane artista Thomas Kinkade, 21 anni, torna nella sua citt\u00e0 natale di Placerville dal college per le vacanze di Natale ed apprende con sgomento che i tentativi di promuovere il turismo nella regione sono falliti e che sua madre, rischia di perdere il cottage di famiglia per pignoramento. Ispirato dal suo mentore, Glenn Wessels, un famoso artista nonch\u00e9 vicino di casa, Thomas accetta l'incarico di dipingere un murale della sua idilliaca cittadina. Con l'aiuto di Glen, Thomas non solo scopre la sua vocazione di \"pittore della luce\", ma aiuta la comunit\u00e0 locale a riscoprire il vero spirito del Natale.\nProduzione.\nIl film \u00e8 stato auto-prodotto dallo stesso Kinkade insieme a Nanette Kinkade (sua moglie), Julie Yorn, Michael Campus e Arla Dietz Campus. Il semi-autobiografico racconta la motivazione e l'ispirazione dietro il suo dipinto pi\u00f9 famoso, \"The Christmas Cottage\". Venendo come un direct-to-DVD film, prima impresa per Kinkade come produttore debutta opportunamente come produzione di massa, come la sua opera.\nCast.\nJared Padalecki \u00e8 entrato a far parte del cast di \"Christmas Cottage\" e vestir\u00e0 i panni dell'artista Thomas Kinkade, mentre a Peter O'Toole \u00e8 stato affidato il ruolo del pittore Glen Wessler, che fu mentore di Kinkade agli inizi della sua carriera. Il ruolo della madre di Kinkade invece \u00e8 stato affidato a Marcia Gay Harden.\nRiprese.\nLe riprese del film sono iniziate ad aprile 2007 a Vancouver e Whistler (Canada). The Christmas Cottage, dovrebbe essere il primo di una trilogia cinematografica sull'artista canadese programmati da Lionsgate e Kinkade; i prossimi due film, in cui dovremmo trovare ancora una volta Padalecki nel ruolo di Kinkade, saranno basati su altri dipinti e rifletteranno altri punti di vista della vita dell'artista.\nDistribuzione.\nData di uscita.\nIl film era stato originariamente previsto per il dicembre 2007, ma le modifiche finali e i diritti musicali hanno ritardato l'apertura. Tuttavia, essendo un film per la stagione natalizia, l'uscita del film \u00e8 stata posticipata al novembre 2008, ma direct-to-video.\nAccoglienza.\nIncassi.\nIl film ha incassato ai botteghini 41.724 dollari."}
{"id": "3984098", "revid": "104458", "url": "https://it.wikipedia.org/wiki?curid=3984098", "title": "Hail\u00e9 Selassi\u00e9 I", "text": ""}
{"id": "3984104", "revid": "287204", "url": "https://it.wikipedia.org/wiki?curid=3984104", "title": "Till, ragazzo di periferia", "text": "Till, ragazzo di periferia (\"Till, der Junge von nebenan\") \u00e8 una serie televisiva tedesca per ragazzi, trasmessa in 13 episodi e in sola stagione, dal 1967 al 1968.\nTrama.\nIl giovanissimo Till Hauser, trasferitosi con la famiglia in un quartiere periferico della allora Berlino Ovest, deve integrarsi con i suoi nuovi compagni di scuola. Il bambino si confida con il bonario genitore Peter, normalmente chiuso nel suo studiolo. Costante di ogni episodio il bussare del ragazzo con la prima battuta del celebre motivetto del \"Flit\" e la risposta del padre, battendo la penna sul cappello della lampada da tavolo.\nProduzione.\nLa serie fu prodotta da Zweites Deutsches Fernsehen. Le musiche furono composte da Norbert Schultze.\nDistribuzione.\nLa serie fu trasmessa in Germania dal 19 novembre 1967 all'11 febbraio 1968 sulla rete televisiva ZDF.\nIn Italia \u00e8 andata in onda sul Canale Nazionale della RAI con il titolo \"Ragazzo di periferia\", nel format pomeridiano \"La TV dei ragazzi\", dal 1\u00ba novembre 1971 al 31 gennaio 1972, di luned\u00ec."}
{"id": "3984105", "revid": "46931", "url": "https://it.wikipedia.org/wiki?curid=3984105", "title": "Till, der Junge von nebenan", "text": ""}
{"id": "3984109", "revid": "1543377", "url": "https://it.wikipedia.org/wiki?curid=3984109", "title": "Pucarani", "text": "Pucarani \u00e8 un comune (\"municipio\" in spagnolo) della Bolivia nella provincia di Los Andes (dipartimento di La Paz) con 30.656 abitanti (dato 2010).\nCantoni.\nIl comune \u00e8 suddiviso in 11 cantoni:"}
{"id": "3984112", "revid": "1543377", "url": "https://it.wikipedia.org/wiki?curid=3984112", "title": "Puerto P\u00e9rez", "text": "Puerto P\u00e9rez \u00e8 un comune (\"municipio\" in spagnolo) della Bolivia nella provincia di Los Andes (dipartimento di La Paz) con 9.912 abitanti (dato 2010).\nCantoni.\nIl comune \u00e8 suddiviso in 4 cantoni:"}
{"id": "3984116", "revid": "1543377", "url": "https://it.wikipedia.org/wiki?curid=3984116", "title": "Salsa bolzanina", "text": "La Salsa bolzanina (in tedesco: \"Bozner So\u00dfe\" o \"Bozner Sauce\") \u00e8 un condimento nato in Alto Adige, e diffuso anche nei confinanti Trentino e Tirolo. Tipicamente questa salsa \u00e8 utilizzata per accompagnare gli asparagi, in particolare quelli bianchi, ed il prosciutto di Pasqua.\nLa salsa \u00e8 composta da uova sode (con l'albume finemente tritato ed il tuorlo setacciato), senape, olio di semi di girasole (o in alternativa olio d'oliva), aceto di vino, erba cipollina, sale e pepe. In alcune versioni vengono aggiunte piccole quantit\u00e0 di maionese, del brodo o del prezzemolo."}
{"id": "3984117", "revid": "717966", "url": "https://it.wikipedia.org/wiki?curid=3984117", "title": "Bibliografia su Che Guevara", "text": "Nella presente bibliografia sono elencate opere di Che Guevara (Ernesto Guevara de la Serna) e libri, documenti, testi o atti parlamentari che citano Che Guevara o che sono stati citati nella voce principale per esigenze documentali.\nLa biblioteca guevariana pi\u00f9 grande del mondo \u00e8 alla Fondazione Italiana Guevara presso il Comune di Acquapendente (Lazio, Italia)."}
{"id": "3984118", "revid": "3115", "url": "https://it.wikipedia.org/wiki?curid=3984118", "title": "Sebastiano Bontempi", "text": "Biografia.\nSebastiano Bontempi \u00e8 un regista e direttore di fotografia che ha viaggiato molto per il mondo, per un periodo di 7 anni si \u00e8 stanziato anche a Londra; ora vive stabilmente a Roma.\nNel 2001 dirige la fotografia per il film \"Cradle of Fear\", successivamente cura vari spot pubblicitari per la Regione Lazio.\nNel 2005 riceve il Premio Gianni Di Venanzo per la \"Miglior fotografia videoclip\" per il video musicale \"Love\" degli Afterglow, nello stesso anno \u00e8 il direttore della fotografia nel video musicale \"Domenica\" dei Moravagine. Nel 2008 prende parte alla FotoGrafia Festival Internazionale di Roma.\nNel 2008 \u00e8 il direttore della fotografia nel film \"15 Seconds\" che vede come protagonista Raoul Bova,nello stesso anno cura la fotografia anche dei videoclip \"Charlie fa surf\" dei Baustelle, \"Vita tranquilla\" di Tricarico e \"Via delle storie infinite\" di Luca Barbarossa. Nel 2009 \u00e8 il direttore della fotografia per il video musicale \"These boots are made for walking\" di Alessandro Ristori e Jachynthe.\nNel 2010 cura la regia di \"Evito la forma\" degli Otto Ohm, tra i protagonisti del video si ricorda Claudia Pandolfi; nello stesso anno firma la regia anche di \"Outing\" di Massimo Altomare, e di \"Bifolco\", videoclip dei Nobraino, per il quale nel 2011 Sebastiano Bontempi riceve un premio speciale al Meeting delle Etichette Indipendenti.\nNel 2011 \u00e8 il regista del videoclip \"Fino in fondo\" di Luca Barbarossa e Raquel del Rosario, nello stesso anno firma le regie anche di \"Devi essere super\" di Marco Morandi, di \"Una parte di te\" di Zibba &amp; Almalibre con i Tiromancino con, di \"Zitto zitto\" dei Rossoantico, e di \"A25\" di Simone Agostini.\nLavora con Fiorella Mannoia per la quale realizza i videoclip \"Io non ho paura\", \"Se veramente dio esisti\" e le foto ufficiali per la promozione degli album. Ad inizio 2012 firma la regia del videoclip \"La prima volta che\" di Giulia Luzi con la partecipazione di Daniele La Leggia. Il 14 marzo 2012 esce il videoclip di \"Sono solo parole\" di Noemi di cui Sebastiano Bontempi cura la regia insieme alla cantante.\nSempre nel 2012 firma la regia di Melodramma tratto dell'album La Grande Madre di Pino Daniele e di Quando Torni per Tony Bungaro\nNel 2013 inizia a collaborare con Renato Zero per il quale realizza il videoclip di \"Madame\", \"Voglia d'Amare\" e \"Chiedi di me\".\nNel 2014 cura la regia di \"Sto Rock\" di Piero Pel\u00f9. Nel 2015 realizza il documentario sui Litfiba per Sky Arte HD \"Non siamo delle rockstar\"\nNel 2016 cura la regia di \"Chiedi\" di Renato Zero di La vita \u00e8 adesso di Claudio Baglioni e Gianni Morandi e del videoclip Rivoluzione (Renato Zero).\nNel 2018 realizza il videoclip del brano inedito di Pino Daniele\" Resta quel che resta \" ambientato a Napoli ed il videoclip di Claudio Baglioni \"Al Centro\" per il quale si occupa delle riprese dei guests.\nSempre lo stesso anno incontra Achille Lauro per il quale firma la regia del documentario Achille Lauro No Face 1 e del video \"Rolls Royce\".Sua anche la fotografia di copertina del libro di Achille Lauro \"Io sono Amleto\".A gennaio 2019 va in onda su Rai 2 lo spettacolo \"Pinocchio\" interpretato da Edoardo Leo per il quale \u00e8 regista.Ad aprile esce il videoclip di Achille Lauro \"C'est la vie\" per il quale firma la regia.Per il Premio Campiello 2019 trasmesso su Rai 5 si occupa della realizzazione dei contributi video,sempre lo stesso anno realizza il documentario su Biagio Antonacci \"Chiaramente visibili dallo spazio\" che verr\u00e0 trasmesso su Sky Arte e Sky uno."}
{"id": "3984126", "revid": "287204", "url": "https://it.wikipedia.org/wiki?curid=3984126", "title": "Puerto Perez", "text": ""}
{"id": "3984127", "revid": "1543377", "url": "https://it.wikipedia.org/wiki?curid=3984127", "title": "Tito Yupanqui", "text": "Tito Yupanqui \u00e8 un comune (\"municipio\" in spagnolo) della Bolivia nella provincia di Manco Kapac (dipartimento di La Paz) con 3.160 abitanti (dato 2010).\nCantoni.\nIl comune \u00e8 formato dall'unico cantone omonimo suddiviso in 7 subcantoni."}
{"id": "3984130", "revid": "834", "url": "https://it.wikipedia.org/wiki?curid=3984130", "title": "Absolut Vodka", "text": ""}
{"id": "3984132", "revid": "767487", "url": "https://it.wikipedia.org/wiki?curid=3984132", "title": "Ayata", "text": "Ayata \u00e8 un comune (\"municipio\" in spagnolo) della Bolivia nella provincia di Mu\u00f1ecas (dipartimento di La Paz) con 12.125 abitanti (dato 2010).\nCantoni.\nIl comune \u00e8 suddiviso in 2 cantoni (popolazione al 2001):"}
{"id": "3984140", "revid": "119814015", "url": "https://it.wikipedia.org/wiki?curid=3984140", "title": "Associated Press College Basketball Coach of the Year", "text": "L'Associated Press College Basketball Coach of the Year \u00e8 un premio cestistico istituito nel 1967, conferito dalla Associated Press ad un allenatore del campionato di pallacanestro NCAA. Dal 1995 il premio viene assegnato anche agli allenatori del campionato femminile."}
{"id": "3984145", "revid": "1543377", "url": "https://it.wikipedia.org/wiki?curid=3984145", "title": "Coppa Libertadores 2012 (fase ad eliminazione diretta)", "text": "Questa voce raccoglie un approfondimento sulle gare della fase a eliminazione diretta dell'edizione 2012 della Coppa Libertadores.\nLa fase a eliminazione diretta \u00e8 composta da 4 turni:\nFormato.\nLe vincitrici e le seconde classificate della fase a gironi si qualificano per la fase a eliminazione diretta. In ogni turno, le squadre giocano gare di andata e ritorno, con la squadra col seed pi\u00f9 alto che gioca il ritorno in casa. Ogni squadra ottiene 3 punti per la vittoria, 1 per il pareggio e 0 per la sconfitta. I seguenti criteri sono stati utilizzati in caso di parit\u00e0 di punti, esclusa la finale:\nIn finale, il primo criterio \u00e8 la differenza reti. Se la differenza reti \u00e8 pari, si vai ai tempi supplementari. In caso di ulteriori parit\u00e0, il titolo viene deciso dai calci di rigore.\nSe due squadre della stessa federazione raggiungono la semifinale, giocheranno per regola tra di loro."}
{"id": "3984148", "revid": "287204", "url": "https://it.wikipedia.org/wiki?curid=3984148", "title": "Nitisinone", "text": "Il nitisinone (anche conosciuto come NTBC) \u00e8 un farmaco, originariamente sviluppato come erbicida, utilizzato nel trattamento della tirosinemia di I tipo. A partire dal suo primo utilizzo con questa indicazione nel 1991, ha rimpiazzato il trapianto di fegato come terapia di prima linea per questa rara malattia. \u00c8 stato anche studiato come farmaco nel trattamento dell'alcaptonuria, una malattia correlata alla tirosinemia, ma meno grave.\n\u00c8 commercializzato come Orfadin.\nMeccanismo d'azione.\nIl nitisinone agisce come inibitore reversibile dell'enzima 4-idrossifenilpiruvato ossidasi, riducendo la formazione di acido maleilacetoacetico e acido fumarilacetoacetico, i quali a loro volta possono essere convertiti in succinilacetone (SA), responsabile di danno al fegato e ai reni."}
{"id": "3984150", "revid": "62244", "url": "https://it.wikipedia.org/wiki?curid=3984150", "title": "1. divisjon 1991", "text": "L'edizione 1991 della 1. divisjon vide le vittorie finali di Mj\u00f8ndalen e HamKam."}
{"id": "3984158", "revid": "6923", "url": "https://it.wikipedia.org/wiki?curid=3984158", "title": "Casinos Austria", "text": "Casinos Austria AG (chiamato anche con la sigla \"CASAG\") \u00e8 una societ\u00e0 di gioco formata nel 1967. La sede centrale \u00e8 a Vienna.\nIl primo casin\u00f2 fu fondato nel 1934 con il nome di \"\u00d6sterreichische Casino AG\". Dopo aver chiamato nome nel 1967, nel 1985 assume la denominazione attuale. dispone di circa 74 casin\u00f2, la maggior parte in Austria, ma anche in Danimarca, Repubblica Ceca, Sudafrica, Belgio e dal 2007 anche a Belgrado per un totale di 60 strutture in 18 paesi. Ogni anno 17 milioni di visitatori visitano i locali della societ\u00e0. Nel 2011 ha raggiunto un fatturato di 3,47 miliardi di euro, registrando un aumento delle vendite pari al 5.8%."}
{"id": "3984163", "revid": "671029", "url": "https://it.wikipedia.org/wiki?curid=3984163", "title": "Tama (area)", "text": "L', conosciuta anche con i nomi di Tokyo occidentale, o semplicemente , \u00e8 una vasta zona che fa parte di Tokyo, in Giappone. Comprende tutto il territorio della situato ad ovest dei 23 quartieri speciali, che costituiscono la parte pi\u00f9 popolata della capitale.\nL'odierna area metropolitana, chiamata Tokyo-to, \u00e8 frutto della fusione tra la prefettura e la citt\u00e0 di Tokyo, avvenuta nel 1943. Gli attuali quartieri speciali formavano l'estinta municipalit\u00e0, mentre l'area di Tama corrisponde al resto della prefettura. Non rientra nell'area di Tama la parte insulare di Tokyo, che si estende nel Pacifico.\nGeografia.\nLa maggior parte dell'area di Tama \u00e8 situata in un conoide di deiezione chiamato terrazzo di Musashino. Si tratta di un terrazzo fluviale che degrada dolcemente verso est. L'area pi\u00f9 urbanizzata \u00e8 quella orientale, adiacente ai quartieri speciali e situata nella pianura di Kant\u014d, la pi\u00f9 estesa valle del Giappone. In questa zona, negli ultimi decenni, c'\u00e8 stata una sensibile espansione di strutture dedicate all'istruzione universitaria, all'industria ed alla ricerca, con il conseguente aumento della popolazione e della relativa edilizia residenziale.\nLa parte occidentale dell'area di Tama si innalza verso le montagne e comprende la cresta montuosa di Ishione, che si estende verso le catene dei monti Okuchichibu e Okutama. Nel punto in cui i tre rilievi si incontrano sorge il monte Kumotori, la cima pi\u00f9 elevata di Tokyo con i suoi 2.017 metri, che demarca il confine con le prefetture di Saitama e di Yamanashi.\nQuesta zona, ricca di laghi, fiumi ed aree verdi, gode di una minore concentrazione urbanistica e ci\u00f2 ha portato il governo metropolitano ad intraprendere diversi piani di sviluppo. L'impatto ambientale che tale sviluppo comporta ha sollevato diverse preoccupazioni e critiche. Il territorio comprende una parte dei parchi naturali di Chichibu Tama Kai e Fuji-Hakone-Izu, e la totalit\u00e0 dei parchi di Meiji no Mori Takao, Akikawa Ky\u016bry\u014d, Hamura Kusabana Ky\u016bry\u014d, Sayama, Takao Jinba, Takiyama e Tama Ky\u016bry\u014d.\nSuddivisione amministrativa.\nL'area di Tama \u00e8 suddivisa in 26 ed 1 distretto comprendente 3 ed 1 .\nCittadine e villaggio.\nIl distretto di Nishitama, l'unico che fa parte di Tokyo, \u00e8 situato nella parte pi\u00f9 montuosa e meno abitata dell'area metropolitana; comprende il villaggio di Hinohara, e le cittadine di Hinode, Mizuho ed Okutama.\nStoria.\nA partire dal VII secolo, quando fu istituito il sistema amministrativo Ritsury\u014d, la zona di Tama ha fatto parte della provincia di Musashi, la cui capitale era Fuch\u016b. La provincia rimase tale anche nel periodo Sengoku, dopo che Edo, l'odierna Tokyo, divenne la citt\u00e0 pi\u00f9 importante del Giappone. Con la stabilizzazione politica avvenuta nel XVII secolo, fu introdotto il sistema \"han\" di suddivisione in feudi.\nCon il rinnovamento Meiji, e la conseguente abolizione del sistema han del 1871, la provincia di Musashi fu soppressa, al pari delle altre antiche province del paese, e fu istituito il sistema delle prefetture. Col trasferimento della corte imperiale a Tokyo, la nuova capitale divenne anche capoluogo dell'omonima prefettura, di cui l'area di Tama entr\u00f2 a far parte.\nAl tempo dell'istituzione della prefettura, la zona di Tama comprendeva diverse decine di cittadine e villaggi suddivisi in tre distretti:\nDurante la seconda guerra mondiale, il 1\u00ba luglio 1943, il governo giapponese unific\u00f2 la citt\u00e0 e la prefettura di Tokyo per formare la metropoli di Tokyo, la cui amministrazione ricadeva sotto il diretto controllo del governo stesso. Nel 1947, con la promulgazione della Costituzione del Giappone e della legge di Autonomia Locale, il governo metropolitano fu svincolato da quello nazionale e la suddivisione amministrativa dell'area metropolitana fu ristrutturata. Furono istituiti i 23 \"ward\" speciali, il cui territorio comprende circa l'area dove sorgeva la citt\u00e0 di Tokyo, mentre il resto della metropoli, ad ovest dei \"ward\", corrisponde all'area di Tama.\nAl tempo della ristrutturazione amministrativa del 1947, nell'area di Tama erano comprese molte cittadine e villaggi distribuite nei tre distretti di Nishitama, Minamitama e Kitatama, e le due citt\u00e0 di Hachi\u014dji e Tachikawa, che si erano formate rispettivamente nel 1917 e nel 1940. Lo sforzo del governo centrale per ridurre il numero delle municipalit\u00e0 ed i costi ad esse collegati ha determinato, negli anni successivi, la fusione di villaggi e cittadine dei distretti che hanno formato altre 24 citt\u00e0. Dei tre distretti \u00e8 rimasto solo quello di Nishitama, che comprende le ultime tre cittadine e l'ultimo villaggio rimasti nell'area di Tama."}
{"id": "3984164", "revid": "287204", "url": "https://it.wikipedia.org/wiki?curid=3984164", "title": "L\u00e1szl\u00f3 Papp Budapest Sports Arena", "text": "La L\u00e1szl\u00f3 Papp Budapest Sports Arena (in ungherese: \"Papp L\u00e1szl\u00f3 Budapest Sportar\u00e9na\") \u00e8 un palazzo dello sport multifunzionale situato a Budapest, in Ungheria. La struttura pu\u00f2 ospitare fino a 12,500 persone durante gli eventi sportivi (che si riducono a 11,390 per gli incontri di pugilato e a 9,479 per le partite di hockey su ghiaccio).\nStoria.\nLa costruzione del palazzo cominci\u00f2 il 30 giugno 2001 per sostituire il precedente \"Budapest Sportcsarnok\", costruito nel 1982 e demolito il 15 dicembre 1999. La struttura venne completata in un anno e mezzo circa e la cerimonia di inaugurazione si tenne il 13 marzo 2003. A partire dal 28 maggio 2004 il palazzo porta il nome del campione ungherese di pugilato L\u00e1szl\u00f3 Papp e quindi il suo nome ufficiale \u00e8 da allora \"Papp L\u00e1szl\u00f3 Budapest Sports Arena\".\nL'edificio ha un peso totale di 200,000 tonnellate e contiene circa 50,000 tonnellate di cemento, 2,300 tonnellate di strutture d'acciaio, pi\u00f9 di 11 milioni di bulloni e diversi chilometri di cavi.\nL'area multifunzionale dell'edificio pu\u00f2 ospitare ogni sorta di eventi sportivi, come pallacanestro, pallavolo, competizioni ginniche, incontri di pugilato e di hockey su ghiaccio, eventi di atletica e, inoltre, eventi aventi ad oggetto sport estremi come motocross, moto d'acqua e surf.\nIl palazzo ha inoltre un ruolo importante nell'industria dell'intrattenimento, ospitando regolarmente le pi\u00f9 grandi star musicali internazionali, spettacoli di ballo, teatrali e circensi, opere, musical e molti altri eventi particolari.\nIl primo grande evento internazionale si tenne nel 2003, quando l'arena ospit\u00f2 il Campionato mondiale di hockey su ghiaccio - Prima Divisione, nel quale la squadra di casa arriv\u00f2 terza. L'anno seguente, nel 2004, si tennero i Campionati del mondo di atletica leggera indoor tra il 5 e il 7 marzo, seguiti dalle partite del Campionato europeo di pallamano femminile, edizione 2004 in dicembre. Nel 2005 viene invece ospitato il Campionato Mondiale di Wrestling.\nNel 2007 la Federazione ungherese di hockey celebr\u00f2 il suo ottantesimo anniversario con una partita amichevole contro i campioni olimpici e mondiali della Svezia. Dopo un agguerrito match, la squadra ungherese trionf\u00f2 per 2-1 per la gioia degli oltre 8,000 tifosi presenti.\nA partire dal 2008 ogni anno, nella Budapest Sports Arena, ha luogo il \"Tennis Classics\", un torneo dimostrativo al quale partecipano assi del tennis presenti e passati. Nel corso degli anni l'edificio ha ospitato campioni del calibro di Stefan Edberg, Mats Wilander, Ivan Lendl o Thomas Muster e anche atleti in piena attivit\u00e0, come Robin S\u00f6derling e Tom\u00e1\u0161 Berdych. Inoltre accanto al F\u0151nix Hall, situato a Debrecen il Budapest Sports Arena ospit\u00f2 il UEFA Futsal Championship 2010.\nTra il 17 e il 23 aprile 2011 ospit\u00f2 anche l'edizione del campionato mondiale di hockey su ghiaccio - prima divisione 2011. L'evento suscit\u00f2 molta attenzione da parte dei fans, che raggiunsero il numero massimo di 8,700 spettatori presenti alla finale disputata fra la squadra di casa e la Italia, un numero eguale a quelli che seguirono la finale del campionato mondiale di hockey su ghiaccio che si disput\u00f2 a Bratislava.\nA seguito della decisione da parte del Comitato Esecutivo della Federazione Europea di Pallamano, il diritto di organizzare il campionato europeo di pallamano femminile del 2014 \u00e8 stato assegnato all'Ungheria e alla Croazia. Il Budapest Sports Arena \u00e8 stato scelto per ospitare la fese finale del torneo incluse le semifinali, l'incontro per la medaglia di bronzo e la finale.\nSistemi antincendio.\nL'edificio \u00e8 protetto da svariati sistemi antincendio. Uno di questi \u00e8 un allarme che, in caso di incendio, d\u00e0 l'allarme in meno di tre secondi. Il Budapest Sports Arena \u00e8 anche equipaggiato con un sistema di idranti che, in caso di bisogno, possono essere utilizzati da pi\u00f9 di 60 posizioni all'interno della struttura. Inoltre i manicotti possono raggiungere qualsiasi punto dell'Arena. Unici in Ungheria sono poi i tre cannoni ad acqua a flusso elevato che proteggono l'area dell'auditorium che aveva causato la distruzione dell'arena precedente. L'edificio dispone anche di numerose porte antincendio che si bloccano automaticamente in caso il fuoco le raggiunga per evitare il propagarsi delle fiamme.\nEventi musicali.\nIl 3 maggio 2008 l'edificio ha ospitato il principale evento di danza del mondo: il \"Sensation White\"\nL'arena ha inoltre ospitato numerosi concerti, di altrettanto numerosi artisti, tra cui:"}
{"id": "3984167", "revid": "767487", "url": "https://it.wikipedia.org/wiki?curid=3984167", "title": "Fehlfarben", "text": "I Fehlfarben sono un gruppo musicale post-punk tedesco. Il nome della band deriva da un termine tedesco riferito all'errato uso dei colori nella stampa: il cantante Peter Hein si occupava proprio di questo quando lavorava alla Xerox.\nStoria dei Fehlfarben.\nI membri fondatori della band sono stati Peter Hein (voce, ex \"Mittagspause\"), Thomas Schwebel (chitarra, ex \"Mittagspause\" e \"S.Y.P.H.\"), Michael Kemner (basso, ex \"20 Colours\", \"Mau Mau\", \"D.A.F.\", \"Y.O.U.\"), Frank Fenstermacher (sassofono, pi\u00f9 tardi \"Der Plan\"), Markus Oehlen e Uwe Bauer (batteria, ex \"Mittagspause\" e \"Materialschlacht\")."}
{"id": "3984169", "revid": "767487", "url": "https://it.wikipedia.org/wiki?curid=3984169", "title": "Mate Dujilo", "text": "Carriera.\nGiocatore.\nClub.\nDujilo vest\u00ec le maglie di Novalja, Zadar, Motala, Mariehamn e MyPa. Il 31 gennaio 2012 si trasfer\u00ec ufficialmente ai norvegesi dell'Alta. Esord\u00ec nel club, militante nella 1. divisjon, in data 9 aprile 2012: fu titolare nella sconfitta casalinga per 0-1 contro il Mj\u00f8ndalen. Si svincol\u00f2 a fine stagione. Pass\u00f2 successivamente agli islandesi del V\u00edkingur \u00d3lafsv\u00edk, per cui esord\u00ec il 30 maggio 2013: fu titolare nella vittoria per 1-2 contro l'\u00c1lftanes, ma fu espulso nel corso del primo tempo. Nel 2014 ritorn\u00f2 agli svedesi del Motala.\nAllenatore.\nIl 23 dicembre 2015 \u00e8 diventato il nuovo allenatore dell'Alta 2, formazione riserve della squadra omonima, firmando un contratto valido a partire dal 1\u00ba gennaio 2016."}
{"id": "3984170", "revid": "729019", "url": "https://it.wikipedia.org/wiki?curid=3984170", "title": "Beretta M23", "text": "La Beretta Brevetto 1915-1919 Modello 1923 o Beretta Modello 1923 \u00e8 una pistola semiautomatica italiana realizzata tra le due guerre mondiali ed adottata in pochi esemplari dal Regio Esercito, dalla Milizia Forestale della MVSN e dagli Ufficiali dei Vigili del Fuoco per i servizi di rappresentanza e di guardia. La sua importanza \u00e8 dovuta al fatto che, con questa arma, le pistole della Casa raggiunsero la loro impostazione tecnica ed estetica definitiva.\nStoria.\nL'origine dell'arma risale al 1922, quando la Beretta partendo dalla M17, ovvero la versione in calibro 7,65 \u00d7 17 mm Browning della Beretta M15, realizz\u00f2 la Beretta Brevetto 1915-1919, conosciuta come Beretta M22. Questa arma non ebbe particolare successo; alcune centinaia di esemplari furono adottati dalla Regia Marina e dalla Milizia Stradale.\nNel 1923 la Beretta, volendo proporre al Regio Esercito un'arma che potesse sostituire la M15, modific\u00f2 la Brevetto 1915-1919, riscalandola tra l'altro al calibro 9 \u00d7 19 mm Glisenti usato dalla forza armata. Neanche la M23 ebbe il successo sperato in quanto era ritenuta troppo pesante ed ingombrante rispetto alla debole cartuccia 9\u00a0mm Glisenti.\nDei circa 10.000 pezzi prodotti 3.000 andarono all'Esercito ed alcune centinaia alla Milizia Forestale, furono assegnate anche agli Ufficiali dei Vigili del Fuoco e forse alla PAI; 4.000 furono acquistate dalla Bulgaria e 600 dalla polizia Argentina; le restanti furono assorbite dal mercato civile.\nTecnica.\nDalla Brevetto 1915-1919 l'arma riprende molte caratteristiche: la grande finestra di espulsione unica sul carrello ed il mirino ricavato non pi\u00f9 dalla canna ma dal carrello; la tacca di mira \u00e8 fresata nel vivo del carrello; uguale nella forma \u00e8 la leva della sicura, a braccio unico con bottone zigrinato che blocca il grilletto e funge da chiavistello di smontaggio. Simili anche guancette in lamierino zigrinato.\nLe modifiche, riguardano invece l'adozione del cane esterno, il nuovo semplice disconnettore azionato da una fresatura nel carrello che impedisce l'abbattimento del cane se il carrello non \u00e8 completamente chiuso, l'inserimento della sicura ruotandone all'indietro la leva.\nVenne anche realizzata una variante con calcio leggermente modificato in modo da applicarvi come calciolo la fondina in cuoio (appositamente modificata con una stampella pieghevole in acciaio), imbracciandola cos\u00ec come arma lunga. Tale sistema venne brevettato nel 1924.\nBuona parte di queste innovazioni verranno riprese dalla successiva Beretta M31."}
{"id": "3984171", "revid": "2033069", "url": "https://it.wikipedia.org/wiki?curid=3984171", "title": "Time Express", "text": "Time Express \u00e8 una serie televisiva statunitense in 4 episodi trasmessi per la prima volta nel corso di una sola stagione nel 1979.\n\u00c8 una serie del genere fantastico incentrata sulle vicende dei due coniugi Jason and Margaret Winters che gestiscono l'Express Time, un treno che porta i suoi passeggeri indietro nel tempo per rivivere un punto cruciale della loro vita e per ottenere una seconda possibilit\u00e0. Il personale \u00e8 composto anche dal conducente R.J. Walker, dal bigliettaio, e dall'ingegnere Callahan.\nPersonaggi e interpreti.\nGuest star.\nTra le guest star: John Beck, Robert Hooks, Vic Tayback, Jaime Lyn Bauer, Steve Kanaly, Linda Scruggs, Paul Sylvan, Richard Masur, Lee Meriwether, Lyle Waggoner, Frank M. Benard, John de Lancie, Anne Meara, Jerry Stiller, Pamela Toll, Morgan Fairchild, James MacArthur, Anne-Marie Martin, Terri Nunn.\nProduzione.\nLa serie, ideata da Ivan Goff e Ben Roberts, fu prodotta da Warner Bros. Television Le musiche furono composte da Richard Hazard.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 26 aprile 1979 al 17 maggio 1979 sulla rete televisiva CBS. In Italia \u00e8 stata trasmessa con il titolo \"Time Express\" per la prima volta da Retequattro.\nAlcune delle uscite internazionali sono state:"}
{"id": "3984172", "revid": "119159", "url": "https://it.wikipedia.org/wiki?curid=3984172", "title": "Take It Easy", "text": "Take It Easy \u00e8 il primo singolo del gruppo musicale statunitense Eagles, pubblicato nel 1972.\nIl coautore Jackson Browne la pubblic\u00f2 a sua volta nell'album For Everyman."}
{"id": "3984174", "revid": "2196166", "url": "https://it.wikipedia.org/wiki?curid=3984174", "title": "Monastero di Mondsee", "text": "Il monastero di Mondsee era un monastero benedettino: fondato a Mondsee nel 748 da Odilone di Baviera, fu il primo monastero dell'Alta Austria. I primi monaci vennero dall'Abbazia di San Pietro di Salisburgo ma anche dal Abbazia di Montecassino.\nStoria.\nMondsee fu un monastero di grande importanza culturale, in quanto vi venne prodotto, ad esempio, il \"Salterio di Tassilone III\" che oggi si trova a Montpellier e per questo \u00e8 conosciuto sotto il titolo \"Salterio di Montpellier\". \u00c8 il libro pi\u00f9 antico, giunto a noi integro, che sia stato scritto nell'area dell'Austria. Poco dopo l'800 vi si tradusse in lingua tedesca una parte del Vangelo secondo Matteo, intitolato \"Mondseer Matth\u00e4us\". Sempre intorno all'800 fu redatto qui il \"Codex Millenarius maior\", un evangeliario oggi conservato nella biblioteca dell'abbazia di Kremsm\u00fcnster, abbazia fondata dal duca di Baviera Tassilone III e popolata proprio da una comunit\u00e0 di monaci provenienti da Mondsee.\nLa fondazione monastica era secondo la regola mista di san Colombano e san Benedetto (introdotta dai monaci cassinesi), fino alla riforma generale benedettina di Benedetto d'Aniane nel IX secolo.\nPer alcuni anni il convento dipese da Ratisbona finch\u00e9 ricevette la sua indipendenza nel 1142. Seguirono anni turbolenti ed infine, nel Seicento e nel Settecento, ebbe una nuova fioritura. Di questo periodo sono conservate alcune pitture significative. Nel 1516 fu fondato il liceo del monastero.\nL'abate Bernardo Lidl (1727-1773) onor\u00f2 il convento nel 1748 in occasione dell'anniversario per i 1000 anni d'esistenza, ampliandolo con la costruzione di altri edifici. Il libro da lui scritto, \"Chronicon Lunaelacense\", riassume la storia del convento fino al XVIII secolo.\nNel 1774, a causa del grande incendio che avvenne a Mondsee, il monastero fu quasi completamente distrutto. Nel 1791 l'imperatore Leopoldo II decise lo scioglimento del convento. Nel 1810 il feldmaresciallo Carlo Filippo di Wrede ricevette il monastero e promosse lo sviluppo della regione con la costruzione di strade e l'inizio della produzione del \"Mondseer K\u00e4se\", il formaggio proveniente da Mondsee."}
{"id": "3984176", "revid": "599013", "url": "https://it.wikipedia.org/wiki?curid=3984176", "title": "West Star", "text": "West Star (\"Stella d'Occidente\") era il nome in codice militare della NATO del bunker segreto del Comando Forze Terrestri Alleate del Sud Europa situato ad Affi in provincia di Verona. Tale nome fu scelto perch\u00e9 concepita in piena guerra fredda, per contrapporla al concetto di Stella rossa.\nStoria.\nScavato nella roccia del monte Moscal, il bunker fu progettato tra il 1958 e il 1960, costruito tra il 1960 e il 1966. Nel luglio di quell'anno vi fu l'inaugurazione operativa della base e l'arrivo dei militari. Fungeva da posto comando con centro trasmissioni strategico e controllo per l'organizzazione e la direzione delle esercitazioni NATO nello scacchiere nord orientale italiano.\nFino al 1999 il sito rimase sotto la responsabilit\u00e0 del Comando Forze Terrestri Alleate del Sud Europa di Verona. In seguito pass\u00f2 al CAIS (Comando alleato interforze sud), sempre a Verona, fino allo scioglimento del comando, il 1\u00ba luglio 2004. Da allora il sito venne affidato al JFCNP (\"Allied Joint Force Command Naples\") e la sua manutenzione venne affidata allo SDNEI di Verona (\"Support Detachment North East Italy\"). L'ultima esercitazione che avvenne in questa base fu quella del novembre 2004.\nA causa delle mutate esigenze operative \u00e8 stato dismesso dalla NATO nel corso del 2007. Dalla dismissione della NATO nel 2007 al 2018, \u00e8 stato gestito dal V Reparto Infrastrutture della difesa italiana con sede a Padova.\nPersa la sua valenza strategico-militare, nel febbraio 2010 la giunta della Regione Veneto ha stanziato 300\u00a0000 euro, per \"la valorizzazione turistica culturale del rifugio anti-atomico denominato West Star di Affi\".\nNel marzo 2018 la propriet\u00e0 demaniale \u00e8 passata al comune di Affi, che intende farne un museo sulla Guerra Fredda.\nStruttura.\nCon i suoi 13.000 metri quadrati di estensione \u00e8 stato il bunker pi\u00f9 grande d'Italia ed era in grado di ospitare in caso di guerra circa 500 persone, tra civili e militari. L'impianto doveva servire da comando in caso di attacchi nucleari, chimici e batteriologici. La base era anche dotata di protezioni elettromagnetiche (EMP) per la sicurezza delle comunicazioni. Doveva offrire un sicuro rifugio al comando operativo congiunto nello scacchiere nord-orientale italiano (con sede a Verona) e quindi poter ospitare in sicurezza lo stato maggiore.\nAnche in tempo di pace era operativo 24 ore su 24.\nIl Comando si avvaleva per esigenze operative anche del bunker di Monte San Michele situato a Cavaion Veronese o di quello di Grezzana denominato in codice Nato, \"Back Yard\".\nWest Star in caso di guerra sarebbe stato la sede di due importanti comandi Nato della Regione Sud, COMLANDSOUTH di Verona, le Forze Terrestri Alleate Sud Europa (FTASE), e COMFIVEATAF, la 5\u00aa ATAF (\"Allied Tactical Air Force\") di Vicenza, le forze aeree alleate in Italia; inoltre, vi risiedevano anche le delegazioni permanenti di COMNAVSOUTH, il Comando navale alleato, COMSTRIKEFORSOUTH, il Comando della Sesta Flotta americana del Mediterraneo, oltre al rappresentante dell'US Marine Corps. Gli ufficiali, in tempo di guerra e in esercitazione, si riunivano ogni giorno alle ore 17.00 nel \"Joint Command and Operation Centre\" (JCOC), il Centro di Comando Operativo NATO Interforze, per discutere dell'andamento delle operazioni di guerra del giorno dopo.\nPer permettere a COMLANDSOUTH e alla COMFIVEATAF di poter operare dai centri di pace di Verona e dal Posto Comando Protetto, West Star, West Star era un centro nodale telecomunicazioni tra i pi\u00f9 importanti d'Europa. Il Reparto che gestiva le telecomunicazioni, fino al 1999, era il Gruppo Misto Telecomunicazioni FTASE/5\u00aa ATAF (GMT FTASE/5\u00aa ATAF - JSG LS/5 ATAF) comandato da un Tenente Colonnello italiano, due anni dell'Esercito e due dell'Aeronautica. Il personale era costituito prevalentemente da italiani dell'Esercito e dell'Aeronautica e alcuni Sottufficiali Statunitensi. Nel 1999, con la costituzione del CAIS, il GMT FTASE/5\u00aa ATAF divent\u00f2 Allied Signal Group Verona (ASG Verona). Il Comandante, responsabile della parte pianificazione, era il Capo Ufficio Trasmissioni, Colonnello dell'Aeronautica Statunitense, il Vice Comandante, responsabile dell'operativit\u00e0 e Comandante di Corpo del personale Italiano, era un Tenente Colonnello dell'Esercito Italiano. Il personale alle dipendenze dell'ASG divent\u00f2 50% italiano e 50% alleato da tutti i paesi NATO \nA West Star l'attivit\u00e0 operativa in tempo di pace si svolgeva su 24 ore con due turni da 12 ore: \"Day Shift\" dalle 08.00 alle 20.00 e \"Night Shift\" dalle 20.00 alle 08.00. La struttura molto all'interno della montagna \u00e8 stata pensata come un rifugio antiatomico. La base aveva tre ingressi, \"alfa\", \"beta\" e quello di emergenza. L'entrata \"Alfa\", quella oltre il cancello nel bosco, era collegata con l'entrata \"Beta\" tramite un tunnel di 1.000 metri circa di lunghezza. Il tunnel (che terminata a T da ambo i lati), era normalmente percorso con un trenino elettrico o, in alternativa e in caso di elevato traffico, con pulmini e vetture munite di motore a scoppio. I mezzi con motore endotermico entravano dall'ingresso \"Beta\" e uscivano dall\"'Alfa,\" a motore spento, sfruttando la discesa della galleria. Quasi al centro del tunnel c'era l'accesso al Bunker. Esso si sviluppa su tre differenti livelli: piano terra, primo piano ed un piano inferiore dove esistono dei cunicoli ad altezza uomo per far passare i cavi, le strutture e gli impianti. I due livelli principali avevano una forma a otto. Ogni sezione di questa cittadella era suddivisa per classi di sicurezza, dove chi godeva di una classe bassa non era autorizzato ad entrare in una classe superiore. Ad ogni passaggio si trovavano due porte blindate. Al suo interno era sempre attivo un sistema di ventilazione forzata in sovrapressione, in modo tale che la pressione atmosferica all'interno della struttura risultasse leggermente superiore a quella esterna. La base era in grado di far sopravvivere 400 persone per un tempo di 15 giorni. Per tale motivo erano presenti 4 vasche, in grado di conservare 120.000 litri di riserva d'acqua. Era anche dotata di un piccolo eliporto.\nAl suo interno si trovavano tutte le comodit\u00e0 che una cittadella doveva avere: cucina, mensa, bar, infermeria, dormitori. Dopo la fine della digitalizzazione e della guerra fredda, visto che molte stanze si erano liberate, fu creata una palestra.\nInfine, prima dell'ultima esercitazione per posti comando del 2004, fu dedicata una stanza al parrucchiere."}
{"id": "3984177", "revid": "1573940", "url": "https://it.wikipedia.org/wiki?curid=3984177", "title": "Ovulidae", "text": "Ovulidae \u00e8 una famiglia di molluschi gasteropodi della sottoclasse Caenogastropoda. "}
{"id": "3984180", "revid": "22475", "url": "https://it.wikipedia.org/wiki?curid=3984180", "title": "Fran\u00e7afrique (saggio)", "text": "Fran\u00e7afrique, il pi\u00f9 lungo scandalo della Repubblica \u00e8 un saggio del 1998, scritto da Fran\u00e7ois-Xavier Verschave, autore di numerose altre opere sulle relazioni franco-africane ed ex presidente dell'associazione Survie (ndt: \"Sopravvivenza\").\nIl concetto di Fran\u00e7afrique secondo Verschave.\nPresentazione e origine del termine.\nL'ex presidente della Costa D'Avorio F\u00e9lix Houphou\u00ebt-Boigny ha coniato l'espressione France-Afrique nel 1955 per definire i buoni rapporti che voleva intrattenere con la Francia. Il termine che ne deriva, \u00ab Fran\u00e7afrique \u00bb, \u00e8 stato introdotto successivamente da Fran\u00e7ois-Xavier Verschave.\nL'autore descrive la Fran\u00e7afrique come \u00ab una nebulosa d'attori economici, politici e militari, in Francia e in Africa, organizzata in reti e lobbies, e incentrata sull'accaparramento di due fonti di guadagno : le materie prime e l'Aiuto pubblico allo sviluppo. La logica di quest' appropriazione \u00e8 di vietare l'iniziativa fuori dal circolo degli insiders. Il sistema autodegradante si ricicla nella criminalit\u00e0. \u00c8 naturalmente ostile alla democrazia\u00bb.\n\u00c8 necessario dunque risalire alle origini di questa nebulosa del 1960 quando Charles De Gaulle concede l'indipendenza alle colonie dell'Africa Nera e crea le \u00abReti Foccart\u00bb.\nCause.\nSecondo Verschave, l'attuazione di questo sistema avrebbe avuto diverse cause: \nMetodi di fran\u00e7afrique.\nSecondo la tesi di Verschave, un gran numero di presidenti e di dittatori africani delle ex colonie francesi sono saliti al potere sostenuti e protetti dallo Stato francese. Egli cita quindi Omar Bongo (Gabon), Gnassingb\u00e9 Eyad\u00e9ma (Togo), Paul Biya (Camerun), Denis Sassou-Nguesso (Congo), Blaise Compaor\u00e9 (Burkina Faso) e Idriss D\u00e9by (Ciad).\nSi pu\u00f2 notare l'indifferenza dei governi nei confronti di guerre che si basano su schemi etnici, come lo sterminio dei Tutsi in Ruanda, se non il loro incoraggiamento.\nTesi del libro.\nOgni capitolo del libro menziona accordi segreti, \"sporchi trucchi\", manipolazioni fomentate da persone vicine ad ambienti mafiosi, contro la democrazia e gli oppositori politici di diversi Paesi dell'Africa.\nReti fran\u00e7africane.\nSecondo Fran\u00e7ois-Xavier Verschave, autore del libro, la Fran\u00e7afrique si caratterizza per numerose reti d'influenza dai diversi intenti.\nReti politico-affairiste.\nLa rete principale \u00e8 denominata Foccart, dal nome del promotore di tale sistema, responsabile della cellula Afrique de l'\u00c9lys\u00e9e sotto De Gaulle, e personaggio di primaria importanza nelle relazioni franco-africane fino alla morte avvenuta nel 1997. Nelle ipotesi di Verschave, la sua influenza sarebbe diminuita nel corso degli anni ottanta, a vantaggio delle reti neo-gaulliste di Charles Pasqua e delle reti di Fran\u00e7ois Mitterrand. Jacques Chirac sarebbe stato l'erede di questa rete.\nNei Paesi africani francofoni di nuovo indipendenti, all'inizio degli anni sessanta, Jacques Foccart avrebbe favorito l'ascesa di dirigenti \"amici\". I movimenti democratici, sottraendosi alla sfera d'influenza dello Stato francese, sarebbero stati sistematicamente combattuti attraverso espedienti economici, diplomatici e militari, compresi l'incoraggiamento alla guerra, omicidi e brogli elettorali.\nGrandi societ\u00e0.\nLa stabilit\u00e0 del sistema franco-africano permetterebbe ad alcune societ\u00e0 di continuare ad assicurare un predominio economico nell'Africa francofona, bench\u00e9 sia stata rimessa in causa da nuovi paesi: (Stati Uniti, Cina). L'esempio pi\u00f9 significativo \u00e8 quello della societ\u00e0 petrolifera Elf, che avrebbe condotto una politica filo francese in Gabon, in Camerun, in Nigeria in Congo-Brazzaville e in Angola, e sarebbe anche stata responsabile dello scoppio o del proseguimento di guerre civili in questi tre ultimi paesi.\nBouygues (servizi pubblici) e Bollor\u00e9 (trasporti, logistica), sono accusati di beneficiare di una parte dei fondi pubblici per lo sviluppo, a causa di una probabile collusione con una parte dei dirigenti.\nMilitari e servizi segreti.\nSecondo alcuni detrattori, la presenza militare francese \u00e8 indissociabile dal sistema franco-africano, attraverso gli accordi di difesa e cooperazione militare. Questi permettono alla Francia di mantenere un peso preponderante, attraverso il controllo delle truppe nazionali africane da parte di ufficiali francesi o dell'intervento armato in caso di minacce interne o esterne. Le basi militari francesi rappresentano quindi i pilastri della fran\u00e7afrique nei paesi come il Senegal, il Gabon, il Ciad o la Costa d'Avorio.\nAnche i servizi segreti (DGSE, DST) sono un elemento importante di queste reti, per la loro intensa collaborazione con i servizi di molti paesi africani, non necessariamente francofoni (Angola o Sudan per esempio).\nLa pi\u00f9 grave accusa verte nientemeno che sull'utilizzo di truppe mercenarie, mentre i servizi segreti o le reti politico-affaristiche, non vogliono agire allo scoperto. Questa pratica sarebbe stata abituale sotto l'egida di Jacques Foccart. Lo Stato francese \u00e8 quindi accusato da Verschave di avere pagato dei mercenari (come Bob Denard), o delle societ\u00e0 specializzate in questo tipo di servizi (tra cui quella di Paul Barril), in caso di guerre civili o colpi di stato.\nEvoluzione di Fran\u00e7afrique.\nSecondo una stima dell'autore, le relazioni franco-africane si evolvono lentamente, anche se, dopo la caduta del muro di Berlino, in numerosi paesi africani sono nate nuove esigenze di democrazia. Verschave nota che Fran\u00e7ois Mitterrand proponeva di legare l'aiuto pubblico allo sviluppo a un processo di democratizzazione, dopo il discorso di La Baule (1990). \nInoltre, secondo Verschave, lo Stato francese avrebbe sostenuto ugualmente un sistema di broglio elettorale permettendo ai dittatori di mantenere il potere, chiamandoli ora \u00abdemocratici\u00bb malgrado le elezioni truccate.\nConseguenze disastrose dello sviluppo.\nDal punto di vista di Verschave, tale sistema impedisce lo sviluppo di questi paesi che, spinti dallo Stato francese, avrebbero istituito fondi pensione basati sull'accumulo di ricchezza dalle materie prime. I presidenti-dittatori non avrebbero avuto alcun interesse allo sviluppo dei loro paesi, il quale sarebbe causa di pericolo perch\u00e9 permette l'emergere di nuove classi di lavoratori e d'impresari che, automaticamente, criticano l'utilizzo del denaro pubblico. Il sistema clientelare pu\u00f2 sussistere perch\u00e9 le popolazioni non hanno altra scelta se non quella di dipendere dallo Stato. Se, invece, una buona parte dell'aiuto pubblico allo sviluppo fosse sottratta al profitto delle reti franco-africane e dei dittatori, lo sviluppo diventerebbe possibile.\nL'apparizione del problema del debito alla fine degli anni settanta \u00e8 parte degli stessi meccanismi. Si concede un prestito nel quadro della cooperazione, ma in un sistema di accaparramento della rendita, il prestito non pu\u00f2 essere produttivo e sar\u00e0 massicciamente deviato dal suo uso. In queste condizioni, il presidente-dittatore si arricchisce e il Paese si indebita con il sostegno dello Stato francese che recupererebbe fino a tre volte il proprio investimento.\nL'evoluzione del concetto.\nLa ripresa ortografica, Fran\u00e7afrique al posto di France-Afrique, dal concetto delle relazioni tra lo Stato francese e gli Stati africani sviluppata da Fran\u00e7ois-Xavier Verschave, senza tuttavia volersi riferire al suo ideatore, dimostra che l'espressione \u00e8 rivendicata per esprimere diverse maniere di interpretare le relazioni tra lo Stato francese e i suoi omologhi africani. Tali diverse interpretazioni suscitano dibattiti e controversie.\nIl libro fece un gran rumore nella corrente politica altermondialista. Esso \u00e8 un riferimento per denunciare le politiche dello Stato francese sul continente africano. L'associazione Survie fa parte del circolo dei fondatori di ATTAC e l'ex presidente Fran\u00e7ois-Xavier Verschave era un esponente del movimento. Il suo libro \u00e8 stato oggetto di numerosi dibattiti e conferenze in seno alle associazioni locali altermondialiste, che hanno avuto un ruolo non trascurabile per la promozione dell'opera. Fran\u00e7ois-Xavier Verschave ha pubblicato d'altronde dei testi sul sito dell'associazione altermondialiste ATTAC.\nIl cantante ivoriano Tiken Jah Fakoly, in seguito all'incontro con Fran\u00e7ois-Xavier Verschave, ha pubblicato un album nel 2002 intitolato \"Fran\u00e7afrique\", nel quale denuncia il comportamento dello Stato francese in Africa.\nCasi sviluppati nel libro.\nPaesi bamil\u00e9k\u00e9.\nVerschave accusa la Francia d'aver partecipato al massacro del Camerun negli anni 1960. Secondo lui, questi massacri avrebbero causato dai 40.000 ai 400.000 morti in Camerun.\nSylvanus Olympio.\nGnassingb\u00e9 Eyad\u00e9ma \u00e8 accusato di avere ucciso Sylvanus Olympio, primo presidente del Togo, nel 1963 e di aver beneficiato per questo complotto della complicit\u00e0 francese e americana.\nLa guerra del Biafra.\nLa Francia \u00e8 accusata di avere, durante la guerra del Biafra (1967-1970), armato e aiutato i secessionisti. Tale aiuto, che aveva come scopo quello di indebolire la Nigeria e l'influenza anglo-sassone nella regione, avrebbe incoraggiato il conflitto. Secondo l'opinione dell'autore, la Francia sarebbe direttamente responsabile con la Croce Rossa della catastrofe umanitaria dell'epoca.\nOutel Bono.\nVerschave intende denunciare l'omicidio del dottore Outel Bono -oppositore del regime di Tombalbaye (Ciad) che \u00e8 stato assassinato a Parigi nel 1973- e la supposta complicit\u00e0 dei \u00ab servizi \u00bb francesi in questo affare.\nDulcie September.\nIn questo capitolo, Fran\u00e7ois-Xavier Verschave analizza le ragioni dell'omicidio nel 1988 della rappresentante dell'ANC a Parigi, Dulcie September e denuncia una connivenza poi un insabbiamento dell'affare da parte delle autorit\u00e0 francesi."}
{"id": "3984183", "revid": "30445", "url": "https://it.wikipedia.org/wiki?curid=3984183", "title": "Ocenebra paddeui", "text": "Ocenebra paddeui \u00e8 una specie di mollusco gasteropode della famiglia Muricidae."}
{"id": "3984187", "revid": "619191", "url": "https://it.wikipedia.org/wiki?curid=3984187", "title": "Tintin nel paese dei Soviet", "text": "Tintin nel paese dei Soviet (\"Tintin au pays des Soviets\") \u00e8 il primo albo della serie a fumetti \"Le avventure di Tintin\", ideate e disegnate dal belga Herg\u00e9. Diversamente dagli episodi successivi, fu il solo a non essere ridisegnato per renderlo omogeneo con le successive edizioni che presentavano tavole a dodici vignette invece che a sei. La storia nasce come mezzo di propaganda anticomunista su richiesta del direttore del quotidiano ed Herg\u00e9 si presta, in maniera quasi inconsapevole e senza conoscere direttamente la situazione che sarebbe andato a raccontare, basandosi principalmente sul romanzo \"Mosca senza veli\" di Joseph Douillet che dava una rappresentazione esasperata della realt\u00e0 russa; Herg\u00e9 d\u00e0 cos\u00ec un ritratto del popolo sovietico coerente con lo stereotipo comune in quegli anni in Europa; successivamente, a seguito dell\u2019esperienza maturata con questa prima storia, l\u2019autore scriver\u00e0 gli altri episodi soltanto dopo essersi documentato profondamente in prima persona.\nGenesi e sviluppo dell'opera.\nHerge ebbe i suoi primi approcci con l'arte del fumetto tra il 1926 e il 1929 con il suo primo personaggio, \"Totor, Chef de Patrouille des Hannetons\", creato per il giornale belga \"Le Boy-Scout\", che gli permise di rendere pi\u00f9 professionale la rappresentazione grafica in modo da approcciarsi al nuovo personaggio, Tintin, con un disegno pi\u00f9 affinato arrivando a ideare quel nuovo stile che prender\u00e0 il nome di \"Ligne Claire\": segni netti, vignette pulite, tratti essenziali con disegni accurati e dettagliati.\nSu commissione di padre Norbert Wallez, proprietario della rivista \"Le Vingti\u00e8me Si\u00e8cle,\" il 10 gennaio 1929, esordisce Tintin sull'inserto per ragazzi. Fu proprio Wallez a scegliere di fare di Tintin uno strumento di propaganda anti-sovietica. Oltre a Tintin e Milou vi sono numerosi personaggi secondari senza non hanno n\u00e9 nome n\u00e9 caratteristiche ben definite e che compaiono per poche pagine; la maggior parte di loro \u00e8 russa e interpreta i ruoli di avversari; le trame mostrano il mondo in modo semplice e chiaro. In una scena, ad esempio, un gruppo di comunisti si rivolge a un'assemblea di persone impegnata nel voto per alzata di mano, puntando sulla folla le loro armi. Nel redigere il fumetto, Herg\u00e9 non ha avuto tuttavia l'opportunit\u00e0 di visitare le regioni nelle quali il protagonista si muove, n\u00e9 tanto meno di disporre di una documentazione adeguata e quasi tutti gli elementi contenuti nell'episodio fanno esplicito riferimento al romanzo \"Moscou sans voiles\" (\u00abMosca senza veli\u00bb) di Joseph Douillet, console Belga in Russia nella citt\u00e0 Rostov-na-Donou. Herg\u00e9 copi\u00f2 interi passaggi del libro di Douillet del 1928, fortemente antisovietico; ne \u00e8 di seguito riportata una citazione: \"\u00abIl compagno comunista Oubiykone (presidente uscente del comitato esecutivo) pronunci\u00f2 il suo discorso. Ecco in quali termini rimprover\u00f2 la folla : \"Tre liste sono candidate : una \u00e8 quella del partito comunista. Coloro che si oppongono a questa lista alzino la mano ! \". Contemporaneamente Oubiykone e 4 dei suoi colleghi sfoderarono le loro pistole e le puntarono sulla folla dei contadini, tenendo in pugno l'arma con fare minaccioso. Oubiykone prosegu\u00ec : \"Dunque chi si dichiara contro questa lista ? Nessuno ? Dichiaro che la lista comunista vince all'unanimit\u00e0. Di conseguenza \u00e8 inutile esprimersi sulle altre due.\"\"\"\u00bb.\" Un'altra citazione ispir\u00f2 Herg\u00e8 :\n\"\u00abIn un paese dove c'erano dieci scuole, solo un liceo misto si sottomise al regime sovietico: i comunisti infatti riunirono maschi e femmine nella stessa scuola, con un intento immorale.\"\"\u00bb\". Inoltre: \"\u00abHo lavorato preso un giornale (Le Petit Vingti\u00e8me) il mio superiore era il redattore, al di sopra del quale vi era il reporter. E quest'ultimo, all'epoca in cui c'era la crociera gialla, a bordo della quale viaggiavano tutti quelli che giravano il mondo come Kessel, era il viaggiatore per eccellenza. Cos\u00ec ho voluto fare, di Tintin, un giornalista, anche lui destinato a girare il mondo. E per il suo primo viaggio, la cosa che mi ha colpito di pi\u00f9 al momento, \u00e8 stato quel paese, il cui eco terrificante e spesso contraddittorio ci ha raggiunto, che era la Russia sovietica.\"\"\u00bb\" Pi\u00f9 tardi, Herg\u00e9 si sarebbe documentato molto di pi\u00f9 per ciascuna storia.\nStoria editoriale.\nLa storia esord\u00ec sul settimanale \"Le Petit Vingti\u00e8me\" tra il 10 gennaio 1929 e l'8 maggio 1930 e, successivamente, nel settembre dello stesso anno. L'albo sar\u00e0 poi pubblicato sul settimanale cattolico \"C\u0153urs vaillants\" a partire dal 26 ottobre 1930. L'8 maggio 1930, dopo che questo episodio fin\u00ec di essere pubblicato sul \"Petit Vingti\u00e8me\", il giornale si serv\u00ec della popolarit\u00e0 che aveva riscosso la storia e approfittandone per indire un concorso e coinvolgere gli appassionati. Il concorso prevedeva la partecipazione a una foto in costume con le maschere dei protagonisti del fumetto. Una folla si precipit\u00f2 alla stazione nord di Bruxelles e, ripresa la scena, questa fu pubblicata nello stesso album.\nLa storie venne pubblicata sulla rivista a puntate di due pagine alla settimana e questo rese la narrazione molto frammentata, con il protagonista che alla fine di ogni puntata \u00e8 in una situazione di pericolo dalla quale verr\u00e0 tolto solo all'inizio di quella successiva. Questo fa s\u00ec che la trama sia poco omogenea e composta invece da tanti brevi episodi. Anche i disegni in bianco e nero hanno uno stile ancora ingenuo e questo spinse Herg\u00e9 a rifiutare di far ristampare questa storia per circa quaranta anni.\nPrima della guerra furono pubblicate 5.000 copie del fumetto \"Tintin au pays des Soviets\". L'album fu il solo della serie a non essere ristampato da \"Casterman\", secondo la volont\u00e0 dell'autore. Il fumetto ben presto divenuto introvabile spinse numerosi collezionisti a pagare un ingente somma di denaro per averne una copia. Fu solo nel 1973, che il fumetto venne pubblicato sotto forma di un volume degli \"Archivi Herg\u00e9\". Nel 1981, per contrastare pubblicazioni non autorizzate, il fumetto fu ristampato come fosse un vero e proprio fac-simile. In occasione del 70\u00ba anniversario di Tintin, l'editore Casterman, con l'autorizzazione della \"Fondazione Herg\u00e9\" pubblic\u00f2 un numero sempre in bianco e nero, come una qualsiasi altra edizione, andando contro la volont\u00e0 dell'autore che voleva che l'episodio fosse distinto dal resto della serie. \"Tintin au pays de Soviets\" non venne mai adattato al \"format televisivo\".\nEdizione italiana.\nIn Italia il fumetto venne pubblicato per la prima volta dalla casa editrice Comic Art nel 1990 diventando, con il passare degli anni, un volume molto ricercato dai collezionisti perch\u00e9 estremamente raro e quasi impossibile da trovare.\nTrama.\nNella Russia stalinista, il giornalista Tintin e il suo cane Milou si recano a Mosca, impegnati in un reportage per \"Le Petit Vingti\u00e8me\". Informati della loro partenza, i russi inviano un agente segreto sullo stesso treno dei due protagonisti. Il convoglio viene fatto esplodere nel tentativo di uccidere il giornalista. Tintin scampa alla morte ma \u00e8 accusato dalle autorit\u00e0 tedesche di aver causato l'attentato e condotto in prigione. Riesce a fuggire e a proseguire il suo viaggio fino in Russia. Qui viene braccato dalla \u010ceka prima e dalla GPU che tenta pi\u00f9 volte di fermarlo e di ucciderlo. Una volta a Mosca, Tintin comprende che i dirigenti sovietici obbligano la popolazione ad accettare il regime, convincendola che solo i comunisti l'avrebbero salvata dalla miseria. Il giornalista si arruola nell'esercito sovietico per meglio comprenderne le tattiche, proprio nel momento in cui questo si appresta, in funzione propagandistica, a derubare del loro frumento i \"Kulaki,\" contadini arricchitisi grazie alla Nuova Politica Economica voluta da Lenin. Tintin riesce a nascondere parte del grano ed \u00e8 per questo condannato a morte. Scappa rifugiandosi nelle regioni pi\u00f9 a nord inseguito dalla polizia. Entra in una capanna che si rivela essere un rifugio segreto; fugge in aereo e giunge in Germania. Ancora una volta incalzato dalla polizia russa, viene infine salvato da \"Milou\". Quando ha l'occasione di fare ritorno in Russia, ritenendo di non aver raccolto abbastanza informazioni, la sua auto esce di strada e l'uomo viene scaraventato fuori dal finestrino su un treno che lo riporta a Bruxelles, dove viene accolto come eroe."}
{"id": "3984189", "revid": "39884", "url": "https://it.wikipedia.org/wiki?curid=3984189", "title": "Linea 2 (metropolitana di Budapest)", "text": ""}
{"id": "3984191", "revid": "599013", "url": "https://it.wikipedia.org/wiki?curid=3984191", "title": "Giovanni Zambotto", "text": "Carriera.\nGioca con il Padova in Promozione (all'epoca secondo livello del calcio italiano), in Prima Categoria (3 stagioni), Prima Divisione e Divisione Nazionale, disputando in totale 49 partite segnando 10 reti. Debutta il 13 aprile 1913 nella derby Petrarca-Padova (6-0). Gioca la sua ultima partita con i biancoscudati il 26 dicembre 1926 in Sampierdarenese-Padova (3-0)."}
{"id": "3984192", "revid": "671792", "url": "https://it.wikipedia.org/wiki?curid=3984192", "title": "Italo-greco", "text": ""}
{"id": "3984195", "revid": "287204", "url": "https://it.wikipedia.org/wiki?curid=3984195", "title": "Jean-Nicolas D\u00e9meunier", "text": "Biografia.\nD\u00e9meunier, educato nel suo paese natale, si trasfer\u00ec poi a Parigi dove alcune produzioni letterarie gli valsero il posto di \"segretario\" del conte di Provenza (fratello di Luigi XVI e futuro re Luigi XVIII), poi il posto di censore reale.\nStati Generali e Assemblea costituente del 1789.\nSostenitore della Rivoluzione francese, il 16 maggio 1789 venne eletto deputato del Terzo Stato agli Stati Generali per la citt\u00e0 di Parigi, con 133 voti. Fa parte della maggioranza; successivamente \u00e8 nominato segretario e presidente (22 dicembre 1789-3 gennaio 1790) dell'Assemblea costituente del 1789, e fa parte del Comitato della Costituzione del 1791. Si oppone alla mozione del marchese Claude-Jean-Antoine d'Ambly che comporta che non si possa essere deputati se non del proprio dipartimento (novembre 1789), mozione che fu poi votata; richiede la limitazione a 800 milioni dell'emissione di assignati, richiede l'istituzione di una giuria e di un \"Tribunal de cassation\", presenta (7 marzo 1791), a nome del comitato della Costituzione, un rapporto sulla necessit\u00e0 della responsabilit\u00e0 ministeriale, si \u00e8 dichiarato a favore (26 agosto) dell'ammissibilit\u00e0 dei membri della famiglia reale alle funzione elettive e, sulla questione delle ceneri di Jean-Jacques Rousseau, ha riconosciuto il diritto di propriet\u00e0 rivendicato da Ren\u00e9-Louis de Girardin, che si rifiut\u00f2 di farli rimuovere da Ermenonville.\nDopo la sessione, Demeunier \u00e8 stato eletto amministratore della citt\u00e0 di Parigi (7 novembre 1791), ma si dimette al rientro di P\u00e9tion all'H\u00f4tel de Ville (Municipio), e fugge negli Stati Uniti durante il Terrore.\nTorna in Francia nel 1796 e viene candidato al Direttorio.\nConsolato e Primo Impero francese.\nNapoleone, il primo Console, lo nomina (4 nevoso anno VIII - 25 dicembre 1799) membro del Tribunat alla sua creazione; diventa presidente di questa assemblea il 2 gennaio 1800.\nMembro del Senato conservatore (28 nevoso anno X - 18 gennaio 1802), membro della Legion d'onore (9 vendemmiaio anno XII - 2 ottobre 1803), Commendatore della Legion d'Onore (25 pratile seguente - 14 giugno 1804), un mese dopo la nascita del Primo Impero francese, viene insignito della carica senatoriale di Tolosa, nominato conte dell'Impero (26 aprile 1808), e Grand'Ufficiale dell'Ordine della Legion d'Onore (30 giugno 1811).\nD\u00e9meunier fu eletto sostenitore dell'Acad\u00e9mie des Jeux floraux nel 1804. Integr\u00f2 la Massoneria nella Loggia massonica delle Neuf S\u0153urs.\nNel 1809, fa cessare la vendita di \"l'Austerlide\" di Jean-Pons-Guillaume Viennet, perch\u00e9 l'autore, \" esclave de la v\u00e9rit\u00e9 historique (schiavo della verit\u00e0 storica) \", vi ha fatto esprimere all'imperatore Alessandro I di Russia i sentimenti che nutriva nel 1805, e che le circostanze politiche avevano poi completamente cambiato.\nD\u00e9meunier muore due mesi prima del declino di Napoleone I. Viene sepolto al Panth\u00e9on di Parigi.\nPrincipali pubblicazioni.\nHa lasciato molte pubblicazioni di viaggio e di storia, per lo pi\u00f9 tradotti dall'inglese. Era uno dei principali sostenitori in Francia della causa americana (contro l'Inghilterra). Ha scritto diversi articoli sugli Stati Uniti per l\"'Encyclop\u00e9die M\u00e9thodique\" di Charles-Joseph Panckoucke, con la consulenza di Thomas Jefferson.\nThomas Jefferson fu la fonte ispiratrice anche di \"Pr\u00e9cis historique de la r\u00e9volution des \u00c9tats Unis d'Am\u00e9rique, pr\u00e9c\u00e9d\u00e9 de l'histoire de ses provinces, jusq'\u00e0 l'\u00e9poque de la r\u00e9volution, et suivi du Manifeste ou de l'acte d'Ind\u00e9pendance des treize \u00c9tats-Unis\", pubblicato anonimo a Gand da Goessin nel 1789.\nElenco:"}
{"id": "3984199", "revid": "228587", "url": "https://it.wikipedia.org/wiki?curid=3984199", "title": "Convento di San Pietro", "text": ""}
{"id": "3984203", "revid": "767487", "url": "https://it.wikipedia.org/wiki?curid=3984203", "title": "...And His Mother Called Him Bill", "text": "...And His Mother Called Him Bill \u00e8 un album discografico del musicista jazz statunitense Duke Ellington pubblicato nel 1967. \nIl disco.\nL'album venne inciso da Ellington come una sorta di omaggio postumo al suo storico partner musicale Billy Strayhorn, all'epoca da poco scomparso. Tutte le composizioni presenti sull'album sono infatti opera di Strayhorn, da lui composte in solitaria o in collaborazione, e il titolo dell'album, traducibile in italiano con le parole \"...E sua madre lo chiam\u00f2 Bill\", \u00e8 anch'esso un affettuoso omaggio al vecchio amico deceduto.\nCuriosamente nel disco non venne inclusa la composizione pi\u00f9 celebre tra quelle scritte da Strayhorn per la Duke Ellington Orchestra, la celeberrima \"Take the \"A\" Train\".\nPubblicazione.\nOriginariamente l'album venne pubblicato in vinile nel 1967 dalla RCA Victor, per poi essere ristampato in formato compact disc molte volte nel corso degli anni: nel 1987 dalla RCA Records/Bluebird Records, nel 1993 dalla Flying Dutchman Records, e infine nel 2000 dalla BMG. Sono state pubblicate inoltre due edizioni speciali, una negli Stati Uniti (2002) ed una in Francia (2001), entrambe con la stessa scaletta dei brani."}
{"id": "3984205", "revid": "767487", "url": "https://it.wikipedia.org/wiki?curid=3984205", "title": "Piccole bugie tra amici", "text": "Piccole bugie tra amici (\"Les petits mouchoirs\") \u00e8 un film del 2010 scritto e diretto da Guillaume Canet, e con protagonisti Fran\u00e7ois Cluzet, Marion Cotillard, Beno\u00eet Magimel, Gilles Lellouche, Jean Dujardin, Laurent Lafitte, Val\u00e9rie Bonneton e Pascale Arbillot. Il film \u00e8 stato distribuito in patria il 20 ottobre 2010.\nTitolo.\nIl titolo francese \"Les petits mouchoirs\" \u00e8 un riferimento all'espressione \"le mettre dans la poche avec le mouchoir par dessus\", che significa \"mettere qualcosa in tasca con sopra il fazzoletto\", in altre parole tenere nascosto qualcosa, tentare di dimenticarsene.\nTrama.\nLudovic detto Ludo, dopo una notte nella movida parigina, rimane vittima di un incidente stradale, che lo lascia in stato comatoso fra la vita e la morte. Subito dopo il ricovero in ospedale l'uomo riceve la visita dei suoi amici, i quali, nonostante l'incidente, decidono comunque di non negarsi la loro tradizionale vacanza estiva.\nLa meta della vacanza \u00e8 Cap Ferret, dove Max possiede una bellissima villa sul mare. In questo scenario si avvicendano le storie dei vari personaggi: Vincent scopre di nutrire dei sentimenti verso Max, a sua volta Max vive con grande tensione la situazione e ha momenti di ira cos\u00ec accesi da imbarazzare tutto il gruppo, Eric fa la corte a qualunque donna incontri e sar\u00e0 lasciato dalla fidanzata L\u00e9a, Marie si concede fugaci storie di sesso perch\u00e9 incapace di stabilire relazioni durevoli, infine Antoine vive nella speranza di ricevere messaggi dalla donna che l'ha lasciato e che sta per sposarsi con un altro uomo. Completano il gruppo la moglie di Max, V\u00e9ro, donna forte e comprensiva, e Isabelle, la moglie di Vincent, insoddisfatta e infelice per la mancanza di vita sessuale tra lei e il marito.\nL'amaro sfogo di Jean-Louis, abitante del luogo ed amico di vecchia data del gruppo, comincer\u00e0 a incrinare il velo di ipocrisia tra gli amici; sar\u00e0 lui il primo a dare la notizia della morte di Ludo, mettendo a nudo tra le lacrime le tante bugie dette agli altri e a se stessi. Pochi giorni dopo, al funerale di Ludo, il gruppo si ritrova e gli equilibri si ripristinano; Max e Vincent si riconciliano e si abbracciano, Eric si avvicina a Marie che ha scoperto in precedenza di essere incinta. Juliette infine torna da Antoine e contano di sposarsi; in un ultimo gesto d'affetto Jean-Louis, pur preso da mille difficolt\u00e0 nella sua vita, arriva in extremis a portare un po' di sabbia dalla spiaggia per versarla sulla tomba di Ludo.\nProduzione.\nLa sceneggiatura del film \u00e8 stata realizzata in cinque mesi. Il cast del film ha vissuto per tre giorni a maggio nella casa che viene mostrata nel film, in modo da diventare familiari con essa prima dell'inizio delle riprese in estate. La produzione del film \u00e8 iniziata ad agosto 2009 ed \u00e8 finita ad ottobre. Le riprese sono state effettuate fra Parigi e Cap Ferret.\nDistribuzione.\nIl film \u00e8 stato presentato in anteprima al Festival internazionale del cinema di Toronto nel 2010. \u00c8 stato poi distribuito in Francia il 20 ottobre 2010 dalla EuropaCorp Distribution, che l'ha lanciato in circa 550 cinema.\nSequel.\nNel 2019 \u00e8 stato prodotto un sequel intitolato \"Grandi bugie tra amici\" (\"Nous finirons ensemble\"), sempre diretto da Guillaume Canet."}
{"id": "3984207", "revid": "1305772", "url": "https://it.wikipedia.org/wiki?curid=3984207", "title": "Teddy Z", "text": "Teddy Z (\"The Famous Teddy Z\") \u00e8 una serie televisiva statunitense in 20 episodi di cui 15 trasmessi per la prima volta nel corso di una sola stagione dal 1989 al 1990.\n\u00c8 una sitcom incentrata sulla storia vera di Jay Kantor, un autista di Limousine per conto di un'agenzia di Hollywood che in seguito divenne agente personale di Marlon Brando che lo aveva preso in simpatia.\nLa serie ottenne due nomination per l'Emmy Award, tra cui una per il \"pilot\" e una per Alex Rocco, che poi vinse il premio come miglior attore non protagonista in una serie comica. Tuttavia, il responso basso del pubblico port\u00f2 la CBS a cancellare la serie nel corso dell prima televisiva (gli ultimi cinque episodi non furono trasmessi). \nTrama.\nTheodore \"Teddy Z\" Zakalokis \u00e8 un giovane che lavora come impiegato nell'ufficio posta di un'agenzia di talenti di Hollywood con la speranza di non impantanarsi a vita nella panetteria greco-americana di famiglia. Quando la stella di Hollywood Harland Keyvo (una caricatura di Marlon Brando) incontra Teddy Z, \u00e8 talmente colpito dalla sua onest\u00e0 che lo ingaggia come suo nuovo agente. L'umorismo della serie deriva dall'approccio innocente di Teddy al business, in contrasto con il comportamento dei suoi colleghi agenti. Il cast comprende anche Jane Sibbett, Alex Rocco, Milton Selzer, [Josh Blake] e Erica Yohn. Il personaggio di Rocco, Al Floss, aveva anche partecipato ad un crossover in \"Murphy Brown\" nel ruolo di un agente per alcuni dei personaggi della serie.\nPersonaggi e interpreti.\nGuest star.\nTra le guest star: Chuck Hayward, Terry Kiser, Perla Walter, Loren Farmer, Niles Brewster, Paul Satterfield, Frank Hamilton, Dion Anderson, Kavi Raz, Margot Rose, Douglas Roberts, David Knell, Kathe E. Mazur, Bebe Neuwirth, Dalton Cathey, Larry Goodhue, Hector Elias, Phil Brock, Janet Carroll, Robert Frank Telfer, Danny Shock, Michael Holden, Danny Goldman, Robert Culp, Will Leskin, Bruce Mahler, Cynthia Stevenson, Ben Slack, Cristine Rose, Robert Prescott.\nProduzione.\nLa serie, ideata da Hugh Wilson, fu prodotta da Columbia Pictures Television e ELP Communications e Hugh Wilson Productions e girata nei Sunset Gower Studios a Hollywood in California. Le musiche furono composte da Guy Moon e Steve Tyrell.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 18 settembre 1989 al 12 maggio 1990 sulla rete televisiva CBS. In Italia \u00e8 stata trasmessa con il titolo \"Teddy Z\".\nAlcune delle uscite internazionali sono state:"}
{"id": "3984209", "revid": "46931", "url": "https://it.wikipedia.org/wiki?curid=3984209", "title": "The Famous Teddy Z", "text": ""}
{"id": "3984210", "revid": "38120", "url": "https://it.wikipedia.org/wiki?curid=3984210", "title": "Present", "text": ""}
{"id": "3984212", "revid": "1573940", "url": "https://it.wikipedia.org/wiki?curid=3984212", "title": "Pesukei Dezimra", "text": "Pesukei dezimra (aramaico: \u05e4\u05e1\u05d5\u05e7\u05d9 \u05d3\u05d6\u05de\u05e8\u05d0, P'suq\u1ebf dh'zimra \"versi dell'inno\") o \"zemirot\", come vengono chiamate nella tradizione ebraica spagnola e portoghese, sono un gruppo di preghiere recitate quotidianamente durante il servizi liturgici ebraici \"Shacharit\". \"Pesukei dezimra\" comprende varie benedizioni, Salmi e serie di versi.\nLo scopo di \"pesukei dezimra\" \u00e8 che l'orante reciti lodi a Dio prima di invocare richieste successivamente, durante Shacharit e nel corso della giornata.\nOrigine.\nInizialmente, \"pesukei dezimra\" consisteva solo dei Salmi , iniziati da Rabbi Jose ben Halafta nel II secolo. Per lungo tempo tali preghiere rimasero facoltative, ma in seguito Maimonide afferm\u00f2 che la preghiera doveva essere recitata in uno stato d'animo ottimista e, di conseguenza, queste preghiere entrarono a far parte del servizio regolare. Maimonide disse anche che queste preghiere dovevano esser recitate lentamente e con passione, e che recitarle velocemente - come facevano molti fedeli durante il giorno - non serviva a niente."}
{"id": "3984214", "revid": "767487", "url": "https://it.wikipedia.org/wiki?curid=3984214", "title": "Haukur P\u00e1ll Sigur\u00f0sson", "text": "Carriera.\nClub.\nSigur\u00f0sson vest\u00ec la maglia del \u00der\u00f3ttur, prima di trasferirsi ai norvegesi dell'Alta, militanti in Adeccoligaen. Esord\u00ec in squadra in data 1\u00ba settembre 2009, subentrando ad Aziz Idris nella sconfitta per 4-2 in casa del Kongsvinger. Nel 2010 torn\u00f2 in patria, per militare nelle file del Valur.\nNazionale.\nSigur\u00f0sson conta una presenza per l'."}
{"id": "3984216", "revid": "228587", "url": "https://it.wikipedia.org/wiki?curid=3984216", "title": "Absolute Power", "text": ""}
{"id": "3984217", "revid": "1169970", "url": "https://it.wikipedia.org/wiki?curid=3984217", "title": "Cattedrale di San Giuseppe (Asmara)", "text": ""}
{"id": "3984223", "revid": "1610933", "url": "https://it.wikipedia.org/wiki?curid=3984223", "title": "Dale (nome)", "text": "Origine e diffusione.\nRiprende il cognome inglese \"Dale\", che in origine denotava una persona abitante nei pressi di una valle (in inglese \"dale\"). Pu\u00f2 essere considerato analogo per significato ai prenomi di origine gaelica Glenn e Glyn.\nOnomastico.\nIl nome \u00e8 adespota, non essendo portato da alcun santo, quindi l'onomastico ricade in occasione di Ognissanti, il 1\u00ba novembre. In alcuni casi esso viene per\u00f2 fissato in memoria di santi dal nome simile, ad esempio il 29 gennaio in ricordo di san Dallan Forgaill."}
{"id": "3984224", "revid": "287204", "url": "https://it.wikipedia.org/wiki?curid=3984224", "title": "Absolute Power (album)", "text": ""}
{"id": "3984225", "revid": "1305772", "url": "https://it.wikipedia.org/wiki?curid=3984225", "title": "Total Control", "text": ""}
{"id": "3984227", "revid": "682087", "url": "https://it.wikipedia.org/wiki?curid=3984227", "title": "Brachidactilia", "text": ""}
{"id": "3984233", "revid": "767487", "url": "https://it.wikipedia.org/wiki?curid=3984233", "title": "Ante Zurak", "text": "Carriera.\nClub.\nZurak milit\u00f2 nello Zadar e nel Me\u0111imurje \u010cakovec, prima di trasferirsi ai norvegesi dell'Alta. Esord\u00ec nel club, partecipante all'Adeccoligaen, in data 24 agosto 2008: fu infatti titolare nel successo per 4-1 sul Bryne. Rimase fino al termine della stagione, per poi accordarsi con il \u0160iroki Brijeg. Torn\u00f2 poi al Me\u0111imurje \u010cakovec, per poi giocare nel \u0160ibenik e negli iraniani del Mes Kerman. Accett\u00f2 poi un contratto offertogli dai bosniaci del GO\u0160K Gabela."}
{"id": "3984236", "revid": "124411346", "url": "https://it.wikipedia.org/wiki?curid=3984236", "title": "One Shot '80 Volume 11", "text": "One Shot '80 Volume 11 \u00e8 l'undicesima raccolta di canzoni degli anni '80, pubblicata in Italia dalla Universal su CD (catalogo 314 5\u00a056415 2) e cassetta (314 5\u00a056415 4) nel 2001, appartenente alla serie \"One Shot '80\" della collana \"One Shot\".\nRaggiunge la posizione numero 13 nella classifica degli album in Italia del 2001, risultando il 138\u00b0 pi\u00f9 venduto nel 2001.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3984237", "revid": "339392", "url": "https://it.wikipedia.org/wiki?curid=3984237", "title": "Ac portogruaro", "text": ""}
{"id": "3984240", "revid": "287204", "url": "https://it.wikipedia.org/wiki?curid=3984240", "title": "Volleybalclub Herk-de-Stad", "text": "Il Volleybalclub Herk-de-Stad \u00e8 una societ\u00e0 pallavolistica belga maschile con sede a Herk-de-Stad: milita nel campionato belga di Liga B."}
{"id": "3984250", "revid": "154639", "url": "https://it.wikipedia.org/wiki?curid=3984250", "title": "Jodh", "text": "J\u014ddh (traslitterato anche yodh, yod, yud, jodh, jod, jud o iod) \u00e8 la decima lettera e grafema di molti alfabeti semitici, tra cui il fenicio, l'aramaico, l'ebraico jud , il siriaco e l'arabo j\u0101\u02be (nell'ordine abjad, 28\u00aa nell'ordine moderno). Il suo valore fono \u00e8 (approssimante palatale) in tutte le lingue nelle quali la lettera viene usata; in molte lingue serve anche da vocale lunga, a rappresentare una vocale anteriore chiusa non arrotondata, .\nStoria.\nLa lettera fenicia ha dato origine alla \u03b9 (alla \u03f3) greca, alla \u0456 (o forse alla \u0458) cirillica e alla i, \u042b, alla copta iauda (o la j) latina.\nSi pensa che \"jodh\" provenga dal pittogramma di una mano, risalente alla protosemitica. Potrebbe essere correlato al geroglifico egizio del braccio: D42 .\n\"Jodh\" ebraica.\nOrtografia ebraica compitata: ; colloquiale \nPronuncia.\nSia nell'ebraico biblico che in quello moderno, \"yud\" rappresenta una approssimante palatale ().\nVariazioni.\nYud \u00e8 una mater lectionis, come \"aleph, he\" e \"waw\". Alla fine di parole con vocale o quando segnata dal sottopunto \"sh'va nach\" (cfr. ), rappresenta la formazione di un dittongo, come , , o .\nSignificato.\nNella ghematria, \"yud\" rappresenta il numero 10 (dieci).\nCome prefisso, rappresenta la terza persona singolare (o plurale, con una \"waw\" come suffisso) nel tempo futuro.\nCome suffisso, indica la prima persona singolare possessiva; \"av\" (padre) diventa \"avi\" (mio padre).\n\"Jod\" in lingua ebraica significa iodio.\nIn religione.\nDue \"yud\" di seguito indicano il nome di Dio Adonai e nei testi con la sottopunteggiatura sono scritti con le vocali di Adonai; ci\u00f2 viene fatto anche con il tetragramma biblico.\nPoich\u00e9 \"yud\" \u00e8 la lettera pi\u00f9 piccola dell'alfabeto ebraico, le viene assegnato molto significato cabalistico e mistico, anche perch\u00e9 il suo valore ghematrico \u00e8 molto importante nei libri cabalistici e ha una posizione essenziale nella composizione del Nome di Dio. Secondo il Vangelo di Matteo Ges\u00f9 vi accenn\u00f2 durante l'antitesi della Legge quando disse: \"Non passer\u00e0 neppure un \"iota\" o un segno dalla legge, senza che tutto sia compiuto.\" () Un \"iota\" si riferisce alla lettera \"yud\", che veniva spesso trascurata dagli scribi a causa delle sue dimensioni e della sua posizione come mater lectionis. In ebraico moderno, la frase \"punta del yud\" si riferisce ad una cosa piccola e insignificante, e chi \"si preoccupa circa la punta di un yud\" \u00e8 qualcuno che \u00e8 esigente e meticoloso su piccoli dettagli."}
{"id": "3984254", "revid": "736471", "url": "https://it.wikipedia.org/wiki?curid=3984254", "title": "Black Irish", "text": ""}
{"id": "3984255", "revid": "1543377", "url": "https://it.wikipedia.org/wiki?curid=3984255", "title": "Aucapata", "text": "Aucapata \u00e8 un comune (\"municipio\" in spagnolo) della Bolivia nella provincia di Mu\u00f1ecas (dipartimento di La Paz) con 4.049 abitanti (dato 2010).\nCantoni.\nIl comune \u00e8 suddiviso in 2 cantoni (popolazione al 2001):"}
{"id": "3984259", "revid": "284938", "url": "https://it.wikipedia.org/wiki?curid=3984259", "title": "Anthym", "text": ""}
{"id": "3984260", "revid": "1543377", "url": "https://it.wikipedia.org/wiki?curid=3984260", "title": "Chuma", "text": "Chuma \u00e8 un comune (\"municipio\" in spagnolo) della Bolivia nella provincia di Mu\u00f1ecas (dipartimento di La Paz) con 18.143 abitanti (dato 2010).\nCantoni.\nIl comune \u00e8 suddiviso in 6 cantoni (popolazione al 2001):"}
{"id": "3984261", "revid": "767487", "url": "https://it.wikipedia.org/wiki?curid=3984261", "title": "Trapiantatrice", "text": "La trapiantatrice \u00e8 una macchina agricola che viene trainata da un trattore e permette di mettere a dimora nel terreno le piantine che sono state precedentemente ottenute in semenzaio a partire da semi (ad es. il cavolo) o talee (ad es. la fragola). \nTale macchina realizza congiuntamente l'apertura del solco nel terreno, la deposizione delle piantine, la chiusura del solco ed il costipamento del terreno attorno alle radici delle piantine. Per realizzare ci\u00f2, la trapiantatrice consta di un assolcatore, una tramoggia che contiene le piantine, un apparato di distribuzione (che preleva le piantine dalla tramoggia e le deposita nel solco) e dispositivi per costipare il terreno e chiudere il solco. \nLa trapiantatrice \u00e8 usata prevalentemente in orticoltura, floricoltura e nella coltivazione del riso e del tabacco."}
{"id": "3984262", "revid": "124377206", "url": "https://it.wikipedia.org/wiki?curid=3984262", "title": "Il tappeto volante e l'araba fenice", "text": "Il tappeto volante e l'araba fenice (\"The Phoenix and the Carpet\") \u00e8 una serie televisiva britannica in 6 episodi trasmessi per la prima volta nel corso di una sola stagione nel 1997.\n\u00c8 una serie del genere fantastico per ragazzi basata sul romanzo \"The Phoenix and the Carpet\" (1904) di E. Nesbit. Il romanzo era stato gi\u00e0 adattato per la televisione nel 1976 con la serie \"Con la Fenice sul tappeto magico\" (\"The Phoenix and the Carpet\", 8 episodi).\nProduzione.\nLa serie fu prodotta da British Broadcasting Corporation e HIT Entertainment e girata negli Ealing Studios a Londra, a Studland Bay nel Dorset e a Warmwell Quarry, a Warmwell, in Inghilterra. Le musiche furono composte da Paul Hart.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 16 novembre 1997 al 21 dicembre 1997 sulla rete televisiva BBC. In Italia \u00e8 stata trasmessa su RaiSat Ragazzi con il titolo \"Il tappeto volante e l'araba fenice\".\nAlcune delle uscite internazionali sono state:"}
{"id": "3984263", "revid": "1543377", "url": "https://it.wikipedia.org/wiki?curid=3984263", "title": "Coripata", "text": "Coripata \u00e8 un comune (\"municipio\" in spagnolo) della Bolivia nella provincia di Nor Yungas (dipartimento di La Paz) con 12.428 abitanti (dato 2010).\nCantoni.\nIl comune \u00e8 suddiviso in 3 cantoni (popolazione al 2001):"}
{"id": "3984264", "revid": "123186106", "url": "https://it.wikipedia.org/wiki?curid=3984264", "title": "Mai Tai", "text": " \nIl Mai Tai \u00e8 un cocktail alcolico a base di rum chiaro e scuro, cura\u00e7ao, sciroppo d'orzata e succo di \"lime\", associato alla cultura Polinesiana. \nStoria.\nNe viene attribuita l'invenzione al \"Trader Vic's restaurant\" di Oakland, California, nel 1944. Anche il locale rivale \"Don the Beachcomber\" ne rivendica l'invenzione facendola risalire al 1933, bench\u00e9 le ricette dei due locali siano differenti.\nCocktail simbolo dell'era Tiki, negli anni \u00e8 stato oggetto di numerose variazioni e reinterpretazioni. Negli ultimi periodi numerose ricerche hanno tentato ricostruire la storia del cocktail e della ricetta originale, ricetta che varia nel tempo secondo la disponibilit\u00e0 dei rum all'epoca presenti sul mercato. Negli anni 70' Trader Vic pubblica la ricetta originale definendo il \"rum chiaro\" e il \"rum scuro\", sopra citato, come rum ambrato jamaicano e rum ambrato martinicano. \nEtimologia.\n\"Maita'i\" \u00e8 una parola tahitiana che significa \"buono\"; il nome del cocktail \u00e8 tuttavia reso con due parole, a volte unite da un trattino o con l'iniziale maiuscola.\nSecondo Victor J. Bergeron del \"Trader Vic's\", il cocktail fu servito in occasione della visita di alcuni amici da Tahiti. Una di loro, Carrie Guild, dopo averlo assaggiato esclam\u00f2 \"Maita'i roa ae!\" (\"molto buono!\"), da cui il nome.\nComposizione.\nIngredienti.\nNe esistono diverse varianti. Secondo la International Bartenders Association, che lo include nella sua lista di cocktail ufficiali, la ricetta \u00e8 la seguente:\nPreparazione.\nTutti gli ingredienti tranne il rum scuro vengono agitati nello shaker con il ghiaccio. Si versa nel bicchiere, vi si aggiunge il rum scuro facendolo stratificare in superficie.\nViene servito \"on the rocks\", cio\u00e8 con cubetti di ghiaccio, in un bicchiere \"Highball\".\nGuarnizione ombrellino in carta\nNella cultura di massa.\nIl Mai Tai divenne popolare tra gli anni 1950 e gli anni 1960, fu d'aiuto al suo successo anche la sua apparizione nel film \"Blue Hawaii\" interpretato da Elvis Presley.\nViene citato nel singolo Empire State of Mind di Jay-Z e Alicia Keys. Il Mai Tai diventa simbolo culturale di un'epoca indipendentemente dalla ricetta originale. Alcuni ricercatori sostengono che \"l\"'esperienza gustativa del Mai Tai \u00e8 strettamente correlata al sentimento evocativo che esprime, sentimento che rappresenta il modo di vivere di un'intera epoca\"\" indipendentemente dalla ricetta."}
{"id": "3984265", "revid": "599013", "url": "https://it.wikipedia.org/wiki?curid=3984265", "title": "The Phoenix and the Carpet", "text": ""}
{"id": "3984268", "revid": "599013", "url": "https://it.wikipedia.org/wiki?curid=3984268", "title": "Ola Tidman", "text": " \nCarriera.\nClub.\nTidman cominci\u00f2 la carriera con la maglia del Malm\u00f6, per poi passare ai belgi del Gent e de La Louvi\u00e8re. Successivamente si trasfer\u00ec agli inglesi dello Stockport County e dello Sheffield Wednesday. Milit\u00f2 poi nei danesi del Midtjylland, per cui esord\u00ec nella Superligaen in data 20 marzo 2005, subentrando ad Anders Rasmussen. Si accord\u00f2 allora con gli irlandesi del Derry City, formazione che lo cedette in prestito al Kongsvinger. Gioc\u00f2 poi ancora in Danimarca, nell'AB, per poi chiudere la carriera in patria, al Limhamn Bunkeflo"}
{"id": "3984271", "revid": "15756", "url": "https://it.wikipedia.org/wiki?curid=3984271", "title": "Deutsches Historisches Museum", "text": "Il Deutsches Historisches Museum (DHM; letteralmente \"Museo storico tedesco\") \u00e8 un museo di Berlino dedicato alla storia tedesca e si definisce come luogo di illuminazione e comprensione della storia comune dei tedeschi e degli europei .\nIl museo si trova nel palazzo dell'ex Arsenale sul viale \"Unter den Linden\", nonch\u00e9 nella sala espositiva adiacente progettata dall'architetto cinese Ieoh Ming Pei.\nIl Museo Storico Tedesco ha la forma giuridica di una fondazione registrata dalla Repubblica federale di Germania . L'organo di amministrazione pi\u00f9 alto (\"Kuratorium\") \u00e8 formato da rappresentanti del governo federale, del \"Bundestag\" tedesco (Parlamento) e i governi dei \"L\u00e4nder\" tedeschi (o Stati).\nIl museo \u00e8 stato fondato il 28 ottobre 1987 in occasione del 750\u00ba anniversario della fondazione di Berlino ed \u00e8 stato inaugurato nel Palazzo del Reichstag, nella ex Berlino Ovest. Il progetto del museo fu fortemente sostenuto dal cancelliere Helmut Kohl.\nIl museo ha al suo attivo sezioni dedicate alla cultura della vita quotidiana, stampe antiche, archivi di documenti e foto, collezioni di film, sculture, quadri, stampe, oggetti militari, numismatica.\nLemo.\nIn collaborazione con la \"Haus der Geschichte der Bundesrepublik Deutschland\" a Bonn, il Deutsches Historisches Museum gestisce un ampio servizio Internet chiamato \"Lemo\" (\"Lebendiges Virtuelles Museo on-line\"), con informazioni sulla storia tedesca dal 1871 ad oggi. Pi\u00f9 di 30.000 pagine HTML, 165.000 immagini e clip audio e video sono disponibili sul \"web\".\nAmministrazione.\nDirettori Generali del Museo e Presidente della Fondazione:"}
{"id": "3984275", "revid": "767487", "url": "https://it.wikipedia.org/wiki?curid=3984275", "title": "Ancoraimes", "text": "Ancoraimes \u00e8 un comune (\"municipio\" in spagnolo) della Bolivia nella provincia di Omasuyos (dipartimento di La Paz) con 16.538 abitanti (dato 2010).\nCantoni.\nIl comune \u00e8 suddiviso in 6 cantoni (popolazione al 2001):"}
{"id": "3984279", "revid": "919662", "url": "https://it.wikipedia.org/wiki?curid=3984279", "title": "Gudiberg", "text": "La Gudiberg \u00e8 la pista sciistica da slalom speciale, sita nella localit\u00e0 di Partenkirchen nel comune di Garmisch-Partenkirchen (Germania), che ha ospitato numerose competizioni di sci alpino tra le quali i IV Giochi olimpici invernali di e i Campionati mondiali di sci alpino del 1978 e del 2011.\nStoria.\nLa prima importante gara disputata sulla Gudiberg \u00e8 stata effettuata in occasione dei Giochi olimpici invernali di ; in quella occasione i risultati dello slalom disputato sul tracciato di gara, assieme a quelli ottenuti nella discesa libera tenutasi sulla Kandahar, hanno assegnato le medaglie, maschili e femminili, l'unica medaglia in palio, ovvero quella della combinata, peraltro valida anche ai fini dei Campionati mondiali.\nDal 1954 ha ospitato anche numerose edizioni dell'Arlberg-Kandahar, classico trofeo dello sci alpino, \u00e8 stata inserita nel 1974 nel circuito internazionale della Coppa del Mondo di sci alpino. In varie occasioni inoltre lo slalom della Gudiberg ha composto assieme alla discesa della Kandahar una combinata (o, pi\u00f9 recentemente, supercombinata).\nSempre sulla Gudiberg si sono tenuti due edizioni del Mondiali, rispettivamente nel 1978 e 2011.\nIl tracciato \u00e8 stato modificato nel 2007 allungandone il percorso e l'arrivo; ulteriori ritocchi sono stati apportati in occasione dei mondiali del 2011."}
{"id": "3984285", "revid": "1718925", "url": "https://it.wikipedia.org/wiki?curid=3984285", "title": "Antonio Mastrapasqua", "text": "Dal 2008 fino al 2014 \u00e8 stato presidente dell'Istituto nazionale della previdenza sociale.\nBiografia.\nDal 2018 \u00e8 membro del cda e vicepresidente di \"Proger\", responsabile dell'International Development &amp; Coordination Office, la struttura che coordina le attivit\u00e0 estere della societ\u00e0. Dal 2017 \u00e8 presidente del cda di Advicorp Plc, una boutique finanziaria, basata a Londra, dove \u00e8 stata fondata nel 1997, specializzata nel Corporate Finance e nelle operazioni di Merger &amp; Acquisition. \nDal 2016 \u00e8 presidente del cda e amministratore delegato di Agt International (nata come Agrotec), azienda che opera a livello nazionale e internazionale nei settori dell'agricoltura, dello sviluppo rurale e dell'ambiente.\nComponente della task force sulla riforma delle Pa costituita dal Governo Draghi.\nDal 2001 al 2015 \u00e8 stato direttore generale dell'Ospedale Israelitico di Roma, ospedale provinciale geriatrico e specializzato in attivit\u00e0 di assistenza ospedaliera, cura e ricovero pazienti e attivit\u00e0 ambulatoriale. \nDa aprile 2002 al 2011 \u00e8 stato amministratore delegato di Italia previdenza, societ\u00e0 italiana di servizi per la previdenza integrativa.\n\u00c8 stato presidente dell'Inps dal 2008 fino al 2014. \nLe altre attivit\u00e0 di cui Mastrapasqua si \u00e8 sempre occupato diventano occasione di polemica crescente, poich\u00e9 sono almeno 25 gli incarichi professionali che ricopre oltre alla presidenza dell'Inps.&lt;ref name=\"Antonio Mastrapasqua il maratoneta degli incarichi (24/02/2012) - Vita.it\"&gt;&lt;/ref&gt;\n\u00c8 lo stesso presidente del Consiglio Enrico Letta ad annunciare un provvedimento parlamentare rivolto a normare le incompatibilit\u00e0 con incarichi pubblici. Al ministro del Lavoro, Enrico Giovannini, viene chiesto di redigere un rapporto per documentare eventuali conflitti di interesse. Non furono per\u00f2 mosse contestazioni sulla base della legge Frattini del 2004 e della legge Severino del 2012, che dettano disposizioni sulle incompatibilit\u00e0. Il 1 febbraio 2014, Antonio Mastrapasqua rassegna le sue dimissioni dalla presidenza Inps\nPrima era stato consigliere di amministrazione dell'Inps per quattro anni, dal 2004 al 2008.\nDal 2005 e fino al 3 febbraio 2014 \u00e8 stato vicepresidente esecutivo di Equitalia.\nDal 2007 al 2015 \u00e8 stato direttore della Casa di riposo ebraica di Roma. Oltre alla gestione della casa di riposo, l'Ente dispone di un ingente patrimonio immobiliare ubicato nella citt\u00e0 di Roma. \nPer poco pi\u00f9 di un anno (ottobre 2008 - novembre 2009) \u00e8 stato presidente nazionale del Comitato di settore degli Enti pubblici non economici (Epne).\nDal gennaio 2012 all'aprile 2014 \u00e8 stato presidente di \"Idea Fimit Sgr\". Per effetto dell'integrazione di Inpdap ed Enpals in Inps, l'Istituto \u00e8 diventato azionista (con una quota del 29,6%, derivante dai pacchetti dei due istituti soppressi) della societ\u00e0 Idea Fimit Sgr, che si collocava al primo posto in Italia quale societ\u00e0 di gestione del risparmio specializzata in fondi di investimento immobiliare. La societ\u00e0 all'epoca gestiva 10,1 miliardi di masse e 31 fondi immobiliari di cui 5 quotati nel segmento MIV, Mercato Telematico degli Investment Vehicles, di Borsa Italiana.\nDa maggio 2014 ad aprile 2015 Mastrapasqua \u00e8 stato consigliere indipendente e presidente del comitato per la remunerazione e le nomine di \"Gtech Spa\", societ\u00e0 internazionale operante nel settore gaming. Nello stesso periodo \u00e8 stato consigliere e presidente dell'Odv di Lottomatica.\nAttivit\u00e0 professionale.\nIl 9 dicembre 1991, si Laurea in Economia e Commercio presso l'Universit\u00e0 degli Studi di Roma \"La Sapienza\" indirizzo Economico - Aziendale discutendo la tesi di Matematica Finanziaria ed Economica \"Aspetti matematici ed economici dei Fondi Pensione\", relatore il Prof. Oliveri\n\u00c8 titolare dello Studio Mastrapasqua di Roma ed \u00e8 iscritto all'Ordine dei Dottori Commercialisti di Roma, al Registro dei Revisori Legali.\n\u00c8 anche giornalista pubblicista.\nHa svolto per gruppi industriali e di servizi interventi di risanamento aziendale seguendo gli aspetti finanziari, organizzativi e societari. \u00c8 stato tra l'altro amministratore unico di Litorale spa, la societ\u00e0 della Regione Lazio per lo sviluppo delle aree del litorale laziale. \u00c8 stato consigliere di amministrazione di Termosud (Gruppo Ansaldo Iri Finmeccanica).\nNel corso dell'attivit\u00e0 professionale ha effettuato lavori di revisione, di natura contabile e fiscale, ed ha svolto consulenza di carattere tributario e societario, nei confronti di aziende industriali o di servizi, di societ\u00e0 ed enti pubblici e privati. L'impegno professionale lo ha portato a svolgere attivit\u00e0 nei collegi sindacali di molte societ\u00e0. \nAd aprile 2021 \u00e8 vicepresidente di Proger, presidente e amministratore delegato di Agt International e presidente del cda di Advicorp Plc. \nAttivit\u00e0 socio-culturali.\nHa diretto la \"Rivista Finanziaria\u00a0\u2013Osservatorio mensile sui mercati finanziari\", mensile del Centro studi di Economia e Finanza.\nHa partecipato, anche in qualit\u00e0 di relatore, a diversi convegni sulle materie economiche e sociali tra i quali quelli dell'Aspen Institute Italia e del Forum Ambrosetti."}
{"id": "3984288", "revid": "1543377", "url": "https://it.wikipedia.org/wiki?curid=3984288", "title": "Calacoto", "text": "Calacoto \u00e8 un comune (\"municipio\" in spagnolo) della Bolivia nella provincia di Pacajes (dipartimento di La Paz) con 10.336 abitanti (dato 2010).\nCantoni.\nIl comune \u00e8 suddiviso in 13 cantoni (popolazione al 2001):"}
{"id": "3984294", "revid": "729019", "url": "https://it.wikipedia.org/wiki?curid=3984294", "title": "Campeonato Profesional 1961", "text": "Il Campeonato Profesional 1961 fu la 14\u00aa edizione della massima serie del campionato colombiano di calcio, e fu vinta dal Millonarios.\nAvvenimenti.\nPartecipa per la prima volta l'Once Caldas, fondato nel 1959 a Manizales e che nel 1960 aveva giocato una serie di amichevoli in vista del campionato 1961; a lasciare il posto all'Once Caldas \u00e8 l'Uni\u00f3n Magdalena. La formula del torneo \u00e8 la stessa dell'anno precedente.\nStatistiche.\nPrimati stagionali.\nRecord"}
{"id": "3984295", "revid": "112976510", "url": "https://it.wikipedia.org/wiki?curid=3984295", "title": "Conti di Poitiers", "text": "La contea di Poitiers faceva inizialmente parte del regno visigoto, che dopo la battaglia di Vouill\u00e9 del 507 fu conquistato dai Merovingi ed entr\u00f2 a far parte del regno d'Aquitania, aggregato sia al regno di Neustria che a quello d'Austrasia. L'Aquitania era governata da un duca in nome dei re franchi, sia d'Austrasia che di Neustria, ma durante l'VIII secolo la regione intorno alla citt\u00e0 di Poitiers cominci\u00f2 ad essere considerata una contea autonoma, soggetta dapprima al ducato e poi al regno d'Aquitania. Infine divenuti indipendenti i conti di Poitiers divennero duchi d'Aquitania.\nElenco dei conti di Poitiers-Poitou.\nCon Guglielmo II, conosciuto come Guglielmo IV di Aquitania, la contea di Poitiers segu\u00ec la sorte del Ducato d'Aquitania, in quanto i duchi portavano anche il titolo di conte di Poitiers.\nRipristini.\nIl titolo di conte di Poitiers, autonomo dal titolo di duca d'Aquitania fu ripristinato, nel 1226, quando, come da disposizioni testamentarie, secondo la \"Layettes du Tr\u00e9sor des Chartes II\", il re di Francia, Luigi VIII, alla sua morte lasci\u00f2 il titolo di conte di Poitiers, con i territori nel Poitou e nell'Alvernia (\"comitatum Pictavie et totam Alverniam\") al suo quarto figlio (\"quartus filius noster\"), Alfonso: \nAlla morte di Alfonso, senza discendenza, la contea di Poitiers torn\u00f2 alla corona di Francia, ma il titolo fu ripristinato altre volte e vi furono altri cinque conti di Poitiers:"}
{"id": "3984299", "revid": "536159", "url": "https://it.wikipedia.org/wiki?curid=3984299", "title": "Hub &amp; spoke", "text": ""}
{"id": "3984300", "revid": "767487", "url": "https://it.wikipedia.org/wiki?curid=3984300", "title": "Sleepthief", "text": "Sleepthief \u00e8 un progetto statunitense dedicato alla musica elettronica. Partorita e messa in atto dal compositore e produttore Justin Elswick, l'idea di Sleepthief nasce negli anni Novanta, ben prima dell'uscita dell'album di debutto. \"The Dawnseeker\" \u00e8 stato pubblicato nel 2006 ed \u00e8 stato mixato, masterizzato, co-prodotto e co-arrangiato da Israel Curtis, ingegnere statunitense, l'altra anima di Sleepthief.\nSleepthief viene spesso paragonato a gruppi come i Delerium (nello stile che adottarono a partire da met\u00e0 degli anni '90 in avanti) e Balligomingo, che scrivono musica ricca di emozioni, melodica, elettronica mescolata con influenze New Age e etniche, riprese da altre culture. Sleepthief \u00e8 simile a queste band anche per l'utilizzo della classica forma canzone pop e per l'uso di vocalist donne (nella stragrande maggioranza dei pezzi). Undici cantanti hanno contribuito a\"The Dawnseeker\", molte di loro sono gi\u00e0 artiste affermate e hanno collaborato con gli altri musicisti summenzionati.\nBiografia.\nNato nella California del Sud, Justin Elswick, mente dietro il progetto Sleepthief, ha trascorso due anni della sua vita in Texas come missionario della Chiesa di Ges\u00f9 Cristo dei Santi degli Ultimi Giorni e si \u00e8 laureato in Storia presso la Brigham Young University. Durante tutto questo periodo, ha studiato musica da autodidatta. Justin ha anche frequentato il Trinity College a Dublino, presso cui ha conseguito la specializzazione in Filosofia, subito seguita da una laurea in Giurisprudenza alla J. Reuben Clark Law School. Ora pratica il mestiere di avvocato a Provo, Utah\nInoltre, Elswick ha scritto per Musical Discoveries, una webzine dedicata alle voci femminili, in qualit\u00e0 di redattore associato.\nStoria.\nJustin Elswick ha iniziato a lavorare sulle canzoni con Curtis attorno al 2003. Russell Elliot, editore-capo presso Musical Discoveries, mise Elswick in contatto con la cantante Jody Quine nel dicembre 2003; la Quine divenne la prima vocalist ad unirsi al progetto, registrando tre canzoni e girando un video nel 2005. Vic Levak, che ha lavorato con Balligomingo insieme alla Quine, ha contribuito anche alla stesura di \"The Dawnseeker\".\nDiscografia.\nChristmas tracks.\nOgni Natale, Sleepthief dona una traccia a tematica religiosa/natalizia. Sono state incise cinque canzoni:\nSpythriller.\nSpythriller \u00e8 il progetto parallelo di Justin, ideato con Israel Curtis e Caroline Lavelle. La musica proposta viene descritta come un mix di elettronica, orchestra e atmosfere da film (in particolare si fa riferimento alla serie di \"007\"). Il singolo di debutto \u00e8 la cover di \"Nemo\", classico della band symphonic metal Nightwish distribuito il 15 novembre 2011 assieme ad un video girato sui ghiacciai dello Utah e due remix (Jamie Myerson e Treatise). Le tracce successive sono \"Cold War Kisses\" e \"Aftermath\"."}
{"id": "3984303", "revid": "287204", "url": "https://it.wikipedia.org/wiki?curid=3984303", "title": "4\u00b0 Reggimento carabinieri a cavallo", "text": ""}
{"id": "3984306", "revid": "1566286", "url": "https://it.wikipedia.org/wiki?curid=3984306", "title": "Leslie Cheung", "text": " Considerato come uno dei padri fondatori della Cantopop, ha unito una brillante carriera musicale ad interpretazioni in film di enorme successo.\nInfanzia e adolescenza.\nNato a Kowloon \u00e8 il pi\u00f9 giovane di dieci figli di una famiglia della classe media. Il padre \u00e8 un sarto molto noto nell'ambiente della moda, tra i suoi innumerevoli clienti ha tra l'altro anche gli attori americani Marlon Brando e Cary Grant. I suoi genitori per\u00f2 divorziano quando \u00e8 ancora molto piccolo.\nAll'et\u00e0 di 13 anni viene mandato dalla famiglia in Inghilterra come convittore presso la prestigiosa \"Eccles Hall School\"; dopo appena sei mesi si trasferisce a Chelmsford dove ha ottenuto una borsa di studio. Lavora inoltre come barista durante il tempo libero presso un ristorante gestito da suoi parenti, intrattenendo anche gli avventori cantando durante i weekend. Ed \u00e8 proprio in questo periodo che sceglie di portar il nome \"Leslie\"; sceglie questo nome sia per il suo amore nei confronti di \"Via col vento\" che per il fatto che gli piace Leslie Howard. Il nome inoltre \u00e8 molto unisex, pu\u00f2 esser sia da uomo che da donna, \"\"per questo l'ho voluto\".\nIn molte interviste rilasciate oramai da adulto fatto, dichiara di aver avuto un'infanzia piuttosto infelice: \"ho subito molte discussioni e lotte interne alla mia famiglia. Sono stato allevato essenzialmente da mia nonna\", \"Quello che pi\u00f9 mi ha dato sofferenza da bambino \u00e8 stato vedere che i miei genitori non vivevano assieme nella stessa casa, come invece accadeva a tutti gli altri.\"\nFrequenta l'universit\u00e0 di Leeds nel nord dell'Inghilterra, dove studia gestione tessile; ma abbandona al termine del primo anno, dopo che suo padre si ammala abbastanza gravemente. Non torna pi\u00f9 in Inghilterra per completare gli studi neanche dopo che il genitore si rimette in salute.\nCarriera.\nInizi.\nNel 1977 firma un contratto con la RTV (in seguito divenuta AsiaTelevisionLimited-ATL) e d\u00e0 avvio alla sua carriera nel mondo dello spettacolo: i primi tempi non sono stati facili e i suoi primi due album non ebbero un gran riscontro di pubblico. Il primo film a cui partecipa \u00e8 del 1978, un pornosoft dal titolo \"Il sogno erotico della camera rossa\" (\u7ea2\u697c\u6625\u4e0a\u6625): in seguito dichiara che non era stato informato della natura sessuale della pellicola.\nDurante gli anni tra la fine dei '70 e l'inizio degli '80 appare in una serie di drammi televisivi, che contribuiscono a trasformarlo in un nome popolare nel sudest asiatico.\nLa fama.\nA partire dalla met\u00e0 degli anni '80 scala le vette delle classifiche (nell'84 entra per la prima volta in top-ten) ed intrattiene una duratura amicizia con la cantante Anita Mui. Nel 1986 pubblica il primo album mandarino per Taiwan intitolato \"L'amore in quegli anni\" e che diviene un successo immediato.\nLa carriera cinematografica invece stenta un po' di pi\u00f9 a decollare, continuando ad apparire in semplici ruoli di supporto; tuttavia il suo talento recitativo fu subito riconosciuto tanto da guadagnarsi la nomination agli AwardsFilm di Hong Kong come miglior attore non protagonista in \"On trial\" (1981). L'anno successivo svolge un ruolo di primo piano in \"Teenage Dreamers\", da allora in poi ottenendo sempre parti da protagonista: fino a quel momento la maggior parte dei film a cui partecipa erano teen drama fino a \"Nomad\", da lui stesso considerato il suo primo vero film. Nello stesso tempo continua a partecipare a vari drama televisivi.\nNel 1988 compone una delle sue canzoni pi\u00f9 famose \"il silenzio \u00e8 d'oro\" (\u6c89\u9ed8\u662f\u91d1), subito adattato anche in versione taiwanese.\nAbbandono e residenza in Canada.\nNel 1989 annuncia la sua intenzione irrevocabile di ritirarsi dal mondo della musica come cantante. Nel 1990 lascia Hong Kong ed emigra a Vancouver dove riferisce d'aver trovato finalmente la pace e la tranquillit\u00e0 di cui tanto sentiva il bisogno. Acquisisce la cittadinanza canadese nel 1992 e non torna pi\u00f9 in Asia fino al 1995, per il suo rientro nella musica pop cinese.\nSuccesso nella cinematografia.\nDalla met\u00e0 degli anni '80 alla met\u00e0 dei '90 si verific\u00f2 un periodo d'oro per l'industria cinematografica di Hong Kong, che ha coinciso perfettamente con la carriera di Leslie Cheung. Dal 1986 al 1989 assume ruoli importanti in un certo numero di film, tra cui \"A Better Tomorrow\" e \"A Better Tomorrow II\" (sar\u00e0 un giovane poliziotto onesto e idealista), considerati dei classici da critici ed appassionati del cinema asiatico e a seguito dei quali il suo nome inizia ad essere conosciuto nei mercati giapponese e coreano.\nNel 1990 assume la parte di un bel ragazzo cattivo e senza scrupoli, donnaiolo e narcisista, nel film di Wong Kar-wai \"Days of being wild\". Recita successivamente in altri due film dello stesso regista, \"Ashes of Time\" del 1994, dove interpreta uno spadaccino assassino che vive ai margini del deserto, e in \"Happy Together\" del 1997, dove \u00e8 narrata una complessa e difficile relazione tra due amanti gay, interpretati da Cheung e da Tony Leung.\nIn precedenza gi\u00e0 nel 1992 ottiene un ampio riconoscimento nello storico film \"Addio mia concubina\" diretto da Chen Kaige: qui vive la parte di un attore dell'opera di Pechino che raggiunge la fama con le sue performance in ruoli squisitamente femminili. Questo \u00e8 stato il primo film cinese ad aver vinto la Palma d'oro al Festival di Cannes. Questa prestazione gli valse definitivamente fama internazionale come star del cinema. Altro film importante \u00e8 \"He's woman, she's Man\" del 1994 con Anita Yuen.Nel 1996 lavora nuovamente con Kaige nel ruolo di un vacuo gigol\u00f2 in \"Le tentazioni della luna\". Nel 1998 scatena un acceso dibattito per il suo ruolo in \"A time to remember\" dove recita la parte di un leader comunista cinese. Essendo un attore molto versatile offre delle prove positive anche in diverse commedie, tra cui \"All's well, ends well\" (tutto \u00e8 bene quel che finisce bene) dove fa la parte di un giovane uomo effeminato che, dopo molte vicissitudini, si render\u00e0 conto del vero significato da attribuire alla parola \"Amore\". \nNel 1998 \u00e8 stato membro della giuria al 48\u00ba festival di Berlino.\nRitorno nella scena della musica.\nAnche se dal 1989 al 1995 ha chiuso la sua carriera di cantante pop, continua per\u00f2 a comporre testi e musica. Con gli album con cui torna al successo come cantante, il suo stile musicale risulta essere molto differente da quello che aveva in precedenza. Nel 1998 pubblica \"Printemps\", un album mandarino in collaborazione con altri rinomati cantautori e produttori taiwanesi, tra cui Liu Chi Hong e i Metallica (\u5218\u5fd7\u5b8f) e Liu Si Ming (\u5218\u601d\u94ed) che viene subito pubblicato anche in una versione in giapponese col titolo \"Gift\".\nPer tutto il 1997 tiene una serie di concerti dal vivo: assieme al perfezionamento del suo stile, introduce una nuova immagine di s\u00e9 per il pubblico che gli \u00e8 affezionato. Nel 1999 fonda una sua societ\u00e0 musicale firmando un contratto di distribuzione con l'Universal Music.\nGli ultimi anni.\nNel 2000 tiene la sua ultima serie di concerti.\nLa morte.\nLeslie Cheung si suicid\u00f2 il 1\u00ba aprile 2003 alle ore 18.41 locali, lanciandosi dal 24\u00ba piano del Mandarin Oriental Hotel situato nel quartiere centrale di Hong Kong Island. Lasci\u00f2 un biglietto d'addio dicendo che soffriva di depressione.\nVita privata.\nLeslie era bisessuale, come affermato in un'intervista nel 2001 a Time Asia, in cui disse: \"\u00c8 forse molto pi\u00f9 opportuno dire che sono bisessuale, a vent'anni ho avuto anche delle fidanzate\". Dai primi anni '90 \u00e8 stato d'altronde uno dei pochissimi attori d'origine cinese che hanno avuto il coraggio di interpretare personaggi apertamente omosessuali sul grande schermo, a partire dal pluripremiato \"Addio mia concubina\" del 1993, dove interpreta un cantante Dan (attore maschio il quale, secondo la tradizione teatrale, ricopre ruoli femminili) che si innamora del suo partner di lavoro."}
{"id": "3984313", "revid": "96758", "url": "https://it.wikipedia.org/wiki?curid=3984313", "title": "H\u00e9ctor Herrera", "text": "Caratteristiche tecniche.\nDi ruolo centrocampista, \u00e8 un calciatore grintoso, disciplinato tatticamente, abile a muoversi senza palla e ottimo in transizione e a recuperare palloni.\nCarriera.\nClub.\nH\u00e9ctor Herrera inizia la sua carriera tra i professionisti nel 2010, quando \u00e8 acquistato dal Pachuca, con la cui maglia debutta il 22 luglio in occasione del match con i Chivas de Guadalajara. La prima ammonizione subita in carriera risale al 7 agosto 2011, durante la partita di campionato con il Quer\u00e9taro. Il 28 novembre, durante il match di campionato con il Tigres, subisce la prima espulsione in carriera, dopo aver ricevuto una doppia ammonizione.\nIl 28 giugno 2013 \u00e8 ufficializzata l'acquisizione dell'80% del cartellino del giocatore messicano da parte del Porto per 8 milioni di euro; Herrera firma un contratto fino al 2017, in cui \u00e8 presente una clausola di rescissione di 40 milioni di euro. Il 15 settembre 2015 firma il prolungamento fino al 30 giugno 2019.\nIl 30 giugno 2019, dopo la scelta di non rinnovare con il Porto, viene annunciato come nuovo giocatore dell'. Esordisce con i \"Rojiblancos\" in occasione della partita di UEFA Champions League contro gli italiani della , subentrando a Thomas e realizzando il gol del definitivo 2-2. Questa \u00e8 l'unica rete stagionale in assoluto per il giocatore che fatica a convincere nell'arco di tutto l'anno.\nNazionale.\nNel 2012 ha vinto le Olimpiadi a Londra, battendo il Brasile di Neymar in finale.\nDal 2012 milita nell'Under-23, dove ha debuttato il 24 marzo in occasione del match contro i pari et\u00e0 di Trinidad e Tobago.\nConvocato per il Mondiale brasiliano, Herrera si mette in luce con la casacca della nazionale messicana. Successivamente viene convocato anche per la Copa Am\u00e9rica Centenario negli .\nViene convocato per il Mondiale di Russia, dove il Messico consegue il raggiungimento agli ottavi di finale, eliminato poi dal Brasile.\nStatistiche.\nPresenze e reti nei club.\n\"Statistiche aggiornate al 26 febbraio 2022.\"\nCronologia presenze e reti in nazionale.\n \n "}
{"id": "3984320", "revid": "775372", "url": "https://it.wikipedia.org/wiki?curid=3984320", "title": "Lingue delle isole dell'Ammiragliato", "text": "Le lingue delle isole dell'Ammiragliato sono un gruppo di lingue oceaniche del ramo delle lingue maleo-polinesiache della famiglia austronesiana. Prendono il nome dall'arcipelago delle Isole dell'Ammiragliato che appartiene a Papua Nuova Guinea.\nClassificazione.\nCollocazione nell'ambito delle lingue oceaniche.\nLe lingue delle isole dell'Ammiragliato sono un gruppo di primo livello nella classificazione delle lingue oceaniche di Lynch, Ross et Crowley. Questo significa che per gli autori, questo gruppo di lingue \u00e8 un discendente diretto della lingua proto-oceanica.\nLa lingua yapese potrebbe esservi collegata anche se attualmente, viene considerata una lingua isolata.\nSecondo Lynch, Ross e Crowley, i membri del gruppo delle isole dell'Ammiragliato possono essere classificate secondo il seguente schema::\nCaratteristiche del gruppo.\nLe lingue delle isole dell'Ammiragliato condividono alcune innovazioni comuni in rapporto al proto-oceanico. :"}
{"id": "3984324", "revid": "174925", "url": "https://it.wikipedia.org/wiki?curid=3984324", "title": "Tet (ebraico)", "text": ""}
{"id": "3984330", "revid": "1305772", "url": "https://it.wikipedia.org/wiki?curid=3984330", "title": "Living Things (Linkin Park)", "text": "Living Things \u00e8 il quinto album in studio del gruppo musicale statunitense Linkin Park, pubblicato il 26 giugno 2012 dalla Warner Bros. Records.\nAntefatti.\nNel giugno 2011 Chester Bennington ha rivelato alla rivista statunitense \"Kerrang!\" che i Linkin Park avevano cominciato le registrazioni del materiale per il quinto album nuovamente sotto la produzione di Rick Rubin: Nella medesima intervista, il cantante ha inoltre spiegato l'intenzione del gruppo riguardo all'affrontare argomenti controversi piuttosto che trattare avvenimenti personali come accaduto con le precedenti pubblicazioni.\nVerso la fine di febbraio 2012, Mike Shinoda \u00e8 stato intervistato dalla rivista \"Rocksound Magazine\", rilasciando alcune dichiarazioni relative allo sviluppo dell'album: Un mese pi\u00f9 tardi, Bennington \u00e8 stato nuovamente intervistato da \"Kerrang!\" riguardo alla direzione musicale che il gruppo ha preso con il quinto album: \nSuccessivamente, Bennington e Shinoda sono stati intervistati dalla rivista \"Spin\", facendo ascoltare in anteprima cinque brani, di cui uno realizzato in collaborazione con il violinista Owen Pallett, \"I'll Be Gone\". Bennington in particolare ha dichiarato: \nStile musicale.\nPer quanto riguarda la direzione musicale dell'album, Shinoda dichiar\u00f2 che \"Living Things\" presenta una connessione con \"Hybrid Theory\", ma chiar\u00ec presto specificando che secondo lui non si tratta di un ritorno alle sonorit\u00e0 dell'album, bens\u00ec agli Hybrid Theory (nome precedente del gruppo) perch\u00e9 \u00abci\u00f2 era descrittivo della musica che facciamo\u00bb. L'album presenta infatti una forte influenza hip hop fusa con elementi provenienti sia dal rock alternativo che da quello elettronico, ma in modo pi\u00f9 omogeneo rispetto agli album precedenti. Diversamente dal precedente \"A Thousand Suns\", l'album presenta maggiori parti rappate da Shinoda e scream di Bennington, come nei brani \"Lost in the Echo\", \"Lies Greed Misery\" o \"Victimized\", senza tralasciare brani pi\u00f9 melodici quali \"In My Remains\", \"I'll Be Gone\" e \"Roads Untraveled\".\nNell'album i Linkin Park hanno inoltre sperimentato svariate sonorit\u00e0, passando dalla musica elettronica (\"Skin to Bone\") alla folktronica (\"Castle of Glass\"), giungendo alla musica d'ambiente (\"Tinfoil\"). Inoltre, per la prima volta nella carriera del gruppo il chitarrista Brad Delson ha eseguito delle parti vocali principali, precisamente nel finale di \"Until It Breaks\".\nPromozione.\nIl 28 marzo 2012 Shinoda ha annunciato che il primo singolo ad essere estratto dall'album sarebbe stato \"Burn It Down\", pubblicato il 16 aprile e seguito il 24 maggio dal relativo video musicale. Contemporaneamente all'uscita del singolo, i Linkin Park hanno rivelato la copertina, il titolo e la lista tracce dell'album. Riguardo al significato del titolo, Shinoda ha spiegato che \"Living Things\" \u00ab\u00e8 molto pi\u00f9 che un disco che riguarda le persone. Riguarda molto pi\u00f9 le interazioni personali. Negli ultimi dischi abbiamo avuto interesse per i problemi globali e sociali e c'\u00e8 qualcosa del genere anche qui, ma quest'album \u00e8 molto pi\u00f9 personale\u00bb.\nDopo una prima esibizione tenutasi ai Third Encore Studios di Burbank per conto dell'emittente radiofonica \"KROQ\" che figurava una scaletta ridotta (in cui tra i brani di \"Living Things\" era presente \"Burn It Down\"), il gruppo tenne il primo concerto in promozione all'album il 18 maggio 2012 all'House of Blues di West Hollywood, evento riservato ai soli iscritti al fan club LP Underground, durante il quale sono stati portati al debutto \"Tinfoil\" e l'ultima strofa rappata di \"Until It Breaks\" aggiunta all'introduzione di \"Waiting for the End\". Il 24 maggio \u00e8 stata trasmessa in anteprima su BBC Radio 1 la quarta traccia \"Lies Greed Misery\", brano reso disponibile per il download gratuito ai primi utenti che hanno partecipato al programma \"Share to Earn\", creato dal gruppo per i fan, i quali, grazie alla condivisione della prevendita dell'album, potevano ottenere alcuni premi; il 26 maggio \"Lies Greed Misery\" \u00e8 stato presentato dal vivo in occasione del Rock in Rio svoltosi a Lisbona, mentre il 4 giugno \u00e8 uscito un lyric video del brano sul canale YouTube del gruppo. In tale data \u00e8 stata confermata la presenza della traccia stessa all'interno del videogioco \"\" insieme a \"Castle of Glass\".\n\"Living Things\" \u00e8 stato commercializzato il 26 giugno inizialmente nei soli formati CD e download digitale, venendo reso disponibile nel formato LP soltanto a partire dal 20 novembre con una copertina differente. Il 10 settembre \u00e8 uscita per il download digitale una versione costituita dalle versioni strumentali e acapella, intitolata \"Living Things - Acapellas and Instrumentals\".\nIl 3 agosto \u00e8 entrato in rotazione radiofonica il secondo singolo \"Lost in the Echo\", eseguito per la prima volta dal gruppo tre giorni pi\u00f9 tardi in occasione di un concerto a scaletta ridotta tenuto per conto di \"Sirius XM\". Anticipato il 29 giugno da un lyric video, per esso \u00e8 stato reso disponibile anche un video, presentato il 4 settembre, per poi venire commercializzato per il download digitale nel mese di ottobre esclusivamente nel Regno Unito.\nIl 12 ottobre 2012 \u00e8 stato pubblicato il terzo singolo \"Castle of Glass\", anticipato due giorni prima dal relativo video, quest'ultimo realizzato con la collaborazione di \"Medal of Honor\" per il videogioco '. Tale brano \u00e8 stato presentato per la prima volta dal vivo durante gli Spike Video Game Awards del 7 dicembre 2012. Il 31 ottobre \u00e8 stato pubblicato esclusivamente sull'iTunes Store giapponese \"Powerless\", brano incluso anche nei titoli di coda del film \"La leggenda del cacciatore di vampiri\". Durante gli spezzoni di un secondo trailer del film, \u00e8 possibile notare alcune scene del gruppo intento ad eseguire il brano. In occasione della prima data dellHonda Civic Tour\" sono state portati al debutto \"Victimized\" (caratterizzato dall'estensione dell'intermezzo con il bridge di \"QWERTY\", brano presente in \"Underground 6\") e \"In My Remains\".\nL'8 febbraio 2013 \"Living Things\" \u00e8 stato ripubblicato in Australia in edizione \"Tour Edition\" con l'aggiunta di un secondo CD comprensivo di sei brani: tre eseguiti dal vivo all'iTunes Festival 2011 (originariamente pubblicati nel singolo di \"Burn It Down\"), un remix di \"Lost in the Echo\" dei KillSonik e due brani eseguiti dal vivo al Rock Im Park 2012. Il 29 marzo dello stesso anno \u00e8 stato invece pubblicato per il mercato europeo \"Living Things +\", edizione speciale comprensiva di un DVD aggiuntivo intitolato \"Live at Admiralspalast, Berlin, Germany\" e che racchiude parte del concerto tenuto dal gruppo a Berlino il 5 giugno 2012.\nAccoglienza.\n\"Living Things\" \u00e8 stato accolto da recensioni miste da parte della critica specializzata, con Metacritic che ha assegnato un punteggio medio di 60/100, volto a indicare \u00abgiudizi misti o medi\u00bb.\nChad Childers di \"Loudwire\" ha ritenuto il disco \u00abuna continuazione della temporanea svolta di stile, scrittura e composizione cominciata con il precedente \"A Thousand Suns\", che per\u00f2 pu\u00f2 anche contare su richiami agli esordi, soprattutto all'album d'esordio \"Hybrid Theory\"\u00bb. Stephen Thomas Erlewine di AllMusic ha spiegato che l'album rappresenta \u00abuna colonna sonora ideale per ascoltatori di nu metal e rap rock ormai prossimi alla mezza et\u00e0, alle prese con la vita adulta ma ancora desiderosi di scatenarsi su forme di musica ancora interessanti\u00bb e notando \u00abla presenza di nuove caratteristiche vocali e strumentali ben definite, e di ritornelli ben realizzati ma senza troppi sforzi, peccando per\u00f2 di mancanza della capacit\u00e0 di suscitare emozioni\u00bb. Dave Simpson di \"The Guardian\" ha scritto che \u00ab\"Living Things\" ha spunti pi\u00f9 introspettivi e personali del precedente \"A Thousand Suns\", poich\u00e9 accenna a storie di ripresa da vecchi traumi. Il singolo \"Burn It Down\" fa eccezione, criticando ogni forma di guerra, unendo le vecchie sonorit\u00e0 del gruppo con richiami elettronici alla Depeche Mode, mentre la traccia \"Roads Untraveled\" \u00e8 una ballata inquietante ma ricca di riflessioni\u00bb, concludendo che \u00abavrebbe ricevuto benefici da pi\u00f9 esperienze sonore, ma rappresenta una buona opportunit\u00e0 per il gruppo di chiedere un'altra possibilit\u00e0 al pubblico di apprezzare ci\u00f2 che fanno\u00bb.\nJohan Wippsson di \"Melodic\" ha ritenuto che \"Living Things\" fosse \u00abtroppo vicino al pop e fatto apposta per entrare in classifica, pi\u00f9 degli stessi esordi, con alcune somiglianze con i Coldplay nell'uso di basi elettroniche\u00bb, riconoscendo tuttavia \u00able capacit\u00e0 del gruppo di piacere a prescindere dal tipo di musica proposta\u00bb.\nDate di pubblicazione.\n\"Living Things\" \u00e8 uscito in tutto il mondo il 26 giugno 2012, ad eccezione dei seguenti Paesi."}
{"id": "3984337", "revid": "174925", "url": "https://it.wikipedia.org/wiki?curid=3984337", "title": "Teth (lettera)", "text": ""}
{"id": "3984338", "revid": "118758335", "url": "https://it.wikipedia.org/wiki?curid=3984338", "title": "Radio Milano Uno", "text": "Radio Milano Uno era un'emittente radiofonica FM interregionale privata, cos\u00ec come la sua gemella Radio Roma Uno, con sede a Milano in Galleria del Corso 4, e di propriet\u00e0 di SugarNet, media company della casa discografica Sugar Music, guidata da Caterina Caselli e dal figlio Filippo Sugar, nipote del fondatore.\nStoria.\nNel 2001 la famiglia Sugar attraverso la SugarNet, media company del gruppo guidata da Mauro Cauchi, decide di investire in un progetto di radio metropolitane sul modello delle \"Big Town Station\" americane e dell'emittente televisiva milanese Sei Milano, che basava il proprio palinsesto sull'informazione cittadina a sua volta modellata su esempi d'oltreoceano come \"New York One\" e \"CityTV Toronto\".\nLa prima a nascere \u00e8 Radio Roma Uno nei primi mesi del 2002 sulla frequenza 90.9 precedente appartenuta a Mondo Radio, radio locale capitolina. Radio Milano Uno inizia le prove tecniche di trasmissione qualche mese pi\u00f9 tardi nell'aprile del 2002 sulla frequenze 88.700 MHz - su cui esord\u00ec nel 1977 Radio Milano Ticinese - gi\u00e0 di Station One (e prima ancora di Radio Italia Network e Radio Zeta), storica emittente radiofonica meneghina, con il coordinamento redazionale di Michaela Karina Bellisario. Concepite come \"radio di servizio\" incentrate sull'informazione cittadina rivolte non esclusivamente a un pubblico giovanile, le due radio metropolitane del gruppo Sugar vedono alternarsi tra gli speaker Dario Dossena, Steve Di Rico e Luca Benedetti, mentre la responsabilit\u00e0 tecnica \u00e8 di Franco Denari. Vengono inaugurati i primi programmi e all'inizio del 2003 la responsabilit\u00e0 della redazione viene affidata a Sergio Di Pasquale Luci, mentre arrivano come speaker e giornalisti Stefania Salardi, Elisa Alloro, Maurizio Guagnetti, Govind Singh Khurana e Antonio Losito. Nella primavera del 2003 parte \"Frequenza obbligatoria\" trasmissione quotidiana nella quale si alternano studenti della Statale, della Cattolica, della Bocconi e del Politecnico, guidati dal dj Roger, mentre nella fascia 14-18 si colloca \"Tutti Fuori con Steve\" condotto da Steve Di Rico, lunga striscia quotidiana sul clubbing e la movida cittadina che verr\u00e0 chiusa nel gennaio 2005.\nCon la partenza di Cauchi e l'arrivo nel 2004 di Claudio Astorri come responsabile marketing, Milano Uno e Roma Uno puntano a un target esclusivamente giovanile compreso nella fascia 18-trentaquattrenni, mentre il break even viene fissato \"a fine giugno 2005\". Si moltiplicano gli investimenti: secondo un progetto elaborato per conto di SugarNet da Consultmedia (struttura di consulenza giuridico-amministrativa e tecnica che seguir\u00e0 SugarNet in ogni fase della sua esistenza) la copertura viene integrata con l'acquisizione di un impianto a 88,700\u00a0MHz a Pavia e si trova un accordo con Circuito Marconi, esercente a frequenza 88,650\u00a0MHz da Varese, per lenire le interferenze e migliorare cos\u00ec la sintonizzazione di Radio Milano Uno nella citt\u00e0 e nella provincia di Milano, mentre la conduzione si arricchisce del contributo di personaggi televisivi come Alvin, Elena Di Cioccio, Fabrizio Biggio, Chiara Tortorella, Silvia Hsieh, e l'informazione viene coordinata da Maurizio Pesce.\nTuttavia le radio del gruppo Sugar non decollano, e Radio Milano Uno e Radio Roma Uno vengono chiuse nell'aprile 2005, mentre le frequenze vengono cedute dai Sugar a Lifegate radio in cambio del 30% del pacchetto azionario della societ\u00e0 della famiglia Roveda.\nSuccessivamente, l'impianto 88,700\u00a0MHz da Milano verr\u00e0 ceduto da LifeGate Radio alla Elite s.r.l. per la realizzazione del progetto Radio Millennium Milano che, in un certo senso, continua il percorso di radio metropolitana iniziato da Radio Milano Uno. Curiosit\u00e0: Radio Milano \u00e8 stato anche il marchio adottato per qualche anno da Radio Super Hit (Mediatech s.r.l.) per la realizzazione di un'altra radio metropolitana sugli 89,800\u00a0MHz da Milano (dal 1\u00ba settembre 2014 la Mediatech s.r.l. ha ospitato sulle frequenze di Radio Milano i programmi dell'emittente italocinese Radio Globale in joint venture con la societ\u00e0 GB Times Italia s.r.l. per poi cedere le stesse alla Italian International Radio &amp; Media s.r.l., societ\u00e0 pure di capitale cinese che le ha destinate al progetto Web radio)."}
{"id": "3984342", "revid": "38120", "url": "https://it.wikipedia.org/wiki?curid=3984342", "title": "Longwave", "text": ""}
{"id": "3984344", "revid": "287204", "url": "https://it.wikipedia.org/wiki?curid=3984344", "title": "Francesco Roncalli", "text": "Biografia.\n\u00c8 stato campione italiano assoluto 800 (2002 e 2004), campione italiano juniores sugli 800 (1997).\nNel 1998 si \u00e8 piazzato in quinta posizione ai Mondiali juniores, negli 800 m; nel 1999 ha invece partecipato agli Europei juniores, venendo eliminato in semifinale, sempre negli 800 m."}
{"id": "3984345", "revid": "1543377", "url": "https://it.wikipedia.org/wiki?curid=3984345", "title": "Macronucleo", "text": "Il macronucleo \u00e8 il nucleo pi\u00f9 grande degli organismi che presentano dimorfismo nucleare, come i ciliati. I macronuclei sono poliploidi e subiscono la divisione diretta (scissione binaria) senza mitosi. Controllano le funzioni cellulari non legate alla riproduzione, quali lo sviluppo e il metabolismo. Il macronucleo contiene centinaia di cromosomi, ciascuno presente in molte copie."}
{"id": "3984351", "revid": "767487", "url": "https://it.wikipedia.org/wiki?curid=3984351", "title": "Contatore dell'acqua", "text": "Il contatore dell'acqua \u00e8 uno strumento di misura installato tipicamente dal fornitore di servizi idrici per contabilizzare i consumi di acqua pubblica per ogni utenza.\nFunzionamento.\nIl contatore \u00e8 un dispositivo meccanico, all'interno del quale transita l'acqua in erogazione che fa muovere delle turbine che azionano i dispositivi interni per il calcolo dell'acqua consumata.\nLa lettura del contatore.\nContatori a lancette.\nUn contatore a lancette ha delle lancette nere e rosse. Le lancette che vanno considerate sono soltanto quelle nere, che sono accompagnate da un numero moltiplicatore:\nIl numero indicato dalla lancetta deve essere moltiplicato per tale numero e una volta moltiplicati tutti i numeri vengono sommati i prodotti, ottenendo cos\u00ec il consumo in metri cubi.\nContatori a lettura diretta.\n\u00c8 il tipo pi\u00f9 recente di contatore ed \u00e8 il pi\u00f9 diffuso. In questo tipo \u00e8 scritto il consumo d'acqua in metri cubi su un quadrante meccanico o digitale. Anche in questo caso i numeri o lancette di colore rosso non sono da considerare.\nContatori di ripartizione.\nEsistono anche i contatori di ripartizione, i quali vengono installati in accompagnamento al contatore generale per calcolare i consumi di acqua di ogni condomino, evitando cos\u00ec litigi. Dal 1996 l'installazione di questi contatori \u00e8 obbligatoria.\nContatore dell'acqua calda.\nIl contatore dell'acqua calda si caratterizza per il colore rosso anzich\u00e9 blu e per la resistenza alle temperature alte. Viene utilizzato nei condomini con riscaldamento dell'acqua centralizzato. Ed \u00e8 anche caratterizzato per uno strato isolante (nel passato si usava l'amianto oggi invece si usa un materiale sintetico)"}
{"id": "3984352", "revid": "729019", "url": "https://it.wikipedia.org/wiki?curid=3984352", "title": "Furukawa Electric Soccer Club 1988-1989", "text": "Questa voce raccoglie le informazioni riguardanti il Furukawa Electric Soccer Club nelle competizioni ufficiali della stagione 1988-1989.\nStagione.\nConfermata la rosa della stagione precedente senza alcuni elementi della vecchia guardia (si ritirarono Yasuhiko Okudera e Yoshikazu Nagai), il Furukawa Electric sub\u00ec due precoci eliminazioni dalle coppe, dove fu eliminato da squadre iscritte alla seconda divisione. In campionato la squadra si rivel\u00f2 discontinua nel rendimento, oscillando tra le posizioni di classifica medio-bassa fino al sesto posto finale.\nMaglie e sponsor.\nLe maglie, prodotte dalla Asics, recano sulla parte anteriore la scritta Furukawa."}
{"id": "3984353", "revid": "729019", "url": "https://it.wikipedia.org/wiki?curid=3984353", "title": "San Siro Stadio", "text": "San Siro Stadio \u00e8 una stazione della metropolitana di Milano situata sulla linea M5.\nStoria.\nI lavori per la costruzione della stazione iniziarono nel novembre 2010; questa \u00e8 stata inoltre una delle due stazioni della seconda tratta da cui sono state calate le tunnel boring machine per la costruzione dei tunnel.\nLa stazione \u00e8 stata inaugurata il 29 aprile 2015 come capolinea meridionale della linea in sostituzione di Garibaldi.\nStrutture e impianti.\nSan Siro Stadio \u00e8 una stazione sotterranea con due binari e due banchine laterali che, come in tutte le altre stazioni della M5, sono dotate di porte di banchina. Inoltre, essendo sita in prossimit\u00e0 dello stadio Giuseppe Meazza, la stazione \u00e8 stata progettata per accogliere un elevato flusso di persone.\nProprio per questo motivo, oltre alle normali uscite, \u00e8 presente anche un ingresso di grandi dimensioni dotato di tornelli a tutta altezza necessari alla regolazione dei flussi provenienti dallo stadio; questi ultimi (in funzione solo durante gli eventi) permettono l'ingresso di massimo 500 persone ogni tre minuti, evitando il sovraffollamento delle banchine..\nServizi.\nLa stazione \u00e8, come tutte le altre della linea, accessibile ai portatori di handicap grazie alla presenza di ascensori, sia a livello stradale sia all'interno della stazione stessa. Sono inoltre presenti indicatori per i tempi d'attesa nelle banchine e l'intera stazione \u00e8 sotto video sorveglianza.\nInterscambi.\nOltre a essere capolinea tranviario, la stazione \u00e8 servita da diverse autolinee urbane e interurbane gestite da ATM."}
{"id": "3984354", "revid": "834", "url": "https://it.wikipedia.org/wiki?curid=3984354", "title": "Francesco Del Cossa", "text": ""}
{"id": "3984362", "revid": "830939", "url": "https://it.wikipedia.org/wiki?curid=3984362", "title": "William Henry Giles Kingston", "text": "Esponente della letteratura vittoriana, \u00e8 principalmente noto come autore di racconti per ragazzi.\nBiografia.\nFiglio di un mercante, Kingston trascorse la maggior parte della sua infanzia ad Oporto, in Portogallo, e, all'et\u00e0 di 10 anni, torn\u00f2 in Inghilterra per frequentare gli studi presso l'Eagle House di Hammersmith, a Londra. Lasciata la scuola, complet\u00f2 gli studi sotto un insegnante privato e part\u00ec per un viaggio durato nove mesi tra Francia e Italia. Nel 1833 ritorn\u00f2 in Portogallo per lavorare con il padre e, tra il 1833 e il 1845, visse tra Oporto e Londra.\nIn questo periodo, Kingston matur\u00f2 l'interesse per la scrittura, scrivendo alcuni articoli di giornale e fond\u00f2 alcune testate a tematica imperialista come \"The Colonist\", \"The Colonial Magazine\" e \"The East Indian Review\". Nel 1843 inizi\u00f2 la carriera di romanziere per un pubblico giovanile. Con la sua vasta produzione letteraria (scrisse pi\u00f9 di 150 racconti), Kingston contribu\u00ec a far emergere una generazione di piccoli borghesi, che avevano come valori la morale cristiana, l'orgoglio e il predominio britannico nel mondo.\nI suoi romanzi erano, infatti, indirizzati ai rampolli delle classi inglesi pi\u00f9 agiate e contribuirono a diffondere il sentimento colonialista nelle giovani generazioni anglosassoni. Kingston raggiunse il suo apice come scrittore con l'opera \"Peter the Whaler\", che lo convinse ad abbandonare il business familiare e a focalizzarsi esclusivamente sulla letteratura. Nel 1853 spos\u00f2 Agnes Kinloch, figlia di Charles, un capitano che combatt\u00e9 nella guerra d'indipendenza spagnola. La coppia ebbe otto figli. Agli inizi del 1860 ebbe gravi problemi finanziari derivati dalla sua attivit\u00e0 editoriale, che si protrarranno fino alla fine della sua vita.\nNel 1870, Kingston entr\u00f2 in contatto con l'editore \"Sampson Low and Marston\" per tradurre alcune opere di Jules Verne. Bench\u00e9 le traduzioni siano a lui accreditate, in realt\u00e0 furono ad opera di sua moglie Agnes. Nel gennaio del 1880, fond\u00f2 \"The Union Jack\", settimanale illustrato per ragazzini ma dovette lasciare la direzione poco tempo dopo a causa di problemi di salute (era malato di cancro), lasciando l'incarico a George Alfred Henty. Kingston si spense nella sua dimora a Willesden, nel Middlesex, nello stesso anno e alcune opere uscirono postume.\nRobert Louis Stevenson lo menzion\u00f2 nel poema che fa da prefazione a \"L'isola del tesoro\" (1883)."}
{"id": "3984368", "revid": "1005847", "url": "https://it.wikipedia.org/wiki?curid=3984368", "title": "Elezioni parlamentari in Ungheria del 1980", "text": "Le elezioni parlamentari della Repubblica Popolare d'Ungheria del 1980 si sono tenute l'8 giugno.\nIl Partito Socialista Operaio Ungherese era l'unico partito presente ed ha ottenuto 252 posti su 352; gli altri 100 seggi sono andati a candidati indipendenti scelti dal partito."}
{"id": "3984373", "revid": "228587", "url": "https://it.wikipedia.org/wiki?curid=3984373", "title": "Guerra coloniale", "text": ""}
{"id": "3984377", "revid": "767487", "url": "https://it.wikipedia.org/wiki?curid=3984377", "title": "Anita Rachvelishvili", "text": "Biografia.\nStudi.\nSi diploma al Conservatorio di Stato \"V. Sarajishvili\" di Tbilisi e durante il liceo si specializza in pianoforte alla scuola di musica \"M. Machavariani\", e in canto al Conservatorio. Il suo paese le concede la prima borsa di studio nel 2005, la riceve dal presidente della Georgia, Mikheil Saak'ashvili, due anni dopo ne vince un'altra intitolata a Paata Burchuladze, il cantante lirico georgiano - basso - famoso nei teatri lirici del mondo, dal Metropolitan di New York alla Scala di Milano.\nCarriera.\nAnita Rachvelishvili ha ottenuto il diploma all'Accademia della Scala di Milano (avendo prima frequentato il Conservatorio Giuseppe Verdi) ed ha esordito come protagonista nella \"Carmen\" di Georges Bizet diretta dal maestro Daniel Barenboim, per la prima della Scala del 2009.\nHa fatto il suo debutto in Nord America per la Canadian Opera Company di Toronto, come \"Carmen\", e successivamente in Germania nello stesso ruolo presso la Staatsoper di Berlino. Interpreta poi al Teatro Massimo di Palermo Fenena nel Nabucco di Giuseppe Verdi sotto la direzione di Arrivabeni e Paolo Saverio Marconi, reinterpreta quindi \"Carmen\" nell'estate del 2010 durante la stagione lirica areniana a Verona. Viene invitata a cantare al Metropolitan Opera House, Seattle Opera, Teatro di San Carlo di Napoli e presso la Deutsche Oper di Berlino.\nRitorna pertanto alla Scala per un rilancio di \"Carmen\" nell'autunno del 2010 ed anche a cantare il ruolo in tour con la compagnia in Cina e Russia. La Rachvelishvili debutta nei Paesi Bassi nella sua prima performance di Dalila in Samson et Dalila al Concertgebouw di Amsterdam nella primavera del 2011, poi a Valencia, come Olga in \"Evgenij Onegin\". Canta il \"Requiem\" di Verdi a Helsinki e Bergen.&lt;br&gt;\nDebutta nel 2013 il ruolo di Amneris in \"Aida\", che affronter\u00e0 in numerose occasioni sia in Italia (Verona, Milano, Torino, Roma, Napoli) sia all'estero (New York, Orange, Vienna, Tbilisi). Oltre ad Amneris e Carmen, suoi ruoli di riferimento diventano Azucena in \"Il trovatore\" e Dalila in \"Samson et Dalila\"."}
{"id": "3984380", "revid": "991694", "url": "https://it.wikipedia.org/wiki?curid=3984380", "title": "Regno d'Etiopia", "text": ""}
{"id": "3984386", "revid": "1005847", "url": "https://it.wikipedia.org/wiki?curid=3984386", "title": "Elezioni parlamentari in Ungheria del 1971", "text": "Le elezioni parlamentari della Repubblica Popolare d'Ungheria del 1971 si sono tenute il 25 aprile.\nIl Partito Socialista Operaio Ungherese era l'unico partito presente ed ha ottenuto 224 seggi su 352; gli altri 128 posti sono andati a candidati indipendenti scelti dal partito."}
{"id": "3984391", "revid": "124411394", "url": "https://it.wikipedia.org/wiki?curid=3984391", "title": "One Shot '80 Volume 12 (Movies)", "text": "One Shot '80 Volume 12 (Movies) \u00e8 l'dodicesima raccolta di canzoni degli anni '80, pubblicata in Italia dalla Universal su CD (catalogo 314 5 85075 2) e cassetta (314 5 85075 4) nel 2001, appartenente alla serie \"One Shot '80\" della collana \"One Shot\".\nIl disco.\nRaccolta monografica dedicata a brani di successo presenti in colonne sonore di film famosi. In qualche caso le canzoni hanno trascinato l'album contenente l'OST (Original o Official SoundTrack) a vendite superiori a quelle della stessa pellicola (primo ed eclatante esempio \"La febbre del sabato sera\"), mentre, normalmente, hanno contribuito al grande successo del film stesso.\nNel 2006, la stessa etichetta discografica Universal pubblica, sempre nella collana \"One Shot\", la raccolta One Shot Cinema che amplia e completa la presente, riprendendone anche alcuni brani.\nTracce.\nIl primo \u00e8 l'anno di pubblicazione del film, il secondo \u00e8 quello dell'album o del singolo dell'interprete esecutore; altrimenti coincidono. "}
{"id": "3984395", "revid": "132266", "url": "https://it.wikipedia.org/wiki?curid=3984395", "title": "MV Bianca C", "text": ""}
{"id": "3984396", "revid": "1971044", "url": "https://it.wikipedia.org/wiki?curid=3984396", "title": "Guerre &amp; Pace FilmFest", "text": "Guerre &amp; Pace FilmFest \u00e8 un festival fondato nel 2003 dall'Associazione Culturale Seven. Si tiene nel mese di luglio nel Forte Sangallo di Nettuno, in provincia di Roma. \u00c8 una rassegna dedicata al delicato tema della pace e dei conflitti internazionali. Il festival collabora con Cinecitt\u00e0 Luce per la sezione documentarista, all'interno della quale ha proiettato opere come \"L'ultimo volo\" di Folco Quilici. Sono anche presenti cortometraggi e lungometraggi in forma narrativa, come \"Noi credevamo\" di Mario Martone e \"20 sigarette\" di Aureliano Amadei. L'edizione del 2011 ha dedicato una sezione, \"\"La nostra storia dall'Unit\u00e0 nazionale ad oggi\", al 150\u00b0 dell'Unit\u00e0 d'Italia."}
{"id": "3984398", "revid": "2033069", "url": "https://it.wikipedia.org/wiki?curid=3984398", "title": "La tata e il professore", "text": "La tata e il professore (\"Nanny and the Professor\") \u00e8 una serie televisiva statunitense in 54 episodi trasmessi per la prima volta nel corso di 3 stagioni dal 1970 al 1971.\n\u00c8 una sitcom incentrata sulle vicende di Phoebe Figalilly che viene assunta come governante dal professore vedovo Harold Everett affinch\u00e9 accudisca i suoi tre figli, Hal, Butch e Prudence.\nPersonaggi e interpreti.\nGuest star.\nTra le guest star: Don Beddoe, Lauren Gilbert, William Bakewell, Judson Pratt, Michael Barbera, Joanna Barnes, Jodie Foster, Lola Cannon, Charles Lane, Art Metrano, Hal Buckley, Felton Perry, Melissa Newman, Bob Moloney, Henry Jones, Ellen Corby, Dick Whittington, Ron Masak, Lee Meriwether, Kerry MacLane, Roger Bowen, Jack Kruschen, Eric Shea, Leif Garrett, Charles Nelson Reilly.\nProduzione.\nLa serie, ideata da AJ Carothers e Thomas L. Miller, fu prodotta da 20th Century Fox Television e girata negli studios della 20th Century Fox a Century City in California. Le musiche furono composte da George Greeley e Carl Brandt.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 21 gennaio 1970 al 27 dicembre 1971 sulla rete televisiva ABC. In Italia \u00e8 stata trasmessa su Telemontecarlo con il titolo \"La tata e il professore\".\nAlcune delle uscite internazionali sono state:"}
{"id": "3984401", "revid": "46931", "url": "https://it.wikipedia.org/wiki?curid=3984401", "title": "Nanny and the Professor", "text": ""}
{"id": "3984408", "revid": "486946", "url": "https://it.wikipedia.org/wiki?curid=3984408", "title": "Police Woman", "text": ""}
{"id": "3984410", "revid": "76261", "url": "https://it.wikipedia.org/wiki?curid=3984410", "title": "Silverflutes", "text": ""}
{"id": "3984417", "revid": "125149115", "url": "https://it.wikipedia.org/wiki?curid=3984417", "title": "One Shot '80 Volume 13", "text": "One Shot '80 Volume 13 \u00e8 la tredicesima raccolta di canzoni degli anni '80, pubblicata in Italia dalla Universal su CD (catalogo 314 5 83426 2) e cassetta (314 5 83426 4) nel 2001, appartenente alla serie \"One Shot '80\" della collana \"One Shot\".\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3984418", "revid": "123115130", "url": "https://it.wikipedia.org/wiki?curid=3984418", "title": "Skullgirls", "text": "Skullgirls \u00e8 un videogioco picchiaduro a incontri in 2D sviluppato dalla Reverge Labs, e pubblicato dalla Autumn Games e Konami. \u00c8 stato reso disponibile via PlayStation Network il 10 aprile 2012, e via Xbox Live Arcade l'11 aprile 2012. La versione PC viene pubblicata sempre in digital delivery, tramite la piattaforma Steam, sviluppato dal team Lab Zero Games, e pubblicato in collaborazione da MarvelousAQL e da Autumn Games il 22 agosto 2013\nTrama.\nNel mondo esiste un misterioso manufatto demoniaco, dal nome di Skullheart. Esso, se viene trovato da una persona di sesso femminile, si trasformer\u00e0 in un teschio nero parlante, capace di esaudire un desiderio qualsiasi. Se per\u00f2 il desiderio sar\u00e0 impuro o mosso da pensieri egoisti o peccaminosi, quando esso verr\u00e0 esaudito, la donna verr\u00e0 trasformata in una Skullgirl, un demone dall'aspetto abbastanza attraente e normale ma con parecchie somiglianze con uno scheletro, capace di immensi poteri e spinta da una furia spaventosa.\nSette anni prima degli avvenimenti del gioco, il Regno di Canopy, un vastissimo impero governato dagli umani entr\u00f2 in ci\u00f2 che molti chiamano la Grande Guerra, ovvero una battaglia combattuta con l'utilizzo delle migliori tecnologie mai esistite, combattuta da tre diverse e potentissime nazioni. La Regina di Canopy, Nancy Renoir, trov\u00f2 lo Skullheart e desider\u00f2 la pace, a causa del fatto che esprimere un desiderio \u00e8 di per se egoistico, malgrado il desiderio fosse il pi\u00f9 puro mai chiesto al manufatto, questo trasform\u00f2 comunque la ragazza in una Skullgirl, e per porre fine al suo Regno di terrore appena nato gli abitanti del pianeta, di comune accordo, posero fine alla Grande Guerra. Il desiderio di Nancy \u00e8 stato esaudito, ma ha dovuto pagare con la vita.\nLo Skullheart ora \u00e8 di nuovo in libert\u00e0, e gi\u00e0 numerosi esseri, di qualunque tipo, lo stanno cercando, chi per distruggerlo e chi per utilizzarlo.\nGameplay.\nIl gioco consiste in un classico picchiaduro a incontri Anime-Toon in stile RPG i cui ogni personaggio ha una trama e caratteristiche uniche.\nPersonaggi giocabili.\nPer combattere, Cerebella indossa Vice Versa, un potentissimo copricapo Arma Vivente che, se indossato nel modo giusto, si trasformer\u00e0 in un massiccio paio di braccia; i suoi attacchi sono veloci e molto pesanti, ma la sua velocit\u00e0 di movimento \u00e8 parecchio ridotta. \nQuesta esperienza ha per\u00f2 danneggiato la psiche della ragazza; adesso ha una spasmodica passione per la violenza, i cartoni animati, i sigari cubani e l'anarchia. L'abilit\u00e0 che contraddistingue Peacock \u00e8 il potere di poter evocare, tramite il sistema Argus, bizzarre creature create dalla sua immaginazione simili ai personaggi dei suoi amati cartoni animati, capaci di compiere le pi\u00f9 svariate azioni sul campo di battaglia. Il potere di Peacock consite nel sapere plasmare la realt\u00e0 attraverso il sistema Avery; a causa della sua psiche contorta, lei \u00e8 in grado di dare vita ai suoi amici immaginari. Ha un rapporto particolare con il dottor Avian che tratta quasi come un padre. Il suo scopo principale, per cui \u00e8 stata creata, \u00e8 distruggere la Skullgirl.\n\u00c8 inoltre capace di piazzare, all'interno degli scenari, delle lacrime di Napalm che fuoriescono dall'ombrello e che esplodono a comando. \nIl suo scopo \u00e8 impedire a sua sorella minore Umbrella di diventare la Skullgirl cui \u00e8 predestinata a diventare, a causa del fatto che era nel grembo materno di Nancy Renoir quando essa mut\u00f2 nella Skullgirl."}
{"id": "3984421", "revid": "287204", "url": "https://it.wikipedia.org/wiki?curid=3984421", "title": "Miguel Miramon", "text": ""}
{"id": "3984423", "revid": "130842", "url": "https://it.wikipedia.org/wiki?curid=3984423", "title": "Giostra Urbinati", "text": "La giostra Urbinati \u00e8 un sistema di collegamento delle casse utilizzato sui veicoli articolati, quali autosnodato, filosnodato e tram snodato.\nTale sistema venne ideato nel 1938 dall'ingegner Mario Urbinati, all'epoca direttore tecnico della STFER di Roma, e prodotto dalle Officine Meccaniche della Stanga di Padova, che ne detennero il brevetto per molti anni.\nLa giostra trov\u00f2 la sua prima applicazione pratica sulle vetture tranviarie serie 400 della STFER e successivamente, grazie alla sua praticit\u00e0, su numerosi veicoli articolati in tutta Europa."}
{"id": "3984424", "revid": "48804276", "url": "https://it.wikipedia.org/wiki?curid=3984424", "title": "STFER", "text": ""}
{"id": "3984438", "revid": "132266", "url": "https://it.wikipedia.org/wiki?curid=3984438", "title": "Prima donne e bambini", "text": "L'espressione \u00abprima donne e bambini\u00bb indica un protocollo, norma sociale, prassi o consuetudine storica di tipo cavalleresco/marinaro secondo cui le donne e i bambini debbono essere salvati per primi nel caso ci si trovi in una situazione di pericolo di vita (in genere nell'atto di abbandonare la nave). Tale modo di dire divenne famoso in quanto associato al naufragio del RMS \"Titanic\" nel 1912, anche se il primo uso documentato riguarda il naufragio del HMS \"Birkenhead\" nel 1852.\nStoria.\nLa pratica nacque dal cavalleresco comportamento tenuto dai soldati durante il naufragio avvenuto il 26 febbraio 1852 del trasporto truppe HMS \"Birkenhead\", che fu immortalato sui giornali e dipinti del tempo, e in poesie come \"Soldier an' Sailor Too\" di Rudyard Kipling. Il comandante ordin\u00f2 infatti alle mogli e ai bambini a bordo (20 in tutto) di salire sull'unica piccola lancia di salvataggio disponibile, salvandoli, mentre gli uomini rimasero sul ponte di coperta fino alla completa sommersione della nave.\nSolo circa il 25% degli uomini sopravvisse al naufragio, nessuno degli ufficiali. La frase specifica fece la sua prima apparizione nel 1860 in un romanzo di William Douglas O'Connor dal titolo \"Harrington: A True Story of Love\". Anche se non fa parte del diritto internazionale marittimo, la frase fu resa popolare dal suo utilizzo sulla RMS \"Titanic\", dove, come conseguenza di questa pratica, furono salvati il 74% delle donne e il 52% dei bambini a bordo, ma solo il 20% degli uomini.\nAlcuni ufficiali sul \"Titanic\" interpretarono male l'ordine del comandante Edward Smith cercando di impedire agli uomini di salire a bordo delle lance di salvataggio arrivando anche a sparare alla folla. Fu predisposto che le donne e i bambini sarebbero saliti per primi, assegnando gli eventuali spazi rimasti liberi agli uomini, e ci\u00f2 caus\u00f2 il fatto che pochi di essi riuscissero ad essere salvati, mentre i sopravvissuti, tra i quali anche Joseph Bruce Ismay, vennero inizialmente bollati come codardi.\nIpotesi sulla reale applicazione.\nNel 2005 alcuni autori, analizzando le origini e gli sviluppi nell'applicazione della norma sociale in oggetto, hanno ipotizzato che la pratica di salvare prima le donne in contesti d'urgenza possa rappresentare un mezzo per marcare la differenza di sesso e giustificare in qualche misura la disuguaglianza uomo-donna anche in chiave sociale. Secondo uno studio svedese, pubblicato nel 2011, la consuetudine sarebbe, tuttavia, tanto nota quanto inapplicata, valendo maggiormente, in certe situazioni di pericolo, il modo di dire \u00absi salvi chi pu\u00f2\u00bb.\nIn particolare, esaminando 16 naufragi che si sono verificati tra il 1852 e il 2011, tale studio ha evidenziato che il tasso di sopravvivenza delle donne sia appena la met\u00e0 di quello degli uomini nell'ambito del predetto campione, mentre il tasso di mortalit\u00e0 infantile sia addirittura il pi\u00f9 alto. Secondo lo stesso studio, sarebbero le scelte del capitano della nave a determinare l'eventuale trattamento preferenziale in favore di donne e bambini durante la situazione di pericolo."}
{"id": "3984441", "revid": "33689", "url": "https://it.wikipedia.org/wiki?curid=3984441", "title": "Legend of Grimrock", "text": "Legend of Grimrock \u00e8 un videogioco di ruolo sviluppato e pubblicato dalla software house finlandese indie Almost Human. Si tratta di videogioco di ruolo ispirato a \"Dungeon Master\". \u00c8 stato pubblicato l'11 aprile 2012 per Windows. La critica ha generalmente bene accolto il titolo, e GameSpy ha dato \"Great\" come giudizio del videogioco.\nNel 2017 il Museo Finlandese dei Giochi (\"Suomen pelimuseo\", dedicato anche a giochi non elettronici) lo annover\u00f2 tra i suoi primi 100 classici giochi finlandesi.\nIl gioco ha avuto anche un seguito, intitolato \"Legend of Grimrock 2\".\nTrama.\nIn un regno dal nome non meglio specificato, quattro individui vengono accusati dalla corte di giustizia di alto tradimento e, per punirli, il re decide di mandarli a scontare la pena a Monte Grimrock (\"Mount Grimrock\"). Grimrock \u00e8 un'enorme montagna nella quale sono state scavate infinite gallerie e sale, piene di trabocchetti e mostruose aberrazioni, e che viene usata come prigione per i criminali. L'antica legge reale stabilisce che chiunque riuscir\u00e0 ad uscire dall'infernale labirinto, vedr\u00e0 annullate tutte le sue colpe. Inutile dire che nessuno ci \u00e8 mai riuscito. Compito del giocatore \u00e8 tentare di portare a compimento quest'impresa leggendaria.\nModalit\u00e0 di gioco.\n\"Legend of Grimrock\" si rif\u00e0 a giochi del calibro del succitato \"Dungeon Master\", o di \"Eye of the Beholder\", titoli definiti \"dungeon crawler\", perch\u00e9 ambientati solitamente in enormi sotterranei (detti \"dungeon\"), pieni di trappole e nemici da affrontare.\nA inizio dell'avventura, il giocatore \u00e8 chiamato a comporre il proprio party, scegliendo se utilizzare quello gi\u00e0 predefinito, oppure se crearne uno da s\u00e9. Il party pu\u00f2 essere composto da un minimo di un personaggio a un massimo (consigliato dagli sviluppatori) di quattro elementi. Per ogni personaggio il giocatore pu\u00f2 scegliere la razza (umani, abili in qualunque campo; minotauri, versati per il combattimento; uomini-lucertola, furtivi e portati per l'assassinio; e insettoidi, abili con la magia) e la classe (guerriero, ladro e mago). A questo punto, viene chiamato a scegliere per ogni personaggio due \"tratti\" (\"tracts\"), che donano loro capacit\u00e0 passive permanenti, e a scegliere come investire i punti abilit\u00e0 nelle sei \"skills\" a disposizione per ogni classe.\nIn omaggio ai grandi \"dungeon crawlers\" del passato, al giocatore \u00e8 anche data la possibilit\u00e0 di scegliere di giocare in modalit\u00e0 \"Old school\", nella quale non viene dotato di mappa dal gioco ed \u00e8 costretto a disegnarsela da s\u00e9, come si era soliti fare per i titoli per MS-DOS.\nA questo punto inizia l'avventura."}
{"id": "3984444", "revid": "287204", "url": "https://it.wikipedia.org/wiki?curid=3984444", "title": "Bomba (Libia)", "text": " Bomba \u00e8 un centro abitato della Libia, nella regione della Cirenaica, tra le citt\u00e0 di Derna e Tobruch."}
{"id": "3984449", "revid": "599013", "url": "https://it.wikipedia.org/wiki?curid=3984449", "title": "Jo\u00e3o Artur Rosa Alves", "text": ""}
{"id": "3984455", "revid": "599013", "url": "https://it.wikipedia.org/wiki?curid=3984455", "title": "Jo\u00e3o Alves", "text": ""}
{"id": "3984458", "revid": "1924342", "url": "https://it.wikipedia.org/wiki?curid=3984458", "title": "You Need Me, I Don't Need You", "text": "You Need Me, I Don't Need You \u00e8 un singolo del cantautore Ed Sheeran, pubblicato il 26 agosto 2011 come secondo estratto dal terzo album in studio \"+\".\nDescrizione.\nIl brano affonda le proprie radici gi\u00e0 nel 2009, durante le fasi di registrazione dell'EP \"You Need Me EP\". Il brano \u00e8 stato in seguito rivisitato per \"+\".\nVideo musicale.\nIl video musicale, diretto da Emil Nava, \u00e8 stato pubblicato il 19 luglio 2011 attraverso il canale YouTube di Sheeran e ha come protagonista l'attore Matthew Jacobs Morgan.\nTracce.\nTesti e musiche di Ed Sheeran."}
{"id": "3984464", "revid": "287204", "url": "https://it.wikipedia.org/wiki?curid=3984464", "title": "Alex (personaggio)", "text": ""}
{"id": "3984470", "revid": "3115", "url": "https://it.wikipedia.org/wiki?curid=3984470", "title": "Leonardo Da Vinci (piroscafo 1925)", "text": "Il Leonardo Da Vinci \u00e8 stato un piroscafo misto italiano, violatore di blocco durante la seconda guerra mondiale. Dopo la cattura da parte britannica \u00e8 stato utilizzato come nave ospedale come Empire Clyde e successivamente come RFA Maine.\nStoria.\nIl servizio come Leonardo Da Vinci.\nCostruito tra il 1924 ed il 1925 nei cantieri Ansaldo del Muggiano (numero di cantiere 192), il \"Leonardo da Vinci\" era un grosso piroscafo misto da 7432 tonnellate di stazza lorda e 4096 tonnellate di stazza netta. Ordinata nel 1919 dalla Transatlantica Italiana Societ\u00e0 Anonima di Navigazione, che lo registr\u00f2 presso il Compartimento marittimo di Genova (dove aveva sede), il piroscafo faceva parte di una serie di 6 navi inizialmente progettati come piroscafi da carico, ma completati con importanti sistemazioni per passeggeri. La nave era propulsa da 6 gruppi turboriduttori a doppia riduzione prodotti dall'Ansaldo Sampierdarena.\nDestinata alle rotte per il Sud America, la nave, dato che non vi era molta richiesta per le tratte del Sud Atlantico, lasci\u00f2 Napoli per il viaggio inaugurale, con destinazione New York via Palermo e Boston, il 24 maggio 1925. La nave effettu\u00f2 poi due traversate, la seconda delle quali risult\u00f2 molto deludente.\nNel novembre 1925 il \"Leonardo Da Vinci\" pot\u00e9 compiere il primo viaggio verso il Sud America, ma due mesi prima, nel settembre 1925, il Gruppo Ansaldo era andato in bancarotta ed era collassato: in ci\u00f2 era rimasta coinvolta anche la Transatlantica Italiana, la cui maggioranza azionaria era detenuta dal gruppo Ansaldo. Il 22 dicembre 1925, pertanto, le azioni della compagnia vennero acquistate dal Credito Italiano, che form\u00f2 una nuova societ\u00e0, la Compagnia Italiana Transatlantica (CITRA). Dal 1926 al 1929 il \"Leonardo Da Vinci\" rimase in disarmo.\nNel dicembre 1929 il piroscafo trasport\u00f2 a Londra, per un'esposizione alla Burlington House di Piccadilly, un migliaio di opere d'arte italiane (78 provenienti dalla Galleria degli Uffizi di Firenze, 22 dalla Pinacoteca di Brera di Milano, 21 dalle Gallerie dell'Accademia di Venezia, nonch\u00e9 altre da Bergamo, Napoli e Roma) assicurate per un valore complessivo di 14.000.000 di lire, tra le quali la Nascita di Venere del Botticelli, il Cristo Morto del Mantegna, la Crocifissione di Masaccio, La Velata di Raffaello, la Tempesta di Giorgione, il Ritratto di Paolo III, La Bella, Il Giovane Inglese ed il Ritratto votivo della famiglia Vendramin di Tiziano, il Doppio ritratto dei duchi di Urbino e La Flagellazione di Piero della Francesca, le Due dame veneziane del Carpaccio, il Riposo durante la fuga in Egitto di Caravaggio, il Ritratto femminile di Piero del Pollaiolo, il Ritratto di Doge di Tiepolo, i David di Donatello, Michelangelo e Verrocchio e la Madonna col Bambino di Jacopo della Quercia. \nDurante il viaggio, durato nove giorni (il piroscafo salp\u00f2 da Genova l'11 dicembre e giunse all'East India Dock di Londra il 20), la nave, che navigava scortata dal rimorchiatore militare \"Teseo\", incapp\u00f2 in una tempesta al largo di Cabo Fisterra, ma pot\u00e9 raggiungere la propria destinazione, anche se, subito dopo l'arrivo, non venne inizialmente trovata la chiave per aprire la camera blindata ov'erano state stivate le 500 casse contenenti le opere d'arte. Il 12 aprile 1930 il \"Leonardo Da Vinci\" lasci\u00f2 Londra, riportando in Italia le opere d'arte.\nNel 1934, in seguito a nuovi problemi economici della compagnia, il \"Leonardo Da Vinci\", dopo un periodo di noleggi, fu trasferito alla Tirrenia Flotte Riunite Florio-CITRA.\nIl 28 febbraio 1935, durante una tempesta nelle acque di Messina, il piroscafo entr\u00f2 in collisione, riportando lievi danni, con la grossa motonave mista \"Viminale\", la cui \u00e0ncora aveva perso presa sul fondale. Nel marzo 1935, in preparazione della guerra d'Etiopia, il \"Leonardo Da Vinci\" venne utilizzato come trasporto truppe. Nel febbraio 1936 la nave trasport\u00f2 in Africa Orientale i gerarchi Galeazzo Ciano, Roberto Farinacci ed Achille Starace. Pi\u00f9 avanti, nel corso dello stesso mese, il \"Leonardo da Vinci\" trasport\u00f2 dall'Eritrea a Mogadiscio gli addetti militari di Giappone, Stati Uniti, Austria, Albania ed Ungheria.\nNel corso dello stesso 1936 la nave venne gravemente danneggiata da un violento incendio, necessitando di lavori di ricostruzione, che ne aumentarono la stazza lorda a 7515 tsl e quella netta a 4205 tsn. L'unit\u00e0 fu poi impiegata come trasporto truppe (portando in Africa Orientale anche il Vicer\u00e9 d'Etiopia ed il suo seguito) ed ancora per il trasporto di opere d'arte italiane negli Stati Uniti e nel Regno Unito. \nNel 1937, in seguito alla riorganizzazione delle compagnie di navigazione italiane verificatasi il 17 dicembre dell'anno precedente, il piroscafo venne acquistato dalla Societ\u00e0 Anonima di Navigazione Lloyd Triestino (avente sede a Trieste), che lo iscrisse, con matricola 1306, al Compartimento marittimo di Trieste.\nIl 18 maggio 1940 il mercantile lasci\u00f2 Genova alla vota di Porto Said, dove arriv\u00f2 il 24 maggio. Passato il canale di Suez, la nave lasci\u00f2 Suez il 25 ed il 31 maggio arriv\u00f2 ad Aden, da dove ripart\u00ec il giorno stesso. All'ingresso dell'Italia nella seconda guerra mondiale, il 10 giugno 1940, il \"Leonardo Da Vinci\" si rifugi\u00e0 a Chisimaio, nella colonia italiana della Somalia, dove stazion\u00f2 inattivo per circa otto mesi. \n Nel febbraio 1941, nell'imminenza della caduta della Somalia, il locale comando della Regia Marina dispose la partenza delle navi mercantili giudicate in condizioni idonee ad affrontare la navigazione sino al Madagascar. Le navi avrebbero raggiunto il porto di Diego Suarez, controllato dalle forze della Francia di Vichy, dove sarebbero state al sicuro.\nL'11 febbraio 1941, pertanto, il \"Leonardo Da Vinci\" part\u00ec da Chisimaio cos\u00ec come il piroscafo misto \"Adria\", alla pirocisterna \"Pensilvania\" ed ai piroscafi da carico \"Savoia\", \"Erminia Mazzella\" e \"Manon\", mentre in un secondo momento partirono anche il piroscafo misto \"Somalia\" e la motonave da carico \"Duca degli Abruzzi\", uniche due unit\u00e0 a raggiungere Diego Suarez (secondo altre fonti tutte ed otto le navi partirono nella notte tra il 10 e l'11 febbraio 1941). Poco dopo aver raggiunto il mare aperto, tuttavia, tutte le navi del primo gruppo vennero intercettate e catturate, nonostante tentativi di sabotaggio da parte degli equipaggi, da incrociatori britannici inviati nella zona allo scopo (la \u00abForza T\u00bb). Gli equipaggi italiani vennero internati nei campi di prigionia di Kenya e Sudafrica.\nIl \"Leonardo Da Vinci\", in particolare, il giorno successivo la partenza, il 12 febbraio, venne individuato da aerei britannici, pertanto si posero alla sua ricerca le unit\u00e0 della Forza T. Nonostante i tentativi di sabotaggio da parte dell'equipaggio, che pose fuori uso l'apparato motore (che, dopo lunghi e numerosi tentativi di riparazione da parte britannica, sarebbe infine stato rimosso), il piroscafo catturato, a seconda delle fonti, dagli incrociatori pesanti HMS \"Hawkins\" o HMS \"Shropshire\". Secondo altre fonti la cattura avvenne non il 12 ma il 14 febbraio, oppure l'11: dopo la cattura, la nave fu condotta in porto, ove l'equipaggio sabot\u00f2 le macchine.\nIl servizio sotto bandiera britannica.\nDopo la cattura, il \"Leonardo da Vinci\", secondo alcune fonti, pass\u00f2, come preda di guerra, sotto il controllo del Ministry of War Transport, che lo registr\u00f2 a Mombasa (Kenya), assegnandogli l'United Kingdom Official Number 159356 e dandolo in gestione alla City Line od alla Ellerman Line (Ellerman Group) di Londra, il 14 febbraio 1941. Per altre fonti la nave fu consegnata direttamente alla Ellerman Line. Lo stesso 14 febbraio l'unit\u00e0 ripart\u00ec alla volta di Monbasa, ove giunse il 21 aprile 1941, venendovi sottoposta a lavori provvisori di riparazione terminati il 7 ottobre. Ripartita da Mombasa il 7 ottobre, la nave diresse per Bombay, dove giunse il 22 ottobre 1941, e dove venne sottoposta ad ulteriori lavori di grande riparazione, protrattisi sino al 21 settembre 1942.\nIl 21 settembre 1942 il \"Leonardo Da Vinci\" part\u00ec da Bombay al comando del capitano William J. Merchant, arrivando a Durban e venendovi sottoposto ad ulteriori lavori, protrattisi sino al 23 novembre 1942.\nIl 23 novembre 1942 il piroscafo lasci\u00f2 Durban alla volta di Citt\u00e0 del Capo, ove sub\u00ec altri lavori, della durata di alcuni giorni; il 3 dicembre ripart\u00ec da Citt\u00e0 del Capo diretto a Pernambuco, ove arriv\u00f2 il 19 del mese. Ripartito il 31 dicembre 1942, il mercantile arriv\u00f2 a Trinidad il 10 gennaio 1943. Nel mese di gennaio il nome di \"Leonardo Da Vinci\" venne eliminato e la nave fu semplicemente denominata \"Ship 289\".\nIl 24 gennaio 1943 l'unit\u00e0 lasci\u00f2 Trinidad insieme al convoglio \u00abTAG 38\u00bb, arrivando a Guantanamo il 29 gennaio e proseguendo subito, insieme al convoglio \u00abGN 38\u00bb, alla volta di New York, dove arriv\u00f2 il 4 febbraio 1943 e sub\u00ec ulteriori lavori. Lasciata New York il 17 febbraio, la nave arriv\u00f2 ad Hampton Roads l'indomani, e quindi a Newport News, dove venne privata, tra febbraio e marzo 1943, del proprio apparato motore.\nIl 5 marzo la \"Ship 289\" lasci\u00f2 Hampton Roads a rimorchio ed il 7 marzo arriv\u00f2 a Baltimora, dove pass\u00f2 sotto il controllo del Ministry of War Transport e fu ribattezzata \"Empire Clyde\" e registrata a Londra per la conversione in nave ospedale, a disposizione del British Army e gestita dalla City Line di Londra. Il 27 agosto 1943, terminati i lavori, il piroscafo lasci\u00f2 Baltimora per New York, dove giunse il giorno seguente.\nIl 2 settembre 1943 l'\"Empire Clyde\" (che per alcune fonti si chiamava ancora \"Leonardo Da Vinci\") lasci\u00f2 New York insieme al convoglio \u00abHX 255\u00bb, composto da 54 navi con una velocit\u00e0 media di 9,47 nodi e diretto a Liverpool, dove giunse il 16 settembre. L'\"Empire Clyde\", tuttavia, si separ\u00f2 dal resto del convoglio, cos\u00ec come altri 6 trasporti veloci e due navi scorta, alle sei di sera del 12 luglio, in posizione 54\u00b031' N e 24\u00b021' O, arrivando nel Firth of Clyde il 15 e raggiungendo poi la vicina Glasgow con un carico di materiali vari. La nave, dopo i lavori di trasformazione in nave ospedale, ripart\u00ec dal Clyde solo il 4 aprile 1944, arrivando ad Algeri l'11 aprile e trasferendosi poi a Napoli, da dove ripart\u00ec il 16 aprile per Barry, ove giunse il 25 aprile; cinque giorni pi\u00f9 tardi il piroscafo lasci\u00f2 Avonmouth (Bristol) alla volta di Gibilterra, giungendovi l'8 maggio, per poi raggiungere Napoli e da l\u00ec ripartire, il 2 giugno 1944, alla volta di Glasgow, ove giunse l'11 del mese. Il 19 ottobre l'\"Empire Clyde\" lasci\u00f2 il Clyde per Gibilterra, giungendovi il 25 ottobre e proseguendo, il 1\u00ba novembre, per Bona, ove arriv\u00f2 due giorni pi\u00f9 tardi; il giorno stesso la nave ripart\u00ec per Napoli, ove arriv\u00f2 il 5 novembre, lasciando poi la citt\u00e0 partenopea due giorni dopo ed arrivando a Liverpool il 15 novembre. L'unit\u00e0 salp\u00f2 da Liverpool il 19 del mese e giunse a Napoli il 27 novembre, ripartendone il giorno successivo alla volta di Taranto, dove arriv\u00f2 il 29, e quindi, il 30 novembre, lasciando anche Taranto, passando lo stretto di Gibilterra il 4 dicembre e giungendo a Falmouth cinque giorni pi\u00f9 tardi. Lo stesso giorno l'\"Empire Clyde\" ripart\u00ec verso Southampton, dove arriv\u00f2 il 10 e da dove ripart\u00ec il 16, arrivando a Falmouth il 17 e subito ripartendo per Gibilterra, da dove prosegu\u00ec, il 21 dicembre, alla volta di Napoli, dove giunse alla vigilia di Natale del 1944. Il 26 dicembre l'unit\u00e0 ripart\u00ec da Napoli per Algeri, dove arriv\u00f2 il 28, e da dove, il giorno stesso, prosegu\u00ec per il Clyde, dove giunse il 3 gennaio 1945.\nIl 6 gennaio 1945 la nave lasci\u00f2 il Clyde, attravers\u00f2 lo stretto di Gibilterra l'11 ed arriv\u00f2 ad Algeri il giorno seguente, per ripartire il giorno stesso alla volta di Palermo, dove giunse il 14 gennaio. Lo stesso 14 gennaio la nave lasci\u00f2 Palermo per Catania, ove arriv\u00f2 il 15, ripartendo il giorno stesso per Taranto, dove giunse il 16 e da dove ripart\u00ec il 2 febbraio 1945 per Salonicco, dove arriv\u00f2 il 5 febbraio; il 7 febbraio l'\"Empire Clyde\" lasci\u00f2 Salonicco ed arriv\u00f2 al Pireo il giorno seguente, ripartendone il giorno 10 e tornando a Taranto (12 febbraio), da dove poi si trasfer\u00ec a Catania, che lasci\u00f2 il 15 febbraio per Napoli, con arrivo l'indomani; il 19 febbraio 1945 l'unit\u00e0 part\u00ec da Napoli per il Firth of Clyde, dove giunse il 26 febbraio.\nNel maggio 1945 l'\"Empire Clyde\" venne assegnato alla British Pacific Fleet, per essere utilizzato ancora come nave ospedale, ma non pi\u00f9 per l'Esercito, bens\u00ec per la Marina. Il 27 luglio 1945, pertanto, la nave lasci\u00f2 il Clyde per Gibilterra, dove giunse il 1\u00ba agosto; il 6 agosto arriv\u00f2 a Taranto e subito prosegu\u00ec per Porto Said, ove giunse il 10 agosto, pass\u00f2 il canale di Suez e, l'11 agosto, ripart\u00ec da Suez dopo aver imbarcato circa duecento militari neozelandesi, tra feriti ed anche semplici illesi che dovevano rimpatriare. Il 16 agosto la nave arriv\u00f2 ad Aden e ripart\u00ec subito per Colombo, dove giunse il 23, e da dove ripart\u00ec il 25 per Fremantle, ove arriv\u00f2 il 5 settembre 1945. Il 7 settembre l'\"Empire Clyde\" lasci\u00f2 Fremantle per Wellington, in Nuova Zelanda, dove sbarc\u00f2 55 dei feriti neozelandesi, e da dove ripart\u00ec il 29 settembre, arrivando a Manus il 9 ottobre 1945. L'indomani la nave ospedale salp\u00f2 da Manus verso Shanghai, da dove il 22 ottobre ripart\u00ec alla volta di Hong Kong, dove giunse il 27 del mese. Con la conclusione della guerra il Ministry of War Transport divenne Ministry of Transport.\nDall'ottobre 1945 l'\"Empire Clyde\" venne impiegata, per qualche tempo, come nave ospedale stazionaria ad Hong Kong. Il 22 maggio 1946 la nave trasport\u00f2 ad Hong Kong 576 cinesi rimpatriati da Hainan, tra cui 65 in barella e 511 ammalati, in maggioranza cinesi di Hong Kong deportati ad Hainan durante la guerra ed impiegati come lavoratori forzati. Il 9 luglio 1946 la nave ospedale arriv\u00f2 a Kure, in Giappone, da dove ripart\u00ec due giorni pi\u00f9 tardi per Singapore, arrivandovi il 21 luglio e subendo alcuni lavori di riparazione, protrattisi sino al 26 luglio, per ripartire il 30 agosto alla volta di Hong Kong, rientrando per\u00f2 a Singapore l'11 settembre. Il 1\u00ba novembre l'unit\u00e0 lasci\u00f2 Singapore, arrivando a Sydney il 5 dicembre. Il 12 novembre l'\"Empire Clyde\" lasci\u00f2 Sydney con a bordo militari britannici e prigionieri italiani, tutti malati, e due giorni dopo arriv\u00f2 a Melbourne, da dove ripart\u00ec il 17 alla volta di Fremantle, con a bordo prigionieri italiani da rimpatriare. Il 23 dicembre 1946 la nave ospedale arriv\u00f2 a Perth, dove salirono a bordo membri della Croce Rossa Australiana, portando cibo extra per pazienti ed equipaggio. \nNel gennaio 1947 la nave venne assegnata alla Royal Fleet Auxiliary come RFA Empire Clyde, imbarcando ulteriori squadre mediche della Royal Navy (altre erano a bordo gi\u00e0 dall'inizio del 1945). \nIl 2 gennaio 1947 l'\"Empire Clyde\" arriv\u00f2 a Trincomalee, ripartendo l'indomani alla volta di Colombo, che lasci\u00f2 il 6 gennaio diretta a Suez, dove giunse il 16 gennaio 1947. Il 17 gennaio la nave, passato il canale di Suez, lasci\u00f2 Porto Said per Napoli, ed il 23 gennaio si ormeggi\u00f2 a Malta. Il 14 aprile 1947 l'unit\u00e0 divenne di propriet\u00e0 dell'Ammiragliato (per altre fonti il cambio di propriet\u00e0 era avvenuto nel 1945), anche se il trasferimento formale avvenne solo il 25 aprile. Il 6 settembre assunse il comando della nave ospedale il capitano Stanley G. Kent.\nIl 1\u00ba gennaio 1948 la nave fu ribattezzata RFA \"Maine\", mentre nel 1949 fu posta in riserva a Malta. Dopo lavori di manutenzione, il 19 settembre 1919, la \"Maine\" ripart\u00ec alla volta di Hong Kong, come stazionaria in Estremo Oriente.\nIl 30 ottobre 1949 la \"Maine\" riforn\u00ec di acqua e medicinali l'incrociatore leggero HMS \"Belfast\", che stava soccorrendo le circa 600 persone a bordo di una nave cinese arenata nelle isole Pratas.\nNel giugno 1950, allo scoppio della guerra di Corea, la \"Maine\", che si trovava a K\u014dbe, era l'unica nave ospedale disponibile nell'area: messa a disposizione delle forze ONU, il 14 luglio 1950 l'unit\u00e0 giunse a Pusan, nella Corea del Sud, da dove inizi\u00f2 un servizio di evacuazione e trasporto dei primi feriti tra le truppe statunitensi a Fukuoka, in Giappone. Nei mesi successivi l'unit\u00e0 trasport\u00f2 1849 feriti a Fukuoka, curando 2115 militari statunitensi ed effettuando 1006 interventi chirurgici. Tra il 1951 ed il 1952 la nave ospedale oper\u00f2 tra Hong Kong (ov'era di base), Sasebo e Kure, trasportando e curando i feriti ed i malati tra il personale britannico e del Commonwealth. Il 12 gennaio 1951 assunse il comando dell'unit\u00e0 il capitano William W. Peddle.\nIl 10 ottobre 1951 la \"Maine\" perse un'elica mentre attraversava, diretta verso ovest, lo stretto di Shimonoseki, dovendo essere presa a rimorchio dalla nave salvataggio USS \"Reclaimer\" e dal rimorchiatore USS \"Yuma\". Il 1\u00ba dicembre 1952, in seguito ad un'esplosione accidentale avvenuta nel porto di Sasebo a bordo del rifornitore USS \"Ashtabula\", nella quale rimase danneggiata anche la nave officina USS \"Ajax\", il personale della \"Maine\" s'imbarc\u00f2 sull'\"Ashtabula\" (che aveva avuto due morti, un disperso e nove feriti) e ne cur\u00f2 i feriti. Il 1\u00ba febbraio 1953 divenne comandante della nave il capitano Russell G. Edmonds.\nNel corso della guerra di Corea le attrezzature ospedaliere della \"Maine\" furono sotto il controllo della capo infermiera (\"Matron\") Joan Woodgate, del Queen Alexandra's Royal Naval Nursing Service. La \"Maine\" ricevette la \u00abKorean War battle honour\u00bb per il suo servizio nella guerra di Corea, ed il 22 maggio 1953 ricevette la President Unit Citation della Repubblica della Corea del Sud, da parte del presidente della Corea del Sud, per il servizio svolto nel corso del conflitto, dal febbraio 1951 al luglio 1952. Nel corso della guerra di Corea la \"Maine\" evacu\u00f2 complessivamente 13.000 tra feriti e malati.\nIl 6 marzo 1954, poco tempo dopo la conclusione della guerra di Corea, il governo annunci\u00f2 che la \"Maine\" sarebbe stata venduta, ed il 26 aprile 1954 la nave termin\u00f2 la propria attivit\u00e0 operativa ad Hong Kong. Radiata e venduta a demolitori locali il 25 maggio 1954 (altre fonti collocano la vendita al 26 aprile), la \"Maine\" venne demolita ad Hong Kong nel giugno 1954."}
{"id": "3984471", "revid": "767487", "url": "https://it.wikipedia.org/wiki?curid=3984471", "title": "Ugo Rasetto", "text": "Carriera.\nTra il 1922 e il 1924 ha militato nella Settimese, nel campionato di Terza Divisione. Nell'autunno 1924, messo in lista di trasferimento, si trasfer\u00ec alla Juventus, con cui debutt\u00f2 nel campionato di Prima Divisione: fece il suo esordio contro il Derthona il 12 luglio 1925, nella vittoria dei bianconeri per 2-1. La sua seconda ed ultima partita fu nella stagione successiva contro la , il 27 giugno 1926.\nNella stagione 1927-1928 fu acquistato dall', tornando a giocare nella massima divisione. Rimase in forza ai \"grigi\" piemontesi per due annate, collezionando complessivamente 16 presenze in campionato. Nel 1929, posto in lista di trasferimento, pass\u00f2 alla Dominante, nel campionato di Serie B, e ne segu\u00ec le vicende per le due annate successive, nelle quali la societ\u00e0 cambi\u00f2 nome dapprima in Liguria e quindi in Sampierdarenese. Con quest'ultima ottenne la promozione in Serie B, al termine del campionato di Prima Divisione 1931-1932."}
{"id": "3984472", "revid": "1305772", "url": "https://it.wikipedia.org/wiki?curid=3984472", "title": "Pandora's Tower", "text": "Pandora's Tower, anche conosciuto come , \u00e8 un videogioco d'azione con elementi da videogioco di ruolo, sviluppato dalla Ganbarion per Nintendo Wii, \u00e8 stato pubblicato in Giappone ed in Europa dalla Nintendo, in nord America dalla Xseed Games. In Europa \u00e8 uscito il 13 aprile 2012. Il 16 aprile 2015 \u00e8 stato pubblicato su eShop per Nintendo Wii U, pu\u00f2 essere giocato con tutte le periferiche di input utilizzabili nella versione originale Wii e con il Wii U Gamepad.\nIl videogioco \u00e8 ambientato nel mondo immaginario di Illiria, ispirato alla Grecia classica. Il videogiocatore ha il controllo di Aeron innamorato di Elena; l'amore tra i due giovani, gi\u00e0 ostacolato dall'appartenenza a regni in conflitto, viene messo ulteriormente alla prova da una maledizione che si abbatte su Elena. Per salvare la sua amata, Aeron \u00e8 disposto a rischiare la vita affrontando i mostri delle tredici torri, la cui carne sembra essere la chiave per salvare Elena.\nTrama.\nIl videogioco \u00e8 ambientato nel regno di Illiria ed il giocatore controlla il personaggio di Aeron, un giovane ex-soldato. La bellissima Elena, sua preziosa compagna, \u00e8 stata colpita da una maledizione che rischia di trasformarla in una bestia orribile e feroce. L'unico modo che ha per debellare la maledizione \u00e8 quello di cibarsi delle carni dei mostri conosciuti come Magister. Lo scopo di Aeron, dunque, sar\u00e0 quello di addentrarsi all'interno di un'enorme fortezza composta da tredici labirintiche torri, ognuna presidiata da un Magister. Armato di una catena magica, l'Oraclos, fornitagli dalla misteriosa mercante errante Mavda, Aeron dovr\u00e0 sconfiggere i Magister e portare la loro carne magistra (che viene rappresentata come un cuore) a Elena prima che sia troppo tardi. Con l'avanzare della trama, si far\u00e0 anche luce sui misteri della fortezza e sui motivi della sua esistenza, il cui destino potrebbe essere legato a quello dei due protagonisti ben pi\u00f9 di quanto ci si aspetti. Il giocatore avr\u00e0 l'opportunit\u00e0 di far evolvere il rapporto fra Aeron ed Elena, migliorando il loro livello di affinit\u00e0 tramite conversazioni e regali, dando esito a uno dei sei diversi finali disponibili."}
{"id": "3984477", "revid": "1573940", "url": "https://it.wikipedia.org/wiki?curid=3984477", "title": "Stylatula elongata", "text": "Stylatula elongata () \u00e8 un ottocorallo pennatulaceo della famiglia Virgulariidae."}
{"id": "3984478", "revid": "39224", "url": "https://it.wikipedia.org/wiki?curid=3984478", "title": "Leonardo da Vinci (piroscafo)", "text": ""}
{"id": "3984484", "revid": "1573940", "url": "https://it.wikipedia.org/wiki?curid=3984484", "title": "Stylatula", "text": "Stylatula \u00e8 un genere di ottocoralli della famiglia Virgulariidae.\nTassonomia.\nComprende le seguenti specie:"}
{"id": "3984487", "revid": "318922", "url": "https://it.wikipedia.org/wiki?curid=3984487", "title": "Ugo Rasetti", "text": ""}
{"id": "3984489", "revid": "1543377", "url": "https://it.wikipedia.org/wiki?curid=3984489", "title": "Callapa", "text": "Callapa \u00e8 un comune (\"municipio\" in spagnolo) della Bolivia nella provincia di Pacajes (dipartimento di La Paz) con 8.924 abitanti (dato 2010).\nCantoni.\nIl comune \u00e8 suddiviso in 5 cantoni (popolazione al 2001):"}
{"id": "3984491", "revid": "1573940", "url": "https://it.wikipedia.org/wiki?curid=3984491", "title": "Virgulariidae", "text": "Virgulariidae \u00e8 una famiglia di ottocoralli dell'ordine Pennatulacea.\nDistribuzione e habitat.\nLa famiglia ha una distribuzione cosmopolita.\nTassonomia.\nComprende i seguenti generi:"}
{"id": "3984492", "revid": "124411466", "url": "https://it.wikipedia.org/wiki?curid=3984492", "title": "One Shot '80 Volume 14 (Cool)", "text": "One Shot '80 Volume 14 (Cool) \u00e8 la quattordicesima raccolta di canzoni degli anni '80, pubblicata in Italia dalla Universal su CD (catalogo 314 5 84392 2) e cassetta (314 5 84392 4) nel 2001, appartenente alla serie \"One Shot '80\" della collana \"One Shot\".\nIl disco.\nLa raccolta contiene il meglio del pop sofisticato britannico della seconda met\u00e0 degli anni ottanta, denominato cool per sottolineare l'umore tranquillo che lo caratterizza, spesso contaminato dal jazz, dal soul e anche dalla musica latino-americana.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3984494", "revid": "1543377", "url": "https://it.wikipedia.org/wiki?curid=3984494", "title": "Caquiaviri", "text": "Caquiaviri \u00e8 un comune (\"municipio\" in spagnolo) della Bolivia nella provincia di Pacajes (dipartimento di La Paz) con 13.505 abitanti (dato 2010).\nCantoni.\nIl comune \u00e8 suddiviso in 11 cantoni (popolazione al 2001):"}
{"id": "3984495", "revid": "599013", "url": "https://it.wikipedia.org/wiki?curid=3984495", "title": "Ivo Ballardini", "text": "Carriera.\nDopo le giovanili con il Bologna, debutta in Serie D con il Faenza e poi con la Vis Pesaro, con cui dopo una stagione in Serie D gioca un altro anno in Serie C2.\nIn seguito disputa due campionati di Serie C1 con il Fano e poi passa all'Ancona con cui vince il campionato di Serie C2 1981-1982.\nNel 1984 si trasferisce al Modena, dove vince il campionato di Serie C1 1985-1986 e gioca le due stagioni successive in Serie B, totalizzando 53 presenze nella categoria. Termina la carriera nel Campionato Interregionale con il Faenza."}
{"id": "3984496", "revid": "21880", "url": "https://it.wikipedia.org/wiki?curid=3984496", "title": "Subsessiliflorae", "text": ""}
{"id": "3984497", "revid": "1851848", "url": "https://it.wikipedia.org/wiki?curid=3984497", "title": "Pier Antonio Torroni", "text": "Carriera.\nDebutta giovanissimo in Serie D con il Forlimpopoli ed all'et\u00e0 di 18 anni passa al Modena in Serie C1 restandovi per sette anni; dopo la vittoria del campionato di Serie C1 1985-1986 debutta in Serie B disputando 65 gare e segnando un gol nella serie cadetta.\nIn seguito torna a giocare in Serie C1 con le maglie di Perugia, Spezia, Massese e Mantova e sul finire della carriera chiude al secondo posto in classifica il Campionato Nazionale Dilettanti 1997-1998 con il Sassuolo e disputa la sua ultima stagione da professionista nel 1999."}
{"id": "3984499", "revid": "287451", "url": "https://it.wikipedia.org/wiki?curid=3984499", "title": "Luciano Orati", "text": "Carriera.\nDebutta in Serie D con l'Almas Roma nel 1977 e, dopo un anno al Varese con cui colleziona 4 presenze in Serie B, passa alla Mestrina ed ancora all'Almas Roma in Serie C2.\nIn seguito disputa quattro campionati di Serie C1 con il Benevento e nel 1985 passa al Messina, dove vince il campionato di Serie C1 1985-1986 ed approda in Serie B, totalizzando 53 presenze e 5 gol.\nNelle stagioni successive torna a giocare in Serie C1 a Foggia, dove conquista una promozione in Serie B nel 1989, Brindisi e Catanzaro, dove termina la carriera da professionista nel 1993 in Serie C2.\nDa allenatore conta varie panchine in serie D."}
{"id": "3984501", "revid": "1543377", "url": "https://it.wikipedia.org/wiki?curid=3984501", "title": "Chara\u00f1a", "text": "Chara\u00f1a \u00e8 un comune (\"municipio\" in spagnolo) della Bolivia nella provincia di Pacajes (dipartimento di La Paz) con 3.005 abitanti (dato 2010).\nCantoni.\nIl comune \u00e8 suddiviso in 6 cantoni (popolazione al 2001):"}
{"id": "3984502", "revid": "647919", "url": "https://it.wikipedia.org/wiki?curid=3984502", "title": "Festa dei tabernacoli", "text": ""}
{"id": "3984506", "revid": "287204", "url": "https://it.wikipedia.org/wiki?curid=3984506", "title": "Charana", "text": ""}
{"id": "3984508", "revid": "339392", "url": "https://it.wikipedia.org/wiki?curid=3984508", "title": "Filippo di Alsazia", "text": ""}
{"id": "3984509", "revid": "767487", "url": "https://it.wikipedia.org/wiki?curid=3984509", "title": "Ercole Roselli", "text": "Biografia.\nErcole Roselli \u00e8 stato un rivoluzionario italiano, un matematico, un astronomo ed un filosofo, e fu tra i fondatori dell'osservatorio della Specola capitolina.\nFin dalla giovane et\u00e0 fu un liberale ed un mazziniano convinto e nell'Archivio di Stato di Roma \u00e8 possibile trovare vari processi a suo carico per detenzione di libri messi all'indice e per affiliazione a societ\u00e0 segrete all'interno degli atti del Tribunale della Sacra Consulta di quegli anni.\nNel 1849 comand\u00f2 con il grado di maggiore il Battaglione Universitario Romano contro i francesi, partecipando attivamente alla difesa della citt\u00e0 sotto il comando del fratello Pietro Roselli, generale in capo dell'Esercito della Repubblica Romana.\nDopo la caduta della Repubblica fugg\u00ec da Roma nel febbraio del 1850 e dopo una serie di peripezie a Corf\u00f9 e Costantinopoli raggiunse Genova. In quegli anni rest\u00f2 sempre in stretto contatto con Giuseppe Mazzini, l'avvocato Giuseppe Petroni e gli altri rivoluzionari.\nNel 1853 gli fu affidata direttamente da Mazzini la missione in cui con l'aiuto di altri esuli si doveva tentare un colpo di mano su Roma per liberare i prigionieri politici detenuti a San Michele e a Paliano. Al Roselli fu dato l'incarico di raccogliere giovani tra gli emigranti per andare in aiuto ai romani e di recarsi a Roma per capitanare egli stesso il moto. Purtroppo il moto fall\u00ec per via di un tradimento.\nFin dai primi di luglio del 1854 il Roselli si mise in viaggio da Genova per Roma e vi giunse verso la met\u00e0 del mese, quasi contemporaneamente agli altri emigrati. Seguendo il piano stabilito si present\u00f2, fingendosi un commesso di una casa di merletti, in diversi negozi che sapeva essere gestiti da mazziniani, qui disse essere mandato da Sisto Vinciguerra e nello stesso tempo chiese di Marco.\nQueste erano le parole d'ordine stabilite, ma quelli, non essendo stati preavvisati, lo presero per un emissario della polizia e non gli credettero neppure quando si pales\u00f2 apertamente come Ercole Roselli.\nIl Petroni in una sua lettera del 12 agosto fa ricadere ogni responsabilit\u00e0 dell'accaduto sul gruppo dei \"fusi\" (o \"fusionisti\" - un gruppo che si era staccato da Mazzini e Petroni) che divulgarono i nomi degli intermediari di Civitavecchia, che perquisiti, si impaurirono e rimandarono a Genova le lettere che gli erano state mandate per essere spedite a Roma. Proprio per il ritardo di una di quelle lettere dove si avvertiva del prossimo arrivo del Roselli, coloro a cui egli si present\u00f2 non lo riconobbero.\nVedendosi allora perduto, il Roselli ripart\u00ec da Roma e and\u00f2 prima a Viterbo e poi a Firenze.\nIn quest'ultima citt\u00e0 si mun\u00ec di un passaporto intestato a Lazzaro Fenovil e fece ritorno a Roma dove si costitu\u00ec spontaneamente nel carcere di S. Michele.\nFin da Genova, infatti, il Roselli aveva meditato, se la sua spedizione non fosse bene riuscita, lo stratagemma di costituirsi in carcere.\nIl Roselli ed i suoi amici ritenevano che la polizia non avrebbe potuto far altro che spedirlo di nuovo in esilio.\nL'unico timore che poteva esserci era quello di un tradimento da parte dei gruppo dei \"fusi\".\nIl tradimento temuto purtroppo avvenne, ma non da parte del gruppo dei \"fusi\", completamente innocenti, bens\u00ec da uno degli sbarcati a Palo: Antonio Catenacci.\nA causa di questo tradimento il Roselli fu arrestato ed imprigionato a Castel Sant'Angelo ricevendo da parte del Tribunale della Sacra Consulta il 19 dicembre 1854 una condanna a vent'anni di galera da scontare nel carcere del Castello di Paliano.\nNel 1857 il Roselli tent\u00f2 la fuga dal carcere il cui fallimento gli cost\u00f2 nel 1859 la condanna a morte per complotto di fuga.\nOttenne la grazia della vita solamente per mezzo dell'intervento di un ufficiale francese, suo avversario ai tempi della Repubblica Romana (1849), che lo stimava come nemico e che peror\u00f2 la sua causa riuscendo ad ottenere la conversione della pena di morte in quella di lavori forzati a vita da scontare nel carcere di Ancona.\nIl Roselli rest\u00f2 ai lavori forzati fino al 1860, quando fu liberato dal fratello Pietro Roselli che con il grado di tenente generale partecip\u00f2 alla conquista di Ancona.\nDopo la liberazione ed essere rimasto zoppo a vita a causa della palla al piede, insegn\u00f2 matematica all'Istituto tecnico di Ancona e divenne bibliotecario della Biblioteca Comunale \u201cLuciano Benincasa\u201d della citt\u00e0.\nLa Biblioteca era stata retta fino ad allora da dei bibliotecari ecclesiastici, ma subito dopo la liberazione di Ancona venne affidata dal sindaco Michele Fazioli al primo Bibliotecario laico, Ercole Roselli definito da Palermo Giangiacomi \u201ccombattente eroico e galeotto anche pi\u00f9 eroico\u201d.\nErcole Roselli mor\u00ec ad Ancona nel 1905 e l\u00ec fu sepolto.\nNel corso della sua vita il Roselli ha pubblicato varie opere, alcune ancora presenti nella Biblioteca Comunale di Ancona."}
{"id": "3984514", "revid": "767487", "url": "https://it.wikipedia.org/wiki?curid=3984514", "title": "Maria Theresia Scherer", "text": "Biografia.\nRimasta orfana di padre all'et\u00e0 di sette anni, venne accolta in casa di alcuni parenti che ne affidarono l'educazione ad alcune suore infermiere di Lucerna.\nMatur\u00f2 la sua vocazione nel santuario mariano di Einsiedeln e si avvicin\u00f2 alla famiglia religiosa appena fondata dal cappuccino Teodosio Florentini.\nIl 27 ottobre 1845, assieme con quattro compagne, emise la sua professione nelle Suore della Santa Croce nel monastero di Wurmsbach.\nLa congregazione di padre Florentini si divise poi in un ramo insegnante, con casa madre a Menzingen, e uno ospedaliero guidato dalla Scherer, con casa madre a Ingenbohl: nel 1857 la Scherer venne eletta superiora generale delle Suore di Carit\u00e0 della Santa Croce di Ingenbohl e continu\u00f2 a dirigere l'opera anche dopo l'improvvisa morte di Florentini.\nPer due volte i suoi direttori spirituali la costrinsero ad abbandonare la guida dell'istituto, ma fu sempre reintegrata dopo breve tempo.\nSotto il suo governo la congregazione si espanse notevolmente, anche fuori dalla Svizzera, e alla sua morte contava circa 1.500 suore.\nIl culto.\nLa causa di canonizzazione fu introdotta nel 1949.\nIl 2 aprile 1993 papa Giovanni Paolo II ne decret\u00f2 le virt\u00f9 eroiche riconoscendole il titolo di venerabile.\nFu proclamata beata il 29 ottobre 1995 in piazza San Pietro a Roma assieme con le connazionali Maria Bernarda B\u00fctler e Marguerite Bays.\nIl suo elogio si legge nel Martirologio Romano al 16 giugno."}
{"id": "3984520", "revid": "1305772", "url": "https://it.wikipedia.org/wiki?curid=3984520", "title": "Urbinati", "text": ""}
{"id": "3984525", "revid": "124389221", "url": "https://it.wikipedia.org/wiki?curid=3984525", "title": "One Shot Disco Volume 4", "text": "One Shot Disco Volume 4 - The Definitive Discollection \u00e8 la quarta raccolta di musica dance degli anni '70, pubblicata in Italia dalla Universal su CD (catalogo 314 585 739 2) e cassetta (314 585 739 4) nel 2001, appartenente alla serie \"One Shot Disco\" della collana \"One Shot\".\nIl disco.\nA partire da questo volume e nei due seguenti NON vengono pi\u00f9 riportati nell'opuscolo a corredo i piazzamenti dei brani nelle classifiche di Italia, Regno Unito e Stati Uniti d'America, previste per tutta la serie.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3984526", "revid": "767487", "url": "https://it.wikipedia.org/wiki?curid=3984526", "title": "Ballata tragica", "text": "Ballata tragica \u00e8 un film del 1955 diretto da Luigi Capuano.\nProduzione.\nLa pellicola \u00e8 ascrivibile al filone dei melodrammi sentimentali, comunemente soprannominato \"strappalacrime\", molto in voga tra il pubblico italiano negli anni del secondo dopoguerra (1945-1955), in seguito indicato dalla critica con il termine \"neorealismo d'appendice\".\nIncassi.\nIncasso accertato sino a tutto il 31 marzo 1959: 102.572.806 lire dell'epoca."}
{"id": "3984528", "revid": "712828", "url": "https://it.wikipedia.org/wiki?curid=3984528", "title": "Jutsu", "text": ""}
{"id": "3984531", "revid": "729019", "url": "https://it.wikipedia.org/wiki?curid=3984531", "title": "Umicore", "text": "Umicore \u00e8 un'azienda belga con sede a Hoboken, nel distretto di Anversa in Belgio che si occupa principalmente di riciclare vecchie componenti tecnologiche allo scopo di ricavare metalli preziosi dalla loro lavorazione. L'azienda tratta ogni anno pi\u00f9 di 40.000 tonnellate di rifiuti, tra cui vecchi cellulari, schede elettroniche, componenti di vecchi computer per ricavarne metalli come l'oro, il platino, il rame, il berillio e il cadmio, metalli di cui sono ricchi questi rifiuti, per poi rivenderli a chi li riutilizzer\u00e0 nelle normali fasi di produzione."}
{"id": "3984532", "revid": "1573940", "url": "https://it.wikipedia.org/wiki?curid=3984532", "title": "Virgularia", "text": "Virgularia \u00e8 un genere di ottocoralli della famiglia Virgulariidae.\nTassonomia.\nComprende le seguenti specie:"}
{"id": "3984535", "revid": "767487", "url": "https://it.wikipedia.org/wiki?curid=3984535", "title": "Ram\u00f3n Villaverde", "text": "Carriera.\nCon il Barcellona vinse due Coppe delle Fiere (1958, 1960) e due campionati spagnoli (1959, 1960). Gioc\u00f2 due partite non ufficiali con la Nazionale colombiana nel maggio del 1954."}
{"id": "3984537", "revid": "287204", "url": "https://it.wikipedia.org/wiki?curid=3984537", "title": "Ramon Alberto Villaverde", "text": ""}
{"id": "3984544", "revid": "543975", "url": "https://it.wikipedia.org/wiki?curid=3984544", "title": "Sign (Flow)", "text": "Sign \u00e8 un brano musicale interpretato dal gruppo giapponese Flow, pubblicato il 13 gennaio 2010 come loro diciottesimo singolo.\nIl brano ha riscosso un gran successo per essere stato utilizzato come sesta sigla di apertura degli episodi dal 129 al 153 dell'anime \"Naruto Shippuden\".\nIl singolo \u00e8 arrivato alla quarta posizione della classifica Oricon dei singoli pi\u00f9 venduti in Giappone, vendendo 20,818 copie.\nTracce.\nDurata totale: 16:49"}
{"id": "3984552", "revid": "599013", "url": "https://it.wikipedia.org/wiki?curid=3984552", "title": "Jorge Alberto Mendon\u00e7a", "text": "Biografia.\nMendon\u00e7a \u00e8 nato a Luanda, nell'Africa Occidentale Portoghese; suoi fratelli sono gli ex-calciatori Fernando Mendon\u00e7a e Manuel Mendoza."}
{"id": "3984560", "revid": "287204", "url": "https://it.wikipedia.org/wiki?curid=3984560", "title": "Robert Ballard", "text": "Biografia.\nRobert Ballard \u00e8 un geologo, professore di oceanografia dell'Istituto di Archeologia Oceanografica dell'Universit\u00e0 di Rhode Island, lavorava per la National Geographic Society, molto noto per i suoi lavori di ricerca in archeologia subacquea, divenuto famoso in tutto il mondo per le scoperte e localizzazioni dei relitti del RMS \"Titanic\" nel 1985, la corazzata \"Bismarck\" nel 1989, l'RMS \"Lusitania\" nel 1993 e il relitto della portaerei nel 1998. Nel 2002, in una spedizione promossa dalla National Geographic Society nelle Isole Salomone, individu\u00f2 il luogo di affondamento della \"PT-109\", comandata nel 1943 dall'allora sottotenente di vascello John Fitzgerald Kennedy, il futuro Presidente degli Stati Uniti d'America, da parte del cacciatorpediniere giapponese \"Amagiri\" nello Stretto di Blackett, al largo dell'isola di Ghizo, rinvenendo anche uno dei tubi lanciasiluri della nave e la parte anteriore del suo relitto."}
{"id": "3984564", "revid": "767487", "url": "https://it.wikipedia.org/wiki?curid=3984564", "title": "Pedro Aicart", "text": "Carriera.\nMilit\u00f2 nel Barcellona senza mai esordire in prima squadra. Gioc\u00f2 nella Liga con il M\u00e1laga."}
{"id": "3984573", "revid": "125258106", "url": "https://it.wikipedia.org/wiki?curid=3984573", "title": "Ama-no-Uzume", "text": " \u00e8 una divinit\u00e0 femminile della religione shintoista, moglie dello spirito Sarutahiko Okami.\nLeggende.\nNella mitologia nipponica, Ama-no-Uzume rappresenta lo spirito (\"Kami\") dell'alba e a lei sono legate pi\u00f9 versioni del mito dell'eclissi. Una di esse riporta che con l'aiuto di uno specchio fece uscire la dea del sole Amaterasu dalla grotta nella quale si era rifugiata per sfuggire all'ira del dio della tempesta Susanoo. \nSecondo un'altra versione, in cui viene enfatizzato il ruolo della danza e del bugaku, la dea del sole Amaterasu si nascose in una grotta perch\u00e9 fu ferita dal portamento inaccettabile del fratello Susanoo. Vicino all'ingresso della caverna la dea Ame-no-Uzume inizi\u00f2 a danzare con un mastello in mano, preoccupando gli altri dei. Ame-no-Uzume gi\u00e0 era mezza nuda e continuava a perdere i propri vestiti mentre ballava ed Amateratsu non pot\u00e9 non uscire dalla grotta quando sent\u00ec gli d\u00e8i ridere ed il mondo riebbe il sole. \nIl collegamento fra un personaggio sacro, di genere femminile, l'esposizione oscena, il riso che ne scaturisce e che favorisce il ritorno alla vita \u00e8 noto in molte culture e in molte epoche, a occidente come a oriente.\nLa famiglia imperiale giapponese \u00e8 considerata diretta discendente di Amaterasu e Ame-no-Uzume, secondo questa leggenda, \u00e8 la patrona della musica e della danza."}
{"id": "3984575", "revid": "48803732", "url": "https://it.wikipedia.org/wiki?curid=3984575", "title": "Pedro Aycart", "text": ""}
{"id": "3984578", "revid": "767487", "url": "https://it.wikipedia.org/wiki?curid=3984578", "title": "Vacuolo contrattile", "text": "Il vacuolo contrattile (abbrev. V.C., noto anche come vacuolo pulsatile o pulsante) \u00e8 un vacuolo coinvolto nella osmoregolazione. Si trova prevalentemente nei protozoi e nelle alghe unicellulari.\nIl vacuolo contrattile pompa l'acqua in eccesso fuori dalla cellula. In ambienti d'acqua dolce la concentrazione dei soluti all'interno della cellula \u00e8 superiore a quella esterna (cio\u00e8, l'ambiente \u00e8 ipotonico). In queste condizioni l'acqua fluisce dall'ambiente nella cellula per osmosi. Il vacuolo contrattile serve come meccanismo di protezione che impedisce alla cellula di assorbire troppa acqua ed eventualmente esplodere.\nCome suggerisce il nome, il vacuolo contrattile espelle l'acqua fuori dalla cellula contraendosi. La crescita (raccolta acqua) e contrazione (espulsione acqua) del V.C. sono periodici. Un ciclo richiede alcuni secondi, a seconda della specie e l'osmolarit\u00e0 dell'ambiente. La fase in cui l'acqua scorre nel V.C. si chiama \"diastole\". La contrazione del V.C. e l'espulsione di acqua fuori della cellula si chiama \"sistole\".\nL'acqua fluisce sempre dall'esterno della cellula nel citoplasma, e solo allora dal citoplasma nel V.C.. Le specie che possiedono un V.C. lo usano sempre, anche in ambienti con alta concentrazione di soluti (ipertonici), dal momento che la cellula tende a fare s\u00ec che il suo citoplasma diventi ancora pi\u00f9 iperosmotico rispetto all'ambiente. La quantit\u00e0 di acqua espulsa dalla cellula e la velocit\u00e0 di contrazione sono collegati all'osmolarit\u00e0 dell'ambiente. In ambienti iperosmotici viene espulsa meno acqua e il ciclo di contrazione \u00e8 pi\u00f9 lungo."}
{"id": "3984593", "revid": "767487", "url": "https://it.wikipedia.org/wiki?curid=3984593", "title": "Rafael Zuvir\u00eda", "text": ""}
{"id": "3984596", "revid": "287204", "url": "https://it.wikipedia.org/wiki?curid=3984596", "title": "Rafael Zuviria", "text": ""}
{"id": "3984597", "revid": "2166030", "url": "https://it.wikipedia.org/wiki?curid=3984597", "title": "Margherita I di Fiandra", "text": "Origine.\nMargherita, secondo la \"Flandria Generosa (Continuatio Claromariscensis)\" era la figlia femmina secondogenita del conte delle Fiandre, Teodorico di Alsazia (1099 circa \u2013 4 gennaio 1168) e di Sibilla d'Angi\u00f2 (1112 circa \u2013 1165), che, anche se l'arcivescovo, Guglielmo, della citt\u00e0 di Tiro, nell'odierno Libano, nel suo \"Historia rerum in partibus transmarinis gestarum\" ce la presenta come figlia femmina primogenita era la figlia femmina secondogenita del conte d'Angi\u00f2 e conte di Tours, conte consorte e poi conte del Maine ed infine reggente del Principato di Antiochia e re consorte del Regno di Gerusalemme, Folco il Giovane, e della contessa del Maine, Eremburga, figlia unica del conte del Maine, Elia I e di Matilde, come riporta nella sua \"Historia Ecclesiastica, Pars II, Liber IV\" del monaco e cronista medievale, Orderico Vitale, signora di Ch\u00e2teau-du-Loir, figlia di Gervaso, signore di Ch\u00e2teau-du-Loir.&lt;br&gt;Teodorico di Alsazia, secondo il documento n\u00b0 CVII del \"Cartulaire de l'abbaye de Saint-Bertin\", era il figlio primogenito del duca di Lorena Teodorico II e della sua seconda moglie, Gertrude delle Fiandre (fra il 1070 e il 1080-1117), che era figlia del conte delle Fiandre, Roberto I e di Gertrude di Sassonia, figlia del duca di Sassonia, Bernardo II. Teodorico di Alsazia era cugino primo dei precedenti conti delle Fiandre, Baldovino VII e Carlo I. Sibilla era la seconda moglie di Teodorico, come ci conferma il documento n\u00b0 CX del \"Cartulaire de l'abbaye de Saint-Bertin\". Margherita, come conferma la \"Flandria Generosa (Continuatio Gislenesis)\" era la sorella del conte delle Fiandre, Filippo d'Alsazia (1143 \u2013 1\u00ba giugno 1191)\nBiografia.\nNel 1160, Margherita, come ci informa la \"Flandria Generosa (Continuatio Claromariscensis)\", spos\u00f2 il conte di Vermandois e di Valois, Rodolfo II (1145-1167), che secondo la \"Flandria Generosa (Continuatio Bruxellensis)\" era il figlio maschio del Vermandois e di Valois, Rodolfo I (1085 \u2013 14 ottobre 1152) e di Petronilla d'Aquitania (1125 \u2013 1153), che, secondo la \"Chronique de Guillaume de Nangis\", era la figlia femmina secondogenita del duca di Aquitania, duca di Guascogna e conte di Poitiers, Guglielmo X il Tolosano e della sua prima moglie, A\u00e9nor di Ch\u00e2tellerault ( \u2020 dopo il 1130), figlia del visconte Americo I di Ch\u00e2tellerault e della Maubergeon, che al momento della sua nascita era l'amante di suo nonno Guglielmo IX il Trovatore, come conferma la \"Chronica Albrici Monachi Trium Fontium\", in quanto la cita come sorella della regina Eleonora.\nAncora secondo la \"Flandria Generosa (Continuatio Bruxellensis)\", il marito, Rodolfo II, contrasse la lebbra, per cui pur mantenendo i titoli dovette abbandonare le sue contee, che furono governate dalla sua erede, la sorella maggiore, Elisabetta, che aveva sposato il conte di Fiandra, Filippo I.&lt;br&gt;A causa lebbra contratta da Rodolfo, il loro matrimonio non pot\u00e9 essere consumato e fu annullato.\nNell'aprile 1169, per sigillare la riconciliazione tra la casa di Fiandra e quella di Hainault fortemente voluta dal fratello Filippo, Margherita spos\u00f2 Baldovino (1150-1195), figlio ed erede, secondo il \"Gisleberti Chronicon Hanoniense\", del Conte di Hainaut, Baldovino IV e della moglie, Alice di Namur, che era figlia del conte di Namur, Goffredo I e della sua seconda moglie, l'erede della contea del Lussemburgo, Ermessinda di Lussemburgo, sia secondo la \"Genealogica comitum Buloniensium\", che secondo la \"Chronica Albrici Monachi Trium Fontium\" e che, secondo il \"Herimanni, Liber de Restauratione Sancti Martini Tornacensis\", era la sorella del conte di Lussemburgo e di Namur, Enrico IV.\nSuo suocero, Baldovino IV, mor\u00ec tra il 6 e l'8 novembre 1171, e suo marito, Baldovino, il maggiore dei figli maschi ancora in vita, gli succedette come Baldovino V di Hainaut, che divenne anche erede dei titoli, che, nel 1163, lo zio del marito, il conte di Lussemburgo e di Namur, Enrico IV (secondo il \"Herimanni, Liber de Restauratione Sancti Martini Tornacensis\", era il fratello di sua madre, Alice), essendo senza eredi, design\u00f2 suo suocero, Baldovino IV come suo successore, ed in caso di sua morte, l'erede sarebbe stato uno dei figli.\nNel 1180, Margherita, divenne suocera del re di Francia, Filippo II Augusto, che aveva sposato Isabella, la figlia primogenita avuta da Baldovino, a seguito di questo matrimonio la contea di Hainaut, feudo imperiale, soprattutto dopo il 1184, ebbe ottimi rapporti col regno di Francia.\nNell'estate del 1191, durante la Terza Crociata, mor\u00ec di peste, senza eredi legittimi, suo fratello, il conte di Fiandra, Filippo d'Alsazia, come ci confermano gli \"Annales Blandinienses\", Margherita gli succedette e suo marito, Baldovino divenne cos\u00ec Baldovino VIII, conte delle Fiandre, per diritto di matrimonio.&lt;br&gt;Il patrimonio di Filippo d'Alsazia destava il desiderio del re di Francia, Filippo Augusto che cerc\u00f2 di nascondere la morte del conte di Fiandra, fino al suo ritorno dalla Crociata. Ma la notizia si diffuse rapidamente e il conte e la contessa di Hainaut andarono subito nelle Fiandre per prendere possesso di quelle terre. Come discendente di Baldovino Braccio di Ferro e sorella del conte, furono accolti nelle citt\u00e0 delle Fiandre, mentre Gand ospitava Matilde di Portogallo, vedova di Filippo d'Alsazia, intenzionata a recuperare tutta la contea. Guglielmo dalle Bianche Mani, arcivescovo di Reims ebbe il compito di mediare tra i contendenti; Filippo Augusto rinunci\u00f2 all'annessione al regno di Francia della contea che fu assegnata a Baldovino VIII e Margherita.\nMargherita mor\u00ec nel 1194, come ci confermano gli \"Annales Blandinienses\"; secondo il \"Gisleberti Chronicon Hanoniense\", la contessa si trovava a Male (oggi quatrtiere di Bruges), dove si ammal\u00f2 gravemente, e dove mor\u00ec il 15 novembre e fu sepolta a Bruges, nella chiesa di San Donato.&lt;br&gt;Il figlio maschio primogenito, Baldovino, sempre secondo il \"Gisleberti Chronicon Hanoniense\", divenne cos\u00ec Baldovino IX, conte delle Fiandre.\nIl marito Baldovino mor\u00ec l'anno dopo, a Mons il 17 dicembre 1195; gli succedette, nella contea di Hainaut, il figlio, Baldovino, come Baldovino VI, mentre nel marchesato di Namur gli succedette il figlio maschio secondogenito, Filippo.\nDiscendenza.\nMargherita a Rodolfo non diede figli, dato che il loro matrimonio non fu consumato.\nMargherita e Baldovino ebbero sette figli:"}
{"id": "3984602", "revid": "48804086", "url": "https://it.wikipedia.org/wiki?curid=3984602", "title": "Margherita d'Alsazia", "text": ""}
{"id": "3984604", "revid": "247222", "url": "https://it.wikipedia.org/wiki?curid=3984604", "title": "No Secrets (Carly Simon)", "text": "No Secrets \u00e8 un album della cantautrice statunitense Carly Simon, pubblicato nel novembre del 1972 su etichetta Elektra Records.\n&lt;br&gt;Si tratta del terzo album della cantante, che fece seguito all'album eponimo e all'album \"Anticipation\", entrambi pubblicati l'anno precedente.\nL'album, che prende evidentemente il nome dal brano \"We Have No Secrets\", contiene in tutto dieci canzoni, in gran parte scritte dalla stessa Carly Simon. Tra queste, figura anche la hit \"You're So Vain\".\nL'album raggiunge la prima posizione nella Billboard 200 per cinque settimane, in Canada per sette settimane ed in Australia per sei settimane, la terza in Giappone e Regno Unito, la quarta in Francia ed Italia e la sesta in Norvegia.\nIl disco \u00e8 stato ripubblicato in CD nel 1993, nel 2008 e nel 2011.\nTracce.\nBrani composti da Carly Simon, eccetto dove indicato"}
{"id": "3984607", "revid": "1305772", "url": "https://it.wikipedia.org/wiki?curid=3984607", "title": "No Secrets", "text": ""}
{"id": "3984617", "revid": "1528544", "url": "https://it.wikipedia.org/wiki?curid=3984617", "title": "STEFER", "text": "STEFER (acronimo di Societ\u00e0 delle Tramvie E Ferrovie Elettriche di Roma), gi\u00e0 STFER, \u00e8 stata un'azienda italiana attiva nel settore del trasporto pubblico, nota principalmente per la gestione delle tranvie dei Castelli Romani, della metropolitana di Roma e di alcune ferrovie nel Lazio, tra cui Roma-Lido, Roma-Civitacastellana-Viterbo e Roma-Fiuggi-Alatri-Frosinone.\nStoria.\nLa \"Societ\u00e0 delle Tramvie e Ferrovie Elettriche di Roma\" (STFER) fu costituita il 29 novembre 1899, allo scopo di ottenere le concessioni per la costruzione e l'esercizio di linee tranviarie urbane e interurbane, e di ferrovie secondarie, intorno alla citt\u00e0 di Roma.\nIl maggior azionista dell'azienda era la statunitense Thomson-Houston, attiva nel settore dell'energia elettrica, che aveva fornito gli impianti per le tranvie urbane di Roma gestite dalla SRTO; altro azionista rilevante era la Soci\u00e9t\u00e9 Anonyme d'Entreprise Generale de Travaux.\nNel 1901 la STFER ottenne la concessione per una rete di tranvie interurbane fra Roma e i Castelli Romani, attivata fra il 1903 e il 1916; successivamente, a causa dell'espansione della citt\u00e0, vennero istituite anche due linee urbane (da Termini alle Capannelle e a Cinecitt\u00e0).\nIl deposito delle vetture venne allestito in via Appia Nuova 450 che funzionava anche come officina riparazioni, sino al 2014, quando il deposito venne trasformato nel Centro commerciale Happio, l'edificio all'ingresso trasformato in bar e tavola calda.\nIl 21 gennaio 1928 l'intero pacchetto azionario della STFER fu rilevato dal Governatorato di Roma, al fine di migliorare la gestione e le comunicazioni tra Roma e i Castelli: contestualmente la ragione sociale viene mutata da STFER a STEFER. Il successivo 22 novembre fu rilevata la tranvia Roma-Tivoli, ceduta all'ATAG il 1\u00ba luglio 1931.\nNel 1941 la STEFER acquis\u00ec le concessioni delle due ferrovie Roma\u2013Lido e Roma\u2013Fiuggi\u2013Alatri, concentrando nelle sue mani tutto il traffico a sud di Roma.\nNel 1955 la STEFER acquis\u00ec la gestione della prima linea della metropolitana di Roma (attuale linea B), e pochi anni dopo inizi\u00f2 la costruzione della linea A.\nNel 1976 la STEFER conflu\u00ec insieme ad altre societ\u00e0 nel consorzio regionale ACOTRAL."}
{"id": "3984618", "revid": "48804316", "url": "https://it.wikipedia.org/wiki?curid=3984618", "title": "Stfer", "text": ""}
{"id": "3984619", "revid": "48804331", "url": "https://it.wikipedia.org/wiki?curid=3984619", "title": "Stefer", "text": ""}
{"id": "3984621", "revid": "48804341", "url": "https://it.wikipedia.org/wiki?curid=3984621", "title": "Margherita di Alsazia", "text": ""}
{"id": "3984623", "revid": "125791111", "url": "https://it.wikipedia.org/wiki?curid=3984623", "title": "Poker Generation", "text": "Poker Generation \u00e8 un film del 2012 diretto da Gianluca Mingotto.\nIl film si ispira alla storia di Filippo Candio, un ragazzo sardo, ora giocatore professionista di poker, che si trasfer\u00ec a Milano per tentare di assecondare la sua passione.\nTrama.\nIn una famiglia povera residente in un paesino siciliano, vivono due fratelli, l'uno l'opposto dell'altro, figli di Rosario (che trasmette loro la passione del poker) e Lucia. Il pi\u00f9 grande, Tony, \u00e8 un fanatico dei film sulla mala americana e sogna di diventare un giocatore di poker professionista; l'altro, Filippo per gli amici Filo, \u00e8 un genio introverso e scontroso, la sua sindrome semi-autistica lo porta ad analizzare l'ambiente che lo circonda in modo ossessivo e meccanico. I due ragazzi si ritroveranno uniti nella missione di trovare i soldi necessari per pagare le cure della sorellina Maria, attraverso il poker. Decidono, quindi, di trasferirsi a Milano con lo scopo di entrare nel giro del poker professionistico e attraverso vari ostacoli sia Tony che Filo, che trova l'amore in Anna, una barista di giorno e cubista di notte per guadagnarsi da vivere per s\u00e9 e sua figlia, riescono a qualificarsi nel prestigioso torneo Malta Dream Poker e a ritrovarsi dopo un brutto litigio.\nDistribuzione.\nIl trailer ufficiale del film \u00e8 stato distribuito il 5 marzo 2012: il film \u00e8 uscito nelle sale italiane il 13 aprile 2012."}
{"id": "3984625", "revid": "599013", "url": "https://it.wikipedia.org/wiki?curid=3984625", "title": "Alcides Silveira", "text": "Carriera.\nNazionale.\nNel 1959 partecip\u00f2 con l'Uruguay ad entrambe le edizioni del Campeonato sudamericano che si tennero quell'anno, vincendo il torneo ecuadoriano e venendo eletto miglior giocatore della competizione."}
{"id": "3984633", "revid": "690118", "url": "https://it.wikipedia.org/wiki?curid=3984633", "title": "Armaguerra Mod.39", "text": ""}
{"id": "3984634", "revid": "599013", "url": "https://it.wikipedia.org/wiki?curid=3984634", "title": "Suore francescane missionarie di Assisi", "text": "Le Suore Francescane Missionarie di Assisi, dette del Giglio, sono un istituto religioso femminile di diritto pontificio: le suore di questa congregazione pospongono al loro nome la sigla S.F.M.A.\nStoria.\nIl conservatorio del Giglio fu fondato nel 1702 ad Assisi dal frate minore conventuale Giuseppe Antonio Marcheselli e da Angela Maria Del Giglio; al conservatorio, che riuniva una comunit\u00e0 di terziarie regolari francescane viventi secondo la regola approvata da papa Leone X nel 1521, erano annessi una cappella e un educandato femminile.\nLa comunit\u00e0 dipendeva dalla giurisdizione del ministro generale dei francescani conventuali e il 22 novembre 1822 papa Pio VII concesse al conservatorio il titolo di monastero.\nLe religiose limitarono lungamente il loro apostolato alla citt\u00e0 di Assisi: solo nel 1902 si aprirono all'attivit\u00e0 missionaria in Tracia e poi in Romania.\nNel corso dei primi due decenni del XX secolo le suore adattarono il loro ordinamento al loro nuovo impegno apostolico e il 30 luglio 1934 le loro costituzioni ottennero l'approvazione definitiva della Santa Sede.\nAttivit\u00e0 e diffusione.\nLe suore si dedicano ad attivit\u00e0 educative, assistenziali e missionarie; operano in scuole, asili, educandati, orfanotrofi, ospedali, ambulatori, dispensari e lebbrosari.\nSono presenti in Europa (Croazia, Italia, Moldavia, Romania, Russia), nelle Americhe (Argentina, Brasile, Messico, Stati Uniti d'America), in Africa (Kenya, Malawi, Zambia) e in Asia (Cina, Filippine, Corea del Sud, Giappone, Indonesia); la sede generalizia \u00e8 ad Assisi.\nAlla fine del 2008 la congregazione contava 565 religiose in 84 case."}
{"id": "3984638", "revid": "767487", "url": "https://it.wikipedia.org/wiki?curid=3984638", "title": "Mateo Nicol\u00e1u", "text": "Carriera.\nVinse il campionato spagnolo nel 1949 e nel 1952."}
{"id": "3984640", "revid": "880789", "url": "https://it.wikipedia.org/wiki?curid=3984640", "title": "Carnevale Coratino", "text": ""}
{"id": "3984641", "revid": "48804873", "url": "https://it.wikipedia.org/wiki?curid=3984641", "title": "Mateu Nicol\u00e1u", "text": ""}
{"id": "3984642", "revid": "287204", "url": "https://it.wikipedia.org/wiki?curid=3984642", "title": "Mateo Nicolau", "text": ""}
{"id": "3984644", "revid": "709406", "url": "https://it.wikipedia.org/wiki?curid=3984644", "title": "Episomi", "text": ""}
{"id": "3984645", "revid": "287204", "url": "https://it.wikipedia.org/wiki?curid=3984645", "title": "Teletoon", "text": "Teletoon (stilizzato TELETOON) \u00e8 un canale televisivo tematico canadese per bambini e ragazzi, nato il 17 ottobre 1997.\nDi propriet\u00e0 di Teletoon Canada, una sussidiaria di Corus Entertainment, il canale trasmette principalmente serie animate. Il nome \u00e8 una parola macedonia di \"television\" e \"cartoon\".\nTeletoon gestisce due feed timeshift in esecuzione sugli orari dell'Eastern Time Zone nella zona orientale e del Pacific Daylight Time in quella occidentale. Insieme alla sua controparte in lingua francese T\u00e9l\u00e9toon, \u00e8 disponibile in oltre 7,3 milioni di famiglie in Canada a partire da novembre 2013.\nStoria.\nNel 1997, Teletoon \u00e8 stato concesso in licenza dalla Canadian Radio-television and Telecommunications Commission (CRTC), dopo che una relativa domanda per un canale da chiamare \"Fun TV\" era stata respinta. Teletoon \u00e8 stato lanciato il 17 ottobre 1997, con il primo episodio di \"Caillou\" come prima serie in onda. All'epoca il canale era noto con i suoi slogan The Animation Station, It's Unreal! e It's Time To Twist!, quest'ultimo di breve durata dal 1999 al 2000, simile allo slogan Time Well Wasted di The Comedy Network. Time Well Wasted \u00e8 stato utilizzato durante il pre-lancio di Teletoon, tornando pi\u00f9 tardi nel 1998. Nel 2000 \u00e8 diventato l'unico slogan del canale.\nInizialmente Teletoon era di propriet\u00e0 di un consorzio composto da vari altri servizi e produttori canadesi di quel periodo: Family Channel in qualit\u00e0 di socio amministratore al 53,3% (Super Channel e The Movie Network), YTV al 26,7% (Shaw Communications) e Cinar e Nelvana con il 10% ciascuno.\nIl 4 marzo 2013, Corus Entertainment ha annunciato che avrebbero acquistato la quota di Astral Media per Teletoon e preso la piena propriet\u00e0 del canale. L'acquisto era in relazione all'acquisizione di Astral da parte di Bell Media, che \u00e8 stato precedentemente respinto dal CRTC nell'ottobre 2012 e ristrutturato per consentirne la vendita. L'acquisto di Corus \u00e8 stato autorizzato dal Competition Bureau due settimane dopo, il 18 marzo. Il 20 dicembre 2013, il CRTC ha approvato la piena propriet\u00e0 di Corus su Teletoon, portandola a trasferirsi il 1\u00ba gennaio 2014. Il canale continua ad essere di propriet\u00e0 di Teletoon Canada, ora interamente di propriet\u00e0 di Corus Entertainment sotto la sua divisione Corus Kids.\nOfferta di canali.\nIl 24 novembre 2000, la CRTC ha approvato richieste multiple di Teletoon Canada per il lancio di sei canali televisivi di categoria 2 denominati Teletoon Action, Teletoon Adult, Teletoon Art, Teletoon Multi, Teletoon Pop e Teletoon Retro. Nessuno dei canali \u00e8 stato lanciato e le relative licenze di trasmissione sono scadute il 24 novembre 2004. Il concept di Teletoon Retro sarebbe stato successivamente ripreso con una licenza diversa.\nAttuale.\nT\u00e9l\u00e9toon.\nT\u00e9l\u00e9toon \u00e8 la controparte francese di Teletoon che trasmette la maggior parte delle serie del canale canadese.\nCartoon Network.\nIl 4 novembre 2011, la CRTC ha approvato una domanda di Teletoon Canada (allora in compropriet\u00e0 con Corus Entertainment e Astral Media) per lanciare Teletoon Kapow!, un canale via cavo digitale e satellitare di categoria B dedicato alla \"programmazione proveniente dai mercati internazionali, con le ultime tendenze in fatto di azione non violenta, avventura, supereroi, commedia e interattivit\u00e0\". Il 2 febbraio 2012, Teletoon ha annunciato che avrebbe lanciato un canale locale Cartoon Network in Canada. Il canale ha debuttato usando la licenza di Teletoon Kapow! il 4 luglio 2012.\nDal 1\u00ba settembre 2015, Cartoon Network opera con la licenza di trasmissione originariamente concessa per Teletoon Retro. La licenza di Teletoon Kapow! \u00e8 stata poi revocata il 2 ottobre 2015.\nPrecedente.\nTeletoon Retro.\nTeletoon Retro \u00e8 stato un canale digitale via cavo e satellitare di categoria B che ha debuttato nell'autunno 2007. Il canale includeva serie animate come \"The Tom &amp; Jerry Show\", \"The Bugs Bunny Show\", \"Scooby-Doo\", \"Gli antenati\", \"I mille colori dell'allegria\", \"I pronipoti\", \"The Pink Panther Show\", \"Albertone\", \"L'ispettore Gadget\" e \"Gumby\", insieme a diversi film.\nIl canale \u00e8 stato interrotto il 1\u00ba settembre 2015, con le versioni locali di Disney Channel e Cartoon Network che hanno rilevato il suo posto su diversi provider. Negli anni successivi, Teletoon ha mandato in onda la sua programmazione classica durante le ore non di punta.\nTeletoon at Night.\nLanciato nel settembre 2002 come The Detour on Teletoon, il blocco \u00e8 una fusione tra lo stesso e Teletoon Unleashed, un blocco di programmazione per adulti. La sua controparte francese, T\u00e9l\u00e9toon la nuit, va in onda sul canale francofono T\u00e9l\u00e9toon. Nel settembre 2009, il blocco \u00e8 stato rilanciato come Teletoon at Night.\nNel marzo 2019, \u00e8 stato annunciato che il blocco sarebbe stato interrotto in favore del lancio del canale Adult Swim il 1\u00ba aprile 2019."}
{"id": "3984646", "revid": "1817847", "url": "https://it.wikipedia.org/wiki?curid=3984646", "title": "Breda Mod. 1935 PG", "text": "Il Breda Modello 1935 PG \u00e8 un fucile progettato e prodotto in Italia sia in versione semiautomatica, sia automatica.\nStoria.\nNella prima met\u00e0 degli anni trenta lo Stato Maggiore del Regio Esercito era alla ricerca di un fucile semiautomatico che sostituisse i vetusti Carcano Mod. 91. A quel periodo risalgono le prime armi automatiche italiane (se si esclude il precedente ed avveniristico Cei-Rigotti) quali lo Scotti Mod. X, l'Armaguerra Mod. 39 ed appunto il Breda.\nL'arma fu progettata da Sestilio Fiorini, capo progettista della Breda di Brescia, agli inizi degli anni trenta. La prima versione, a funzionamento semiautomatico ed in calibro 6,5 Carcano, fu testata dal Regio Esercito, senza che si giungesse ad ordini di rilievo, a causa sia del costo che della complessit\u00e0 elevata. Nel 1935, per l'esercito della Costa Rica, furono prodotti circa 400 fucili in versione a tiro automatico nel calibro 7,92\u00d757 mm Mauser. Tra il 1943 ed il 1944 probabilmente furono prodotte alcune centinaia di esemplari per l'Esercito Nazionale Repubblicano.\nTecnica.\nNonostante le dimensioni compatte, \u00e8 un'arma massiccia e pesante. La cassa ed il calcio sono un pezzo unico in legno, mutuati dal Mod. 91 TS. Il funzionamento \u00e8, come indica la sigla \"PG\", a presa di gas: un manicotto intorno alla canna, vicino alla volata, spilla i gas dello scoppio e li convoglia in un cilindro posto sotto alla canna, nella cassa. L'asta di riarmo, disassata a destra, collega il pistone al carrello porta-otturatore. L'arma spara ad otturatore chiuso. Quando l'otturatore va in chiusura, nella parte finale della sua corsa scorre contro una superficie inclinata del porta-otturatore e viene cos\u00ec forzato in alto, impegnando con l'aletta di bloccaggio superiore un incavo sopra la culatta. Dopo lo sparo, l'asta fa arretrare il porta-otturatore, l'otturatore pu\u00f2 quindi riabbassarsi svincolandosi e pu\u00f2 arretrare espellendo il bossolo. Sparato l'ultimo colpo, l'otturatore, bloccato in apertura, pu\u00f2 essere sganciato agendo su una levetta presente nel ponticello, dietro al grilletto. La manetta d'armamento \u00e8 posizionata sulla destra, come il tasto per lo sgancio del serbatoio. Il congegno di mira \u00e8 costituito da mirino anteriore ed alzo graduato posteriore. L'arma \u00e8 alimentata con caricatori ampiamente fenestrati da 20 colpi, inseriti inferiormente. Dispone infine di attacco per la baionetta del Carcano Mod. 91.\nLa versione per la Costa Rica, oltre al diverso calibro (7,92\u00d757 mm Mauser), incorpora importanti modifiche. Infatti \u00e8 dotato di selettore di tiro che permette il tiro in semi-auto a colpo singolo, in automatico a raffica libera e, prima arma nella storia, un limitatore di raffica controllata da 4 colpi. La baionetta \u00e8 quella del Mauser Gewehr 93 in dotazione allo Stato latino-americano."}
{"id": "3984647", "revid": "1543377", "url": "https://it.wikipedia.org/wiki?curid=3984647", "title": "Jalari in corto", "text": "Jalari in corto \u00e8 stato un festival di cortometraggi organizzato dal Parco Museo Jalari a Barcellona Pozzo di Gotto, in provincia di Messina. \u00c8 stato organizzato per la prima volta nell'agosto 2004 dall'Associazione Culturale Etnografica Ambientale \"Jalari\" e da Andrea Italiano e solo nelle prime tre edizioni ha visto la partecipazione di 77 cortometraggi.\nNato come evento di promozione cinematografica, soprattutto di giovani artisti, nel corso degli anni si \u00e8 rinforzato e ha ospitato personalit\u00e0 come Nino Frassica, Otello Prefazio, Tano Cimarosa e Vanni Ronsisvalle."}
{"id": "3984651", "revid": "2009785", "url": "https://it.wikipedia.org/wiki?curid=3984651", "title": "Thibaud, il cavaliere bianco", "text": "Thibaud (\"Thibaud ou les Croisades\") \u00e8 una serie televisiva francese in 26 episodi trasmessi per la prima volta nel corso di 2 stagioni dal 1968 al 1969.\n\u00c8 una serie d'avventura incentrata sulle vicende di Thibaud, figlio di un barone cristiano e di una madre araba cristiana, soprannominato \"il cavaliere bianco\" e supportato dal compagno Blanchot, che si svolgono in Palestina nel XII secolo, al tempo delle Crociate. Il Regno di Gerusalemme in grande declino per l'arroganza dei baroni francesi si estende sui territori della Palestina, dove vengono girate quasi tutte le scene della serie. \nTrama.\nThibaud \u00e8 un cavaliere che vive nel Regno di Gerusalemme, il regno crociato stabilito in Terra Santa dopo il 1099, con Goffredo di Buglione. Questo regno dura circa 150 anni e poi viene disgregato con le riconquiste mussulmane. Furono del tutto vane le successive crociate. A capo del Regno vi \u00e8 il Re di Gerusalemme e la sua regina, La corte \u00e8 composta da baroni francesi, italiani e tedeschi. Vi sono anche i Milites Sancti Sepulcri di cui Thibaud fa parte pur non indossando mai la croce sul petto. Il rapporto di Thibaud con le popolazioni arabe locali \u00e8 sicuramente migliore di quello che ha con i baroni francesi che occupano i territori e trattano male gli arabi cristiani e musulmani. Il cavaliere bianco assieme al suo fidato compagno gira per gli stati del regno di Gerusalemme per cercare di renderlo degno di un progetto migliore di cavalleria. Per questo motivo viene apprezzato dagli umili e disprezzato dai ricchi ad eccezione del Re. Una serie di avventure emozionanti portano il cavaliere ad affrontare situazioni bizzarre e simpatiche che finiscono sempre bene in ogni puntata. Anche i duelli con le spade difficilmente si concludono con la morte di qualcuno, ma quasi sempre con la fuga del perdente. Il Regno splendete \u00e8 in continuo declino, soprattutto a causa dei cavalieri templari che vengono raffigurati come pessime guardiani dei territori di Palestina. Hanno un valore positivo solamente quando cavalcando arrivano in aiuto di Thiboud. I valori veri della cavalleria vengono rispettati solo dai pochi amici del cavaliere bianco\nProduzione.\nLa serie fu ideata da Rachel Fabien e Mosh\u00e9 Mizrahi. Le musiche furono composte da Georges Delerue.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa in Francia dal 2 novembre 1968 al 28 dicembre 1969. In Italia \u00e8 stata trasmessa con il titolo \"Thibaud, il cavaliere bianco\".\nLa serie a puntate fu trasmessa in Italia alla domenica in ora di pranzo a met\u00e0 degli anni 70.\nAlcune delle uscite internazionali sono state:"}
{"id": "3984653", "revid": "46931", "url": "https://it.wikipedia.org/wiki?curid=3984653", "title": "Thibaud ou les Croisades", "text": ""}
{"id": "3984654", "revid": "767487", "url": "https://it.wikipedia.org/wiki?curid=3984654", "title": "Marcos Aurelio Di Paulo", "text": "Carriera.\nVinse per tre volte il campionato messicano, sempre con il L\u00e9on (1947-1948, 1951-1952 e 1955-1956)."}
{"id": "3984664", "revid": "71433", "url": "https://it.wikipedia.org/wiki?curid=3984664", "title": "Our Idiot Brother", "text": ""}
{"id": "3984669", "revid": "1924342", "url": "https://it.wikipedia.org/wiki?curid=3984669", "title": "Hello (EP Karmin)", "text": "Hello \u00e8 il terzo EP del duo americano Karmin. L'album \u00e8 stato pubblicato l'8 maggio 2012. Dall'album sono stati estratti due singoli: \"Brokenhearted\" ed \"Hello\". L'album ha debuttato alla posizione numero 18 della Billboard 200 "}
{"id": "3984677", "revid": "767487", "url": "https://it.wikipedia.org/wiki?curid=3984677", "title": "Kypello Kyprou 1988-1989", "text": "La Kypello Kyprou 1988-1989 fu la 47\u00aa edizione della coppa nazionale cipriota. Vide la vittoria finale dell'AEL Limassol, che vinse il suo sesto titolo.\nFormula.\nIl torneo prevedeva 5 turni: non si hanno notizie del primo turno (formula, squadre partecipanti, risultati), mentre ottavi, quarti e semifinali furono giocati su partite di andata, mentre la finale era su gara secca."}
{"id": "3984692", "revid": "48806442", "url": "https://it.wikipedia.org/wiki?curid=3984692", "title": "Pechera", "text": ""}
{"id": "3984703", "revid": "84184", "url": "https://it.wikipedia.org/wiki?curid=3984703", "title": "S\u014dt\u012b Triantafyllou", "text": "Autrice di numerosi libri di successo, ma anche storico, giornalista, opinionista, traduttrice editoriale, critico letterario, docente. I libri pubblicati spaziano dalla narrativa, con romanzi, racconti, libri per bambini, alla saggistica, con testi di critica cinematografica, di storia, di politica. Divide la sua vita tra Atene, Parigi e New York, citt\u00e0 nelle quali passa lunghi periodi per motivi di studio e di lavoro.\nBiografia.\nS\u014dt\u012b Triantafyllou \u00e8 nata ad Atene nel 1957 e qui ha completato la prima fase della sua carriera scolastica e universitaria, laureandosi nel 1979 in Scienze Farmaceutiche. Ha proseguito gli studi in Lingua e Letteratura Francese presso le universit\u00e0 di Nizza, in Francia, prima e di Atene dopo (1989). Ha conseguito il dottorato in Storia Americana a Parigi presso l'\u0395\u0397\u0395SS con il professore Marc Ferro dove si \u00e8 specializzata sull'epoca della Guerra Fredda e sui movimenti sociali. Ha continuato i suoi studi di dottorato in Storia della Citt\u00e0 Americana (a New York presso la NYU con il professore Jean Heffer specializzandosi in Urbanistica di Los Angeles e sue rappresentazioni cinematografiche. Gli anni trascorsi in America le hanno consentito di viaggiare molto e di coltivare il suo amore per la musica, soprattutto quella rock. La vita in America \u00e8 stata anche occasione per conoscere a fondo un mondo che assumer\u00e0 un ruolo importante in molti dei suoi libri di narrativa, guadagnandosi il titolo di scrittrice della Beat Generation. A New York ha lavorato anche come emergency teacher nelle scuole pubbliche americane.\nLa sua attivit\u00e0 di scrittrice, cominciata molto presto, \u00e8 stata sempre affiancata anche da quella di giornalista, con rubriche fisse su Athens Voice e Book Press di curatore editoriale, di docente di Storia del Cinema presso vari istituti di istruzione. Da citare \u00e8 anche l'attivit\u00e0 di traduttrice letteraria che la vede impegnata in traduzioni dall'inglese, francese, tedesco e italiano in greco. Alcuni degli autori italiani da lei tradotti in lingua greca sono: Roberto Saviano, Cesare Pavese, Leonardo Sciascia e Susanna Tamaro.\nLa musica, la lettura, le lingue straniere, il cinema sono le sue passioni costanti. In quasi tutti i libri scritti da S\u014dt\u012b Triantafyllou sono presenti riferimenti a brani musicali e a opere sia narrative che cinematografiche le quali evidenziano la cultura e gli interessi della scrittrice.\nProduzione narrativa.\nS\u014dt\u012b Triantafyllou ha esordito in ambito letterario nel 1990 con la pubblicazione del suo primo libro dal titolo:\"Giorni che somigliavano a mandarini\" (\"\u039c\u03ad\u03c1\u03b5\u03c2 \u03c0\u03bf\u03c5 \u03ad\u03bc\u03bf\u03b9\u03b1\u03b6\u03b1\u03bd \u03bc\u03b5 \u03bc\u03b1\u03bd\u03c4\u03b1\u03c1\u03af\u03bd\u03b9\"), una raccolta di scritti e annotazioni che acquistano l'aspetto di racconti. Da questo momento i titoli si sono susseguiti a ritmi serrati, alternando la narrativa vera e propria alla saggistica.\nI suoi libri sono stati tradotti in pi\u00f9 lingue, in francese, in tedesco, in ebraico, in catalano. Nell'aprile del 2012 \u00e8 comparso anche il primo libro tradotto in italiano, edito dalla casa editrice romana Voland.\nI protagonisti dei suoi libri non sono eroi nel vero senso della parola, non presentano niente di veramente eroico se non il coraggio e la volont\u00e0 di lottare per affermare il proprio diritto alla vita. Il clima che spesso si respira nei libri di S\u014dt\u012b Triantafyllou \u00e8 pervaso da un certo senso di malinconia che per\u00f2 mantiene vivo il sogno e la speranza.\nBibliografia.\nTesti di cinematografia.\nSaggistica\n2003 - \"\u0391\u03c1\u03b9\u03c3\u03c4\u03b5\u03c1\u03ae \u03c4\u03c1\u03bf\u03bc\u03bf\u03ba\u03c1\u03b1\u03c4\u03af\u03b1 \u03b4\u03b7\u03bc\u03bf\u03ba\u03c1\u03b1\u03c4\u03af\u03b1 \u03ba\u03b1\u03b9 \u03ba\u03c1\u03ac\u03c4\u03bf\u03c2\" (Aristeri tromokratia dimokratia kai kratos) ed. \u03a0\u03b1\u03c4\u03ac\u03ba\u03b7\u03c2\n2005 - \u0393\u03b9\u03b1 \u03c4\u03b7 \u03c3\u03b7\u03bc\u03b1\u03af\u03b1 \u03ba\u03b1\u03b9 \u03c4\u03bf \u03ad\u03b8\u03bd\u03bf\u03c2, ed. \u039c\u03b5\u03bb\u03ac\u03bd\u03b9\n20015: \u03a0\u03bb\u03bf\u03c5\u03c1\u03b1\u03bb\u03b9\u03c3\u03bc\u03cc\u03c2, \u03c0\u03bf\u03bb\u03c5\u03c0\u03bf\u03bb\u03b9\u03c4\u03b9\u03c3\u03bc\u03b9\u03ba\u03cc\u03b7\u03c4\u03b1, \u03ad\u03bd\u03c4\u03b1\u03be\u03b7, \u03b1\u03c6\u03bf\u03bc\u03af\u03c9\u03c3\u03b7, ed. \u03a0\u03b1\u03c4\u03ac\u03ba\u03b7\u03c2\n2018: \u039c\u03cc\u03bd\u03bf\u03b9 \u03c3\u03c4\u03bf\u03bd \u03ba\u03cc\u03c3\u03bc\u03bf: \u03bf \u03b1\u03bd\u03c4\u03b9\u03b1\u03bc\u03b5\u03c1\u03b9\u03ba\u03b1\u03bd\u03b9\u03c3\u03bc\u03cc\u03c2 \u03c3\u03c4\u03b7\u03bd \u03b5\u03c5\u03c1\u03c9\u03c0\u03b1\u03ca\u03ba\u03ae \u03bb\u03bf\u03b3\u03bf\u03c4\u03b5\u03c7\u03bd\u03af\u03b1, ed. \u03a0\u03b1\u03c4\u03ac\u03ba\u03b7\u03c2\nPremi.\nVita personale\nSoti Triantafyllou vive a Parigi. \u00c8 una fan delle macchine e del rock'n'roll."}
{"id": "3984707", "revid": "123840744", "url": "https://it.wikipedia.org/wiki?curid=3984707", "title": "Heiligenschein", "text": "Heiligenschein (tedesco per \"halo\" o \"aureola\", pronunciato ) \u00e8 un fenomeno ottico che crea un punto luminoso intorno all'ombra della testa dello spettatore, simile all'alone.\nDurante le mattinate serene, pu\u00f2 capitare che intorno alla testa delle persone sia visibile un alone luminoso chiamato \"Heiligenschein\" (dal tedesco \"splendore dei santi\"). Questo si verifica quando una superficie (generalmente erbosa) \u00e8 coperta da rugiada e le goccioline sono disposte in modo da focalizzare un'immagine ingrandita del Sole sui fili dell'erba, che si riflette sulla figura opposta all'erba creando un alone luminoso intorno a essa. Simile \u00e8 il fenomeno dell'aureola sull'acqua, che avviene quando una superficie acquosa increspata focalizza i raggi del Sole creando raggi luminosi che si irradiano dall'ombra della testa dell'osservatore."}
{"id": "3984709", "revid": "1543377", "url": "https://it.wikipedia.org/wiki?curid=3984709", "title": "Brokenhearted (Karmin)", "text": "Brokenhearted \u00e8 il secondo singolo estratto dall'album di debutto \"Hello\" dei Karmin. Il singolo \u00e8 il primo del gruppo ad entrare nella Billboard Hot 100.\nDescrizione.\n\"Brokenhearted\" \u00e8 un brano dance-pop che mostra elementi pop rock, disco, R&amp;B e pop rap. La canzone \u00e8 stata scritta dai Karmin, Claude Kelly, Emily Wright, Henry Walter, John Hill e Richard Head, ed \u00e8 stata prodotta da Benny Blanco, Cirkut, Emily Wright. Il brano, registrato nell'estate del 2011, \u00e8 stato diffuso illegalmente su internet il 27 gennaio 2012. L'avventimento ha fatto s\u00ec che il duo americano pubblicasse il brano sul proprio canale YouTube tre giorni dopo. Il singolo \u00e8 stato reso disponibile per il download digitale il 2 febbraio dello stesso anno ed \u00e8 stato pubblicato ufficialmente e pubblicato in radio il 7 febbraio."}
{"id": "3984711", "revid": "287204", "url": "https://it.wikipedia.org/wiki?curid=3984711", "title": "Venditrice di amorini", "text": "La Venditrice di amorini \u00e8 un affresco proveniente da Villa Arianna, rinvenuto durante gli scavi archeologici dell'antica citt\u00e0 di Stabiae, l'odierna Castellammare di Stabia e conservato al museo archeologico nazionale di Napoli: si tratta di una delle opere maggiormente riprodotte durante il periodo neoclassico e rococ\u00f2.\nStoria e descrizione.\nL'affresco risale alla met\u00e0 del I secolo, periodo in cui era in voga il terzo stile e fu dipinto in un cubicolo di Villa Arianna, nei pressi di un'altra stanza decorata esclusivamente con figure femminili, tra cui la Flora: \u00e8 ipotizzabile quindi che quella zona della villa fosse esclusivamente riservata alle donne. Fu ritrovato nel 1759, durante le esplorazioni borboniche e venne asportato per entrare a far parte della collezione del re: il successo dell'affresco fu tale che l'intera villa venne originariamente chiamata Villa della venditrice di amorini. Il quadretto fu oggetto di numerose copie ed imitazioni per tutto il XIX secolo, tanto che Charles Baudelaire, accus\u00f2 gli artisti del tempo di mancare di originalit\u00e0; tra le varie imitazioni quella di Joseph-Marie Vien, con l'opera chiamata \"Marchande d'Amours\", realizzata nel 1763, anche se in questo caso l'artista ne trasse solamente ispirazione; Jacques-Louis David, un allievo di Vien, invece realizz\u00f2 uno schizzo fedele all'opera originale, con elementi del gusto artistico del periodo. Fu inoltre riprodotta da Henry Fuseli, Bertel Thorvaldsen, Adamo Tadolini, Christian Gottfried J\u00fcchtzer, che ne realizz\u00f2 una scultura e dalla Real Fabbrica Ferdinandea, che utilizz\u00f2 il tema dell'affresco come soggetto decorativo per piatti, tazze e vassoi in porcellana.\nLa composizione, divisa in due settori, nei quali agiscono due gruppi di personaggi, \u00e8 di chiara ispirazione teatrale: nella parte sinistra \u00e8 raffigurata una matrona romana con alle sue spalle un'ancella nel ruolo di consigliera ed ai suoi piedi, quasi nascosto dalla veste, un putto svolazzante, intento a guardare le sue donne. Sul lato destro invece \u00e8 raffigurata un'anziana cortigiana che prende dalla gabbia un amorino, tenendolo per un'ala, mentre, un altro, \u00e8 rannicchiato all'interno della piccola voliera, in attesa di essere mostrato. L'intera scena ha un gusto tipicamente ellenistico, rifacendosi ai mimi e agli epigrammi: l'intento dell'autore \u00e8 stato quello di portare l'osservatore alla meditazione, in questo caso delle pene d'amore."}
{"id": "3984712", "revid": "121627885", "url": "https://it.wikipedia.org/wiki?curid=3984712", "title": "Ippodromo di Ascot", "text": "L'ippodromo di Ascot \u00e8 un famoso ippodromo inglese situato nella cittadina di Ascot, Berkshire. Vi si disputano corse di cavalli purosangue.\nStoria.\nFondato nel 1711 dalla regina Anna d'Inghilterra, fu inaugurato con una gara intitolata \"Her Majesty's Plate\" (dotazione di 100 ghinee) l'11 agosto di quell'anno, con soli sette cavalli in gara.\nAscot \u00e8 uno degli ippodromi pi\u00f9 importanti del Regno Unito: ospita nove delle trentadue corse di gruppo del Gruppo 1. Dista circa 11\u00a0km dal castello di Windsor. Nelle vicinanze \u00e8 situato anche l'aeroporto civile Codice EGLT.\nDi propriet\u00e0 della Ascot Racecourse Ltd., \u00e8, per la sua importanza, l'impianto ippico pi\u00f9 strettamente legato alla famiglia reale britannica (il cui \"entourage\" ha obbligo di indossare il tight). L'annesso campo di golf \u00e8 controllato dalla Crown Estate\nAnnualmente vengono organizzate ventisei giornate di gare di corsa piana, concentrate nella maggior parte (diciotto) fra i mesi di maggio e di ottobre. Nei mesi invernali vengono organizzate anche corse con ostacoli.\nUn appuntamento di notevole importanza \u00e8 il \"Royal Meeting\" che si svolge a giugno e che vede in palio la \"Champions League\". La gara pi\u00f9 prestigiosa \u00e8 tuttavia la \"King George VI and Queen Elizabeth Stakes\" che si corre a luglio.\nAscot nei media.\nNel cinema l'ippodromo di Ascot \u00e8 stato immortalato in una celebre sequenza del film \"My Fair Lady\", ricordata per il vestito bianco e nero di Audrey Hepburn. Anche una sequenza del film \"Agente 007 - Bersaglio mobile\" \u00e8 stata girata nell'impianto britannico."}
{"id": "3984716", "revid": "15756", "url": "https://it.wikipedia.org/wiki?curid=3984716", "title": "Firma elettronica avanzata", "text": "La firma elettronica avanzata (FEA) \u00e8 definita dall'art. 1, comma 1, lett. q-bis) del decreto legislativo 7 marzo 2005, n. 82 (Codice dell'amministrazione digitale).\nEssa consiste nell'\u00ab\"insieme di dati in forma elettronica allegati oppure connessi a un documento informatico che consentono l'identificazione del firmatario del documento e garantiscono la connessione univoca al firmatario, creati con mezzi sui quali il firmatario pu\u00f2 conservare un controllo esclusivo, collegati ai dati ai quali detta firma si riferisce in modo da consentire di rilevare se i dati stessi siano stati successivamente modificati\"\u00bb.\nDescrizione.\nCostituisce una firma pi\u00f9 forte rispetto alla firma elettronica semplice, cos\u00ec come definita dall'art. 1, comma 1, lett. q del Codice dell'amministrazione digitale, in quanto:\nL'art. 21, comma 2, del Codice dell'Amministrazione Digitale dispone che \u00ab\"il documento informatico sottoscritto con firma elettronica avanzata, qualificata o digitale, formato nel rispetto delle regole tecniche di cui all' articolo 20, comma 3, che garantiscano l'identificabilit\u00e0 dell'autore, l'integrit\u00e0 e l'immodificabilit\u00e0 del documento, ha l'efficacia prevista dall'articolo 2702 del codice civile. L'utilizzo del dispositivo di firma si presume riconducibile al titolare, salvo che questi dia prova contraria\"\u00bb.\nLimiti d'uso.\nIl documento sottoscritto con firma elettronica avanzata ha valore legale pari alla scrittura privata, ma \u00e8 soggetta a limitazioni: \nTabella comparativa tra i vari tipi di firma elettronica.\nLa firma elettronica avanzata \u00e8 una firma tecnologicamente neutra che quindi non fa riferimento alla tecnologia utilizzata. Allo stato attuale, soprattutto in ambito bancario, viene utilizzata come firma elettronica avanzata la firma grafometrica\", apposta su un particolare tablet con una speciale penna idonea a memorizzare alcune caratteristiche biometriche: velocit\u00e0 della firma, pressione, accelerazione.\nA livello europeo il sistema delle firma elettroniche va ricondotto alla direttiva 1999/93/CE, Direttiva del Parlamento europeo e del Consiglio relativa ad un quadro comunitario per le firme elettroniche. Pubblicata nella G.U.C.E. 19 gennaio 2000 L. 13, \u00e8 entrata in vigore il 19 gennaio 2000. Particolare importanza ha l'articolo 5 della direttiva, che prevede obblighi degli Stati membri relativi sia alle \u00abfirme elettroniche avanzate basate su un certificato qualificato e create mediante un dispositivo per la creazione di una firma sicura\u00bb sia ad altri sistemi di firma (che oggi vengono genericamente chiamati deboli o semplici). Si rinvia alla voce Teleamministrazione. L'Italia si \u00e8 adeguata alla direttiva nel 2002 (D. lgs. 23 gennaio 2002, n. 10)."}
{"id": "3984718", "revid": "300067", "url": "https://it.wikipedia.org/wiki?curid=3984718", "title": "Richard Williams", "text": ""}
{"id": "3984719", "revid": "7", "url": "https://it.wikipedia.org/wiki?curid=3984719", "title": "Ascot Racecourse", "text": ""}
{"id": "3984720", "revid": "599013", "url": "https://it.wikipedia.org/wiki?curid=3984720", "title": "Bio (calciatore)", "text": ""}
{"id": "3984722", "revid": "1543377", "url": "https://it.wikipedia.org/wiki?curid=3984722", "title": "Achocalla", "text": "Achocalla \u00e8 un comune (\"municipio\" in spagnolo) della Bolivia nella provincia di Pedro Domingo Murillo (dipartimento di La Paz) con 16.481 abitanti dato 2010.\nCantoni.\nIl comune \u00e8 suddiviso in 3 cantoni (popolazione al 2001):"}
{"id": "3984724", "revid": "767487", "url": "https://it.wikipedia.org/wiki?curid=3984724", "title": "Psychofagist", "text": "Gli Psychofagist sono un gruppo musicale italiano, formatosi a Novara agli inizi del 2002. Sin dagli esordi, si sono contraddistinti per il carattere sperimentale e crossover della propria proposta e per l'aggressivit\u00e0 delle performance dal vivo.\nAl fianco dei membri fondatori Stefano Ferrian e Marcello Sarino, nel corso del tempo si sono alternati diversi batteristi ed hanno collaborato vari musicisti, tra cui Luca Mai degli Zu al sax baritono e Eraldo Bernocchi all'elettronica, a riprova del carattere sperimentale della band e della attitudine degli Psychofagist a voler stravolgere certi clich\u00e9s del metal estremo. Significativo da questo punto di vista lo show improvvisato al CSA Lazzaretto Occupato di Bologna assieme al cantante e sperimentatore poliedrico Damo Suzuki la sera del 15 aprile 2009.\nIl concept di base della proposta affronta, sia sul lato musicale che su quello delle lyrics, il tema dei disturbi mentali, della psicosi, delle alterazioni della personalit\u00e0, delle allucinazioni e delle dipendenze, il tutto spesso sfociante in forme di non-sense.\nLa stessa band \u00e8 solita auto-definirsi in rete come \"la (in)naturale evoluzione darwiniana della (non) musica estrema votata ai pi\u00f9 insperati (ed esasperati) lidi della consonanza/dissonanza tra generi\", aggiungendo che \"l'affermata rivista scientifica The International Psychic Observer scrive di loro: un teatrino freak di neurolabili che prendono a calci i propri strumenti musicali, e in sottofondo cumuli irrazionali di note dispari a volumi poco gradevoli\".\nGli Psychofagist sono tra le band pi\u00f9 attive del panorama metal estremo nazionale, nonostante il parossismo e la complessit\u00e0 del loro sound. Da anni calcano la scena underground nazionale ed internazionale, con all'attivo shows di supporto a, tra gli altri: Brutal Truth, Ephel Duath, Extreme Noise Terror, Misery Index, Fuck The Facts, Zu, OvO."}
{"id": "3984726", "revid": "144796", "url": "https://it.wikipedia.org/wiki?curid=3984726", "title": "Anton von Schmerling", "text": "Importante deputato all'Assemblea di Francoforte, dal luglio all'agosto 1848 fu presidente del consiglio, Ministro dell'interno e Ministro degli affari esteri del Secondo Reich. \nNel 1849 divenne Ministro della giustizia e poi (1860) Ministro di Stato sino al 1865 e dal 1867 senatore a vita."}
{"id": "3984728", "revid": "125299539", "url": "https://it.wikipedia.org/wiki?curid=3984728", "title": "Lago film fest", "text": "Il Lago Film Fest (LFF) \u00e8 un festival internazionale di cinema indipendente che si svolge a Lago di Revine Lago, in provincia di Treviso, \u00e8 una concorso cinematografico che si tiene ogni anno dal 2005 nel mese di luglio. Sedici anni di festival hanno portato a Lago pi\u00f9 di 9000 film da 86 Paesi del mondo.\nIl Festival \u00e8 stato fondato nel 2005 da Viviana Carlet affiancata (dal 2009) da Carlo Migotto alla direzione. Nel 2020, al termine della sedicesima edizione, hanno annunciato il passaggio della direzione artistica a Morena Faverin, Mirta Ursula Gariboldi e Alessandro Del Re per il biennio 2021-2022. Viviana Carlet e Carlo Migotto continueranno ad occuparsi della direzione generale del festival.\nAlla programmazione del concorso cinematografico che prevede cortometraggi, documentari e animazioni provenienti da tutto il mondo - si affianca un ricco palinsesto di focus tematici, proiezioni speciali, residenze artistiche, performance di danza contemporanea site-specific e momenti divulgativi e formativi.\nIl Festival redige ogni anno un catalogo che viene pubblicato (sia in versione cartacea che digitale) a ridosso dell'inizio del festival, pubblicazione che viene curata ogni anno da uno studio di design differente. \nTra i vari personaggi, nazionali e internazionali, che hanno preso parte al festival si ricordano Angela Rafanelli, Marcello Macchia alias Maccio Capatonda, Alberto Nerazzini, Silvia D'Amico, Camilla Semino Favro, Silvio Bandinelli, Massimo Gaudioso, Alessandro Aronadio, Claudio Di Biagio, Massimo Olcese, Carlo Gabardini, Max Hattler, Peter Millard, Aemlia Scott, Antonio Rezza, Flavia Mastrella, Alessandro Gori alias Lo Sgargabonzi (che ha fatto il suo debutto proprio a Lago Film Fest nel 2013), Sara Loreni e molti altri. "}
{"id": "3984730", "revid": "7", "url": "https://it.wikipedia.org/wiki?curid=3984730", "title": "Ippodromo reale di Ascot", "text": ""}
{"id": "3984743", "revid": "113268", "url": "https://it.wikipedia.org/wiki?curid=3984743", "title": "Anteprima straordinaria", "text": ""}
{"id": "3984744", "revid": "48806667", "url": "https://it.wikipedia.org/wiki?curid=3984744", "title": "Grande Perm", "text": ""}
{"id": "3984745", "revid": "599013", "url": "https://it.wikipedia.org/wiki?curid=3984745", "title": "Alfredo Amarillo", "text": ""}
{"id": "3984746", "revid": "767487", "url": "https://it.wikipedia.org/wiki?curid=3984746", "title": "Agenor Go\u0142uchowski", "text": "Luogotenente imperiale in Galizia (1849-1859), nel 1859 divenne Ministro dell'interno fino al 1860. Fu nuovamente luogotenente (1866-1875) e favor\u00ec in modo riguardevole i Ruteni, dando loro un decisivo sviluppo economico."}
{"id": "3984747", "revid": "1818970", "url": "https://it.wikipedia.org/wiki?curid=3984747", "title": "Egypt Exploration Society", "text": "La Egypt Exploration Society (solitamente abbreviata in EES) \u00e8 la pi\u00f9 antica societ\u00e0 del Regno Unito nel campo dell'egittologia.\nLa \"Egypt Exploration Fund\" (EEF), come era chiamata in origine, fu fondata nel 1882, grazie allo sforzo di appassionati egittologi quali Amelia Edwards ed a professionisti come Reginald Stuart Poole del British Museum. Assunse il nome attuale verso la fine della prima guerra mondiale.\nLa EES ha scavato numerosi siti archeologici dell'Egitto, tra cui Deir el-Bahari, Amarna e Saqqara.\nI progetti in cui \u00e8 attualmente (2012) occupata sono Amarna e Qasr Ibrim.\nLa EES pubblica un giornale annuale, il \"Journal of Egyptian Archaeology\", ed una rivista biannuale, la \"Egyptian Archaeology\". Entrambe vengono distribuite ai membri dell'associazione. I resoconti degli scavi sono pubblicati separatamente.\nGli uffici dell'EES si trovano in via Doughty Mews 3, a Londra, mentre una sede secondaria opera a Il Cairo."}
{"id": "3984748", "revid": "46931", "url": "https://it.wikipedia.org/wiki?curid=3984748", "title": "Treasure Planet", "text": ""}
{"id": "3984749", "revid": "19933", "url": "https://it.wikipedia.org/wiki?curid=3984749", "title": "EES", "text": ""}
{"id": "3984751", "revid": "19933", "url": "https://it.wikipedia.org/wiki?curid=3984751", "title": "EEF", "text": ""}
{"id": "3984754", "revid": "339392", "url": "https://it.wikipedia.org/wiki?curid=3984754", "title": "Circondario autonomo della Russia", "text": ""}
{"id": "3984760", "revid": "287204", "url": "https://it.wikipedia.org/wiki?curid=3984760", "title": "Gran Premio motociclistico delle Nazioni 1986", "text": "Il Gran Premio motociclistico delle Nazioni 1986 fu la seconda gara del motomondiale 1986. Si disput\u00f2 il 18 maggio 1986 sull'Autodromo Nazionale di Monza e vide le vittorie di Eddie Lawson nella classe 500, di Anton Mang nella classe 250, di Fausto Gresini nella classe 125 e di Stefan D\u00f6rflinger nella classe 80."}
{"id": "3984761", "revid": "217830", "url": "https://it.wikipedia.org/wiki?curid=3984761", "title": "Gran Premio motociclistico d'Italia 1986", "text": ""}
{"id": "3984762", "revid": "767487", "url": "https://it.wikipedia.org/wiki?curid=3984762", "title": "Eduardo End\u00e9riz", "text": "Carriera.\nNazionale.\nNel 1958 partecip\u00f2 con la Nazionale Under-19 di calcio dell'Uruguay al Campionato sudamericano di calcio Under-19, vincendolo."}
{"id": "3984763", "revid": "838137", "url": "https://it.wikipedia.org/wiki?curid=3984763", "title": "Istituto Alberghiero", "text": ""}
{"id": "3984770", "revid": "46931", "url": "https://it.wikipedia.org/wiki?curid=3984770", "title": "Bio-Dome", "text": ""}
{"id": "3984771", "revid": "287204", "url": "https://it.wikipedia.org/wiki?curid=3984771", "title": "Permiano (disambigua)", "text": ""}
{"id": "3984773", "revid": "48807067", "url": "https://it.wikipedia.org/wiki?curid=3984773", "title": "Permiachi", "text": ""}
{"id": "3984774", "revid": "48807080", "url": "https://it.wikipedia.org/wiki?curid=3984774", "title": "Permiacchi", "text": ""}
{"id": "3984778", "revid": "599013", "url": "https://it.wikipedia.org/wiki?curid=3984778", "title": "Proiettile perforante", "text": "Un proiettile perforante \u00e8 un tipo di munizione ideato per penetrare corazzatura o armatura. \nStoria.\nDagli anni sessanta del XIX secolo agli anni cinquanta del XX secolo, il ruolo principale di questo tipo di proiettili era di passare la corazzatura delle navi da guerra. Dagli anni venti in poi, il loro impiego si allarg\u00f2 nella guerra contro i veicoli da combattimento corazzati, quali i carri armati. Altri tipi sono usati per perforare cemento armato, calcestruzzo, giubbotti antiproiettile, vetro antiproiettile e simili.\nDescrizione e funzionamento.\nUn proiettile perforante, pallottola o granata che sia, deve riuscire a superare l'impatto iniziale con la corazzatura, e continuare a perforarla. Quindi hanno un corpo esterno e punta specificamente indurite e sagomate (con una punta dotata di un angolo meno acuto di una granata normale), e un riempimento esplosivo ridotto. Alcuni proiettili pi\u00f9 piccoli hanno un riempimento interno inerte o incendiario, al posto di quello esplosivo. I proiettili perforanti oggi sono meno usati in guerra navale, in quanto l'impiego di navi pesantemente corazzate \u00e8 diminuito dopo la fine della seconda guerra mondiale. Sono ancora utilizzati nel ruolo anticarro, in quanto danno una maggior probabilit\u00e0 di distruzione del bersaglio al primo colpo, pi\u00f9 di un proiettile HEAT o HESH, anche a causa del blindaggio in compositi, e grazie alla maggiore velocit\u00e0 alla volata, sono pi\u00f9 precisi di una granata HEAT.\nLe pallottole perforanti sono anche disponibili in cartucce per armi da fuoco portatili, generalmente per fucili antimateriale per l'uso contro blindature leggere, o in altre armi da fuoco contro armatura individuale, quali i giubbotti antiproiettile.\nTipi.\nSolido.\nGeneralmente usate per armi di grosso calibro (artiglieria). Pu\u00f2 essere inerte o esplosivo e/o incendiario e/o tracciante. Il primo tipo consiste di un corpo solido di un metallo molto resistente, capace di perforare da solo una corazzatura. Il tipo esplosivo e/o incendiario e/o tracciante contiene una piccola carica che esplode una volta penetrata l'armatura, per arrecare il massimo danno possibile all'interno del mezzo, o per iniziare un incendio. \nFu scoperto che a volte questi proiettili si frantumavano a contatto con una corazzatura, quindi furono dotati di una capsula o cappellotto di metallo (generalmente acciaio) pi\u00f9 morbido, che diminuisce lo shock dell'impatto e allo stesso tempo diminuisce la resistenza dell'armatura in quel punto, aprendo la strada per il vero e proprio corpo indurito del proiettile. Questo tipo di proiettile \u00e8 detto APC (Armor Piercing Capped) in inglese. \nDato che la forma ottimale della punta morbida non \u00e8 aerodinamica, spesso sopra \u00e8 posto un altro cappuccio tagliavento di metallo morbido. Questo tipo di proiettile \u00e8 detto APCBC (Armor Piercing Capped Ballistic Cap) in inglese.\nDecalibrato.\n\u00c8 un tipo di proiettile che contiene un'anima di materiale duro, generalmente in carburo di tungsteno, circondato da un involucro di calibro pari alla canna che lo spara, di metallo pi\u00f9 tenero e leggero, generalmente alluminio. Il peso pu\u00f2 essere fino alla met\u00e0 di quello di un proiettile AP standard. Il vantaggio di questo tipo \u00e8 che l'anima pi\u00f9 piccola e dura concentra tutta l'energia del colpo in un'area pi\u00f9 piccola, penetrando meglio una corazzatura, e dato che il colpo \u00e8 pi\u00f9 leggero, possiede una maggior velocit\u00e0 alla volata. D'altro canto, siccome il colpo \u00e8 pi\u00f9 leggero, ha una minor velocit\u00e0 e maggior instabilit\u00e0 in volo a lungo raggio. In inglese sono detti APCR (armor-piercing, composite rigid) o HVAP (high velocity armor piercing) ed in tedesco \"Hartkernmunition\". Questo tipo di munizioni \u00e8 usato sia per le armi leggere che per i pezzi d'artiglieria\nUna variante di questo tipo \u00e8 il colpo \u00e8 quello dei cannoni ad anima conica, detti anche \"principio della canna conica di Gerlich\", che sono simili per costruzione al tipo precedente, ma presentano delle alette o borchie laterali le quali, percorrendo la canna che presenta una strozzatura verso la fine (ad anima conica, appunto) vengono schiacciate, diminuendo quindi il calibro del proiettile lanciato ed aumentandone la potenza. Questo principio fu ideato dalla Krupp durante la seconda guerra mondiale. In inglese \u00e8 detto APCNR (Armour-piercing, composite non-rigid) o pi\u00f9 semplicemente squeeze-bore o tapered bore.\nProiettili perforanti ad abbandono d'involucro.\nUn proiettile perforante ad abbandono d'involucro o penetratore a energia cinetica, \u00e8 una lunga \"freccia\" di materiale duro e pesante (ad esempio tungsteno o uranio impoverito) pi\u00f9 piccola del calibro della canna dell'arma che la spara, rivestita con un \"sabot\" (cio\u00e8 involucro). Quest'ultimo appena esce dalla volata dell'arma si stacca, permettendo quindi alla freccia di continuare ad alta velocit\u00e0 e di colpire il bersaglio su un'area minore ma con una maggior forza. Un tipo pi\u00f9 moderno \u00e8 il proiettile perforante, stabilizzato da alette, ad abbandono d'involucro, cio\u00e8 l'APFSDS (\"Armour-Piercing Fin-Stabilized Discarding Sabot\"). Anche avendo una maggior forza all\u2019impatto sul bersaglio, questi proiettili hanno una minore capacit\u00e0 di penetrazione rispetto agli HEAT Fs (High Explosive Anti Tank Fin Stabilized , o Anticarro a carica cava stabilizzato da alette )."}
{"id": "3984780", "revid": "599013", "url": "https://it.wikipedia.org/wiki?curid=3984780", "title": "Jean-Pierre Adams", "text": "Biografia.\nNato nel Senegal ma cresciuto in Francia, con Marius Tr\u00e9sor costitu\u00ec negli anni settanta la famosa \"garde noire\", la guardia nera, cerniera centrale della nazionale francese.\nA fine carriera, il 17 marzo 1982, fu operato ad un legamento del ginocchio, ma un errore di anestesia lo mand\u00f2 in coma, in cui rester\u00e0 sino alla morte avvenuta il 6 settembre 2021 nella sua casa di Nimes. Adams poteva respirare da solo, senza l'ausilio di una macchina, era incapace di quasi tutti i movimenti volontari ma era in grado di ingerire il cibo, aprire e chiudere gli occhi.\nCarriera.\nClub.\nLanciato dal Fontainebleau, nel 1970 \u00e8 passato al con cui ha vinto la Coppa delle Alpi.\nIn seguito ha giocato per , , Mulhouse,e FC Chalonnais.\nNazionale.\n\u00c8 stato il primo calciatore nato in Africa a giocare per la ; con Marius Tr\u00e9sor costitu\u00ec la prima coppia di colore della nazionale transalpina.\nEsord\u00ec in nazionale il 15 giugno 1972, nel corso di una gara giocata nell'ambito della Ta\u00e7a Independ\u00eancia contro una selezione dei migliori atleti africani, entrando nei minuti finali proprio al posto di Marius Tr\u00e9sor.\nTra il 1972 e il 1976 ha giocato in tutto 22 gare con la maglia francese, partendo come titolare in tutte le restanti gare."}
{"id": "3984782", "revid": "6923", "url": "https://it.wikipedia.org/wiki?curid=3984782", "title": "Proiettili perforanti", "text": ""}
{"id": "3984786", "revid": "287204", "url": "https://it.wikipedia.org/wiki?curid=3984786", "title": "Perm' (disambigua)", "text": "Perm o Perm'"}
{"id": "3984787", "revid": "287204", "url": "https://it.wikipedia.org/wiki?curid=3984787", "title": "Jeremy Kapone", "text": ""}
{"id": "3984788", "revid": "48807272", "url": "https://it.wikipedia.org/wiki?curid=3984788", "title": "Joan Sans Alsina", "text": ""}
{"id": "3984793", "revid": "767487", "url": "https://it.wikipedia.org/wiki?curid=3984793", "title": "Luis Prais", "text": ""}
{"id": "3984814", "revid": "767487", "url": "https://it.wikipedia.org/wiki?curid=3984814", "title": "John Tanner", "text": "Oltre ad essere stato cacciatore e guida, \u00e8 un autore di memorie sulla vita dei nativi nordamericani, che lo rapirono all'eta di sei anni, citate da Alexis de Tocqueville (che lo incontr\u00f2 personalmente) ne \"La democrazia in America\".\nLe memorie, pubblicate da Edwin James nel 1830 col titolo \"A narrative of the captivity and adventures of John Tanner, (U.S. interpreter at the Saut de Ste. Marie,) during thirty years residence among the Indians in the interior of North America\", furono tradotte successivamente in Inglese e Francese."}
{"id": "3984819", "revid": "729019", "url": "https://it.wikipedia.org/wiki?curid=3984819", "title": "Barrett M98B", "text": "Il Barrett M98B \u00e8 un fucile da cecchino bolt-action.\n\u00c8 stato annunciato ufficialmente nell'ottobre 2008 ed \u00e8 disponibile per l'acquisto dal 2009.\nCaratteristiche.\nL\u02b9M98B \u00e8 un fucile di precisione tattico bolt action, sviluppato fin dall\u02b9inizio come arma per tiratori scelti con otturatore scorrevole; una versione modificata dell\u02b9M98B \u00e8 in fase di valutazione da parte dell\u02b9US SOCOM. L\u02b9M98B ha in dotazione un mirino telescopico (8x).\nL\u02b9M98B spara proiettili .338 Lapua Magnum da un caricatore sganciabile ed \u00e8 estremamente preciso a lunga distanza, mantenendo sempre un elevato potere d\u02b9arresto.\nGli ingegneri della Barrett Firearms Manufacturing hanno iniziato a progettare la M98B nel 1997, con l'obiettivo di sviluppare un'arma con una precisione tattica 338 Lapua non basato su alcun fucile sportivo.\nMolte delle caratteristiche del M98B sono ispirati all'AR-15/M16 come ad esempio la cerniera superiore in alluminio, i ricevitori inferiori e l'impugnatura ergonomica a pistola.\nL'M98B dispone anche di una canna scanalata da 27 pollici, medio-pesante lunga 690 millimetri fatta di 4150 MIL-B-11595 acciaio.\nLa canna \u00e8 rigata in una scanalatura e dispone di un freno di bocca a due porte filettate che viene indicizzato da un controdado.\nIl fucile viene fornito dalla fabbrica con un bipiede marcato Harris S-BR."}
{"id": "3984828", "revid": "767487", "url": "https://it.wikipedia.org/wiki?curid=3984828", "title": "Dagoberto Moll", "text": ""}
{"id": "3984833", "revid": "1442080", "url": "https://it.wikipedia.org/wiki?curid=3984833", "title": "Un tocco di genio", "text": "Un tocco di genio (\"Just Our Luck\") \u00e8 una serie televisiva statunitense in 13 episodi trasmessi per la prima volta nel corso di una sola stagione nel 1983.\n\u00c8 una sitcom a sfondo fantastico incentrata sulle vicende di un mite meteorologo televisivo, Keith Burrows, che libera per un caso il bizzarro genio di colore Shabu, amante del divertimento che \u00e8 stato imprigionato nella sua bottiglia per quasi due secoli.\nLa serie fu male accolta dalla critica e fu oggetto di controversie quando la NAACP la accus\u00f2 di promuovere gli stereotipi negativi degli afro-americani, con tematiche quali il rapporto servo-padrone tra i due protagonisti. La NAACP originariamente avvi\u00f2 una campagna per la rimozione della serie dal palinsesto della ABC, ma in seguito si stabil\u00ec un certo grado di controllo creativo nello sviluppo. Ci\u00f2 comport\u00f2 alcune modifiche alla sceneggiatura, l'assunzione di sceneggiatori neri e l'aggiunta di Leonard Simon al cast. Lo spettacolo fu annullato dopo tre mesi dalla prima televisiva.\nTrama.\nKeith Burrows \u00e8 un meteorologo per la KPOX-TV di Venice, in California. Un giorno, mentre fa jogging, passa in un mercato delle pulci e sbatte contro uno dei tavoli causando la caduta di una vecchia bottiglia verde. Burrows \u00e8 costretto a comprare la bottiglia e la porta a casa con lui. Pi\u00f9 tardi, quella notte, il suo gatto provoca la fuoriuscita del genio Shabu dalla bottiglia. Il genio dice a Burrows di essere stato imprigionato nel contenitore per 196 anni e gli offre i suoi servizi per 2000 anni o fino alla sua morte, \"se questa si verifica prima\". \nShabu resta poi un po' deluso dallo stile di vita modesto di Burrows avendo vissuto in palazzi reali con personaggi storici come Cleopatra, Re Art\u00f9 e Napoleone Bonaparte. Gran parte dell'umorismo della serie deriva dal carattere bizzarro di Shabu che spesso usa i suoi poteri per giocare scherzi a Burrows e in generale provocargli imbarazzo nella vita quotidiana. Egli, tuttavia, a volte aiuta Burrows in particolare nei suoi problemi lavorativi. \nPersonaggi e interpreti.\nGuest star.\nTra le guest star: Charles Brame, Hector Britt, Ed Kenney, Lynne Moody, Doris Singleton, Jack Fletcher, Linda Ann Wyatt, Cyndi James-Reese, Brodie Greer, Tawny Moyer, Curtis Taylor, Earl Boen, Dr. Joyce Brothers, Greta Blackburn, Andrew Boyer, Raleigh Bond, Blanche Rubin, Danny Dayton, Don Gibb, Mando Guerrero, H.B. Haggerty, Tony Longo, Tab Hunter, Roy Orbison, John Steadman, Dody Goodman, Richard Moll, Hamilton Mitchell, Don Chaffin, Lillian Adams.\nProduzione.\nLa serie, ideata da Lawrence Gordon e Charles Gordon, fu prodotta da Lawrence Gordon Productions e Lorimar Productions e girata negli studios della Metro-Goldwyn-Mayer a Culver City e a Venice in California. Le musiche furono composte da Joseph Conlan.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 20 settembre 1983 al 27 dicembre 1983 sulla rete televisiva ABC. In Italia \u00e8 stata trasmessa con il titolo \"Un tocco di genio\".\nAlcune delle uscite internazionali sono state:"}
{"id": "3984835", "revid": "46931", "url": "https://it.wikipedia.org/wiki?curid=3984835", "title": "Just Our Luck", "text": ""}
{"id": "3984843", "revid": "344503", "url": "https://it.wikipedia.org/wiki?curid=3984843", "title": "Avi Lerner", "text": "Avi Lerner \u00e8 uno dei pi\u00f9 esperti e prolifici produttori di Hollywood del nostro tempo. Grazie al suo senso degli affari, la sua reputazione mondiale ha raggiunto livelli altissimi, soprattutto grazie ai film d'azione prodotti dagli anni novanta fino ad ora. Ha prodotto pi\u00f9 di trecento film in venti anni di carriera.\nBiografia.\nNato e cresciuto in Israele, Lerner inizia la sua carriera cinematografica in un drive-in. Nel 1979 anticipa l'esplosione del noleggio home video, fonda cos\u00ec la pi\u00f9 grande societ\u00e0 di distribuzione video in Israele, e viene chiamato a prender parte alla maggiore casa di distribuzione cinematografica della nazione. Nel 1984, dopo aver prodotto il suo primo film, vende la sua societ\u00e0 israeliana per trasferirsi a Johannesburg, dove fonda un'altra societ\u00e0, la \"Nu Metro Entertainment Group\", con cui ha prodotto svariati film. Successivamente vende la \"Nu Metro Entertainment Group\" e si trasferisce a Los Angeles; l'obiettivo primario era quello di entrare a far parte della casa di produzione MGM, invece fonda la Nu Image con Danny Dimbort, Trevor Short e Danny Lerner. Con qualche pellicola di grande successo, la Nu Image si conferma tra le pi\u00f9 grandi case di produzione del mondo, favorendo film d'azione di basso budget, progetti direct-to-video e film per la TV. Nel 1996 la Nu Image fonda la Millennium Films per film con grandi budget.\nPer la sua carriera, riceve il \"Variety Home Entertainment Hall of Fame\" il 3 dicembre 2012, premio assegnato da \"Variety\"."}
{"id": "3984845", "revid": "1573940", "url": "https://it.wikipedia.org/wiki?curid=3984845", "title": "Monocephalus", "text": "Monocephalus \u00e8 un genere di ragni appartenente alla famiglia Linyphiidae.\nDistribuzione.\nLe due specie oggi attribuite a questo genere sono state rinvenute in Europa: la specie dall'areale pi\u00f9 vasto \u00e8 \"M. fuscipes\" reperita in un numero maggiore di localit\u00e0 europee.\nIn Italia settentrionale sono stati rinvenuti alcuni esemplari di \"M. fuscipes\" . Secondo l'aracnologo Tanasevitch sono stati rinvenuti in Italia anche esemplari di \"M. castaneipes\" \nTassonomia.\nRimosso dalla sinonimia con \"Plaesiocraerus\" (genere confluito in \"Diplocephalus\" ) a seguito di un lavoro dell'aracnologo Denis del 1949.\nA dicembre 2011, si compone di due specie:"}
{"id": "3984849", "revid": "1450446", "url": "https://it.wikipedia.org/wiki?curid=3984849", "title": "Penna di Tacchino", "text": "Penna di Tacchino \u00e8 una striscia a fumetti disegnata da Alberto Melari. Il personaggio \u00e8 stato creato nel febbraio del 2000 ed \u00e8 stato pubblicato per la prima volta nell'agenda Comix nel 2004. Penna di Tacchino \u00e8 un pellerossa che vive presso una trib\u00f9 in un deserto statunitense e subisce indirettamente tutte le azioni invasive dell'uomo bianco come l'inquinamento da immondizie o il monopolio delle risorse. Il fumetto tratta temi di ordine sociale e politico di attualit\u00e0."}
{"id": "3984856", "revid": "4175", "url": "https://it.wikipedia.org/wiki?curid=3984856", "title": "Bolt-Action", "text": ""}
{"id": "3984859", "revid": "91646347", "url": "https://it.wikipedia.org/wiki?curid=3984859", "title": "Romeo Morri", "text": "Biografia.\nNato a San Marino si \u00e8 laureato in Farmacia a Bologna e da sempre \u00e8 l'alfiere della Cultura e Storia della Repubblica di San Marino sulla quale ha scritto numerosi testi.\nEletto in Consiglio Grande e Generale per la prima volta nel 1983, fu riconfermato nel 1988, nel 1993, nel 1998 e nel 2001 e nel 2006.\nGi\u00e0 Segretario di Stato al Lavoro nel 1998, e Segretario di Stato alla Sanit\u00e0 ed agli Esteri nel 2002; nel 2008 \u00e8 stato confermato come Segretario di Stato della Repubblica di San Marino per l'Istruzione, la Cultura, l'Universit\u00e0 e le Politiche Giovanili fino a Luglio 2012.\nIn Consiglio Grande \u00e8 stato membro del Comitato sul credito e sulle valute nella precedente legislatura.\nNel 2003 \u00e8 stato uno dei fondatori del partito dei Popolari Sammarinesi dei quali ne \u00e8 stato il Presidente ed il rappresentante in Consiglio dal 2004.\nMembro attivo di numerose organizzazioni internazionali ha ricoperto diversi incarichi dovuti alla sua partecipazione in numerose commissioni quali Interparlamentare, Affari Esteri, Commissione contro le tossicodipendenze e Commissione Urbanistica.\nRomeo Morri \u00e8 membro dell'Accademia degli Incamminati e della Rubiconia Accademia dei Filopatridi. La presidenza della Repubblica Italiana gli ha conferito l'onorificenza di Ufficiale e di Commendatore. \nHa scritto due libri, \"La dogana\" nel 1998, e \"Cume' chi i dis? Soprannomi nella piccola Repubblica di San Marino\", con la figlia Viola nel 2013. \nAmbedue i libri rappresentano una parte di storia della Repubblica di San Marino."}
{"id": "3984868", "revid": "1271713", "url": "https://it.wikipedia.org/wiki?curid=3984868", "title": "Episodi de Il nostro amico Kalle (terza stagione)", "text": ""}
{"id": "3984871", "revid": "287204", "url": "https://it.wikipedia.org/wiki?curid=3984871", "title": "I predatori della citt\u00e0 perduta", "text": "I predatori della citt\u00e0 perduta (\"Lost City Raiders\") \u00e8 un film di fantascienza per la televisione del 2008 scritto e diretto da Jean de Segonzac. \u00c8 interpretato da James Brolin, Ian Somerhalder, Ben Cross, Jamie King, \u00c9lodie Frenck e Bettina Zimmermann.\nTrama.\nA causa degli effetti devastanti del surriscaldamento terrestre, il settanta per cento delle terre un tempo emerse \u00e8 stato coperto dall'enorme innalzamento del livello del mare. Le principali citt\u00e0 costiere sono state spazzate via o parzialmente sommerse: a New York la Statua della Libert\u00e0 mostra ormai solo il mezzo busto; a Los Angeles la scritta Hollywood sporge appena sul livello del mare; a Parigi della Torre Eiffel affiora dalle acque solo la punta. A un gruppo di uomini e donne, in missione per conto del Vaticano, viene affidato il compito di controllare che ci\u00f2 che \u00e8 rimasto del mondo che conoscono non vada perso per sempre."}
{"id": "3984872", "revid": "339392", "url": "https://it.wikipedia.org/wiki?curid=3984872", "title": "Benedizioni ebraiche", "text": ""}
{"id": "3984898", "revid": "120380091", "url": "https://it.wikipedia.org/wiki?curid=3984898", "title": "Simposio (Senofonte)", "text": "Il Simposio () \u00e8 un'opera di Senofonte in forma di dialogo.\nDescrizione.\nQuesto lavoro senofonteo registra la discussione di Socrate con alcuni commensali ad una cena data da Callia in onore di Autolico, figlio di Licone. (Alcuni commentatori tendono ad identificare questo Licone con il Licone che fu uno dei procuratori di Socrate, tuttavia, altri mettono in dubbio tale identificazione; John Burnet, per esempio, afferma che \"\u00e8 molto improbabile\").\nIl 421 a.C. \u00e8 la data dell'ambientazione del Simposio di Senofonte.\nMentre il Simposio di Platone \u00e8 costituito da una serie di lunghi discorsi in lode di Amore, quello di Senofonte \u00e8 dominato da botte e risposte, spesso con toni arguti. I temi sono presentati inoltre in modo piuttosto disorganico.\nUn concorso di parole emerge tra Socrate e Callia, e a ciascuno dei commensali viene chiesto di descrivere la cosa di cui lui si vanta di pi\u00f9. Tutte le risposte sono giocosi o paradossali: Socrate, per esempio, si vanta della sua conoscenza dell'arte dello sfruttamento della prostituzione.\nLa storia giunge al culmine quando Socrate loda l'amore che Callia aveva per Autolico.\nPer le notizie storiche su Socrate il Simposio di Senofonte e il suo \"Economico\" vengono solitamente ritenuti senza valore dalla maggior parte degli studiosi.\nRelazione con il Simposio di Platone.\nCi sono state alcune controversie per comprendere se il lavoro di Senofonte fu scritto prima di quello di Platone o viceversa. Henry Graham Dakyns, uno studioso di epoca vittoriana che ha tradotto molte opere di Platone e Senofonte, credeva che Platone fosse a conoscenza di questo lavoro, e che ne venne influenzato in qualche misura quando scrisse il suo Simposio.\nTuttavia, gli studiosi successivamente hanno preso in considerazione un argomento particolare, quello contro un esercito di amanti nel discorso finale di Socrate come prova che Senofonte si bas\u00f2 su Platone, dal momento che questo concetto \u00e8 menzionato nell'opera di Platone. Il discorso sembra una parodia o \"pastiche\" di discorsi erotici, sia nel \"Simposio di Platone\" che nel \"Fedro\".\nAnche se alcuni studiosi hanno sostenuto che il lungo discorso di Socrate contiene aggiunte successive, l'opinione al riguardo \u00e8 tuttora divisa su quale autore fu il primo a scrivere un simposio socratico; studi recenti per\u00f2 sostengono generalmente che Senofonte scrisse il Simposio nella seconda met\u00e0 del 360, beneficiando cos\u00ec della lettura degli scritti socratici di Platone."}
{"id": "3984899", "revid": "709406", "url": "https://it.wikipedia.org/wiki?curid=3984899", "title": "Karim Musa", "text": "Karim Musa () \u00e8 un centro abitato del distretto rurale di Qal'eh-ye Khavaje, nella circoscrizione centrale della provincia di Andika, in Iran. Secondo il censimento del 2006, la popolazione ammontava a 83 abitanti, divisi in 14 famiglie.\nEtimologia.\nIl toponimo \u00e8 composto da \u0645\u0648\u0633\u064a, \"M\u016bs\u00e1\", ovvero Mos\u00e8, e \u0643\u0631\u064a\u0645, \"Kar\u012bm\", ovvero uno dei 99 nomi di Allah, che in lingua araba prende il significato di \"generoso\"."}
{"id": "3984910", "revid": "47767", "url": "https://it.wikipedia.org/wiki?curid=3984910", "title": "Parrocchie della diocesi di Crema", "text": "Le parrocchie della diocesi di Crema sono 62 e sono distribuite in comuni e frazioni appartenenti alla sola provincia di Cremona.\nLa diocesi \u00e8 divisa in 6 zone pastorali.\nUnit\u00e0 pastorali.\nAlcune parrocchie sono raggruppate in unit\u00e0 pastorali."}
{"id": "3984911", "revid": "123519176", "url": "https://it.wikipedia.org/wiki?curid=3984911", "title": "Matteo Scozzarella", "text": "Carriera.\nClub.\nAtalanta e Portogruaro.\nCresciuto nel e quindi nell', nel 2005 viene acquistato dall'Atalanta che lo inserisce nel proprio settore giovanile; durante la stagione 2006-2007 entra nel giro della prima squadra, senza mai scendere in campo.\nNell'estate del 2007 l'Atalanta manda il calciatore in compropriet\u00e0 al in Lega Pro dove, nella prima stagione con la maglia granata, colleziona 18 presenze in campionato e 3 gol segnati. Grazie alle prestazioni effettuate durante l'intera stagione, la dirigenza del club di Portogruaro decide di rinnovare la compropriet\u00e0 del cartellino del calciatore triestino, in accordo con quella dell'Atalanta e contribuisce alla promozione in B.\nI vari prestiti.\nIl 17 luglio 2011 viene girato in prestito alla Juve Stabia, formazione neo promossa in Serie B. Esordisce con la casacca numero 23 della , il 14 agosto 2011 contro il Sassuolo, incontro valevole per la Coppa Italia. Il 24 settembre 2011, alla sesta giornata di campionato, segna la sua prima rete con le vespe, il momentaneo 2-1 a favore della contro il .\nUna volta finito il prestito alla Juve Stabia viene aggregato alla formazione neroazzurra nel ritiro di Rovetta; il 19 agosto 2012 scende in campo nella partita di Coppa Italia vinta per 2-0 contro il Padova, esordendo cos\u00ec in prima squadra.\nL'esordio in Serie A avviene il 30 settembre 2012, durante Atalanta-Torino, in cui entra in campo al 67' minuto.\nDopo aver giocato 3 partite in Serie A con l'Atalanta, tutte subentrando dalla panchina, il 23 gennaio 2013 passa in prestito fino a fine stagione alla . Il successivo 26 gennaio fa il suo esordio in campionato con la squadra rossoverde. Il 2 febbraio disputa la sua prima partita da titolare nella partita pareggiata per 0-0 contro il Bari. Chiude la sua esperienza con la squadra umbra con un totale di 13 presenze senza reti, facendo ritorno all'Atalanta per fine prestito.\nIl 30 agosto 2013, ritorna in prestito alla Juve Stabia per disputare la stagione 2013-2014, sempre in Serie B; nel gennaio successivo si trasferisce allo Spezia, sempre nel medesimo campionato.\nTrapani e Parma.\nA fine stagione fa rientro all'Atalanta e il 22 luglio 2014 va in prestito nuovamente in Serie B, questa volta al Trapani. Il 14 luglio 2015 viene riscattato definitivamente dalla societ\u00e0 siciliana, ed \u00e8 uno dei protagonisti in quella stagione che porter\u00e0 i granata al terzo posto.\nL'8 gennaio 2017, dopo un opaco girone d'andata, chiude l'avventura siciliana con il e si accasa a titolo definitivo nell'ambizioso , in Lega Pro, firmando un contratto biennale. Contribuisce al doppio salto dalla Serie C alla Serie A e in quattro anno mette insieme 90 presenze.\nMonza.\nIl 5 gennaio 2021, si trasferisce al Monza, neopromosso in Serie B, firmando un contratto semestrale con opzione.\nNazionale.\nTra il 2005 e 2006 colleziona 11 presenze con tre rappresentative nazionali: all'inizio con l'Under-17, poi con l'Under-18 ed infine con l'Under-19.\nStatistiche.\nPresenze e reti nei club.\n\"Statistiche aggiornate al 12 maggio 2021.\""}
{"id": "3984918", "revid": "339392", "url": "https://it.wikipedia.org/wiki?curid=3984918", "title": "Berakhah", "text": ""}
{"id": "3984920", "revid": "2033069", "url": "https://it.wikipedia.org/wiki?curid=3984920", "title": "Total Security", "text": "Total Security \u00e8 una serie televisiva statunitense in 13 episodi di cui 6 trasmessi per la prima volta nel corso di una sola stagione nel 1997.\n\u00c8 una serie poliziesca d'azione incentrata sui casi affrontati un gruppo di investigatori privati, tra cui una ex poliziotta, un'ex militare e un genio della tecnologia, guidati da Frank Cisco. Il gruppo si caratterizza per l'uso che fa di moderne tecnologie nel campo dei sistemi di sicurezza, affronta perlopi\u00f9 rapimenti e tentativi di stalking ai danni di facoltosi personaggi e offre servizi di scorta o di sorveglianza. La serie fu creata dal produttore Steven Bochco e fu annullata durante la prima televisiva sulla ABC dopo soli sei episodi.\nPersonaggi e interpreti.\nGuest star.\nTra le guest star: Steve Mattila, \u017deljko Ivanek, Michael Herney, Joan McMurtrey, Claudia Christian, Lawrence Pressman, Bruno Campos, Julianne Christie, Troy Evans, James O'Sullivan, Oliver Clark, Marlon Young, Dimitri Diatchenko, Adam Gordon, Wiley Pickett, Gretchen Palmer, Graham Beckel, Lisa Rieffel, Nathan Fillion, George Wyner, Alan Fudge, Jesse D. Goins, Rende Rae Norman, Mary-Margaret Lewis, Jim Beaver, Rick Cramer, Lisa Boyle, Cyndi Pass, Jim Swanson, Barbara Bosson.\nProduzione.\nLa serie, ideata da Charles H. Eglee e Steven Bochco, fu prodotta da 20th Century Fox Television e Steven Bochco Productions e girata negli studios della 20th Century Fox a Century City in California. Le musiche furono composte da Mike Post.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 27 settembre 1997 all'8 novembre 1997 sulla rete televisiva ABC. In Italia \u00e8 stata trasmessa nel 2001 su Rete 4 con il titolo \"Total Security\".\nAlcune delle uscite internazionali sono state:"}
{"id": "3984921", "revid": "486946", "url": "https://it.wikipedia.org/wiki?curid=3984921", "title": "Berakhot", "text": ""}
{"id": "3984922", "revid": "135491", "url": "https://it.wikipedia.org/wiki?curid=3984922", "title": "La B\u00e2s", "text": ""}
{"id": "3984924", "revid": "354397", "url": "https://it.wikipedia.org/wiki?curid=3984924", "title": "Tetraiodometano", "text": "Il tetraiodometano \u00e8 un alometano tetrasostituito. Appare come un solido cristallino di un intenso colore rosso-viola, caratteristica rara tra i derivati del metano. La grande densit\u00e0 di carica negativa dislocata prevalentemente sugli atomi di iodio rende la molecola particolarmente instabile. La molecola \u00e8 debolmente reattiva in acqua nella quale si dissocia dando I2 e CHI3, \u00e8 invece solubile in solventi organici apolari.\nReazioni.\nIl tetraiodometano pu\u00f2 reagire con trifluoruro di bromo in rapporto 1:2 a dare come prodotti dibromodifluorometano e tetrafluorometano."}
{"id": "3984937", "revid": "1601148", "url": "https://it.wikipedia.org/wiki?curid=3984937", "title": "Nat Pendleton", "text": "Biografia.\nNato nell'Iowa da Adelaide E. e Nathaniel G. Pendleton, studi\u00f2 alla Columbia University dove cominci\u00f2 la sua carriera di lottatore.\nDivent\u00f2 campione nell'Eastern Intercollegiate Wrestling Association del 1914 e del 1915. Scelto per il team USA alle Olimpiadi di Anversa del 1920, Pendleton perse solo un combattimento, vincendo la medaglia d'argento nella categoria pesi massimi."}
{"id": "3984939", "revid": "729019", "url": "https://it.wikipedia.org/wiki?curid=3984939", "title": "Isola di Naumov", "text": "L'isola di Naumov (in russo \u041e\u0441\u0442\u0440\u043e\u0432 \u041d\u0430\u0443\u043c\u043e\u0432\u0430, \"ostrov Naumova\") \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene alla citt\u00e0 di Vladivostok, nel Territorio del Litorale, che \u00e8 parte del Circondario federale dell'Estremo Oriente.\nGeografia.\nL'isola \u00e8 situata 1,1\u00a0km a est dell'isola di Popov, nella parte settentrionale della baia Pograni\u010dnaja (\u0431\u0443\u0445\u0442\u0430 \u041f\u043e\u0433\u0440\u0430\u043d\u0438\u0447\u043d\u0430\u044f, \"buchta Pograni\u010dnaja\"), a sud di capo Prochodnoj (\u043c\u044b\u0441 \u041f\u0440\u043e\u0445\u043e\u0434\u043d\u043e\u0439, \"mys Prochodnoj\"), e 22\u00a0km circa a sud-ovest del centro di Vladivostok. \u00c8 bagnata dalle acque del golfo dell'Ussuri, ovvero la parte orientale del Golfo di Pietro il Grande.\nNaumov \u00e8 una piccola isola dalla forma ellittica con coste regolari tranne per una striscia di terra che si allunga nel nord-ovest. Misura poco meno di 615\u00a0m di lunghezza e 320\u00a0m di larghezza (435\u00a0m ad ovest, comprendendo il promontorio), per una superficie di circa 0,18\u00a0km\u00b2. L'altitudine massima \u00e8 di 44\u00a0m s.l.m. nel sud-est.Su tre lati il litorale \u00e8 costituito da spiagge di ciottoli e ghiaia, a sud invece le coste si alzano in scogliere rocciose e si trovano scogli e faraglioni frequentati da cormorani e altri uccelli marini.La superficie \u00e8 coperta da un rado bosco di latifoglie che si infittisce sul versante occidentale. Su questo stesso lato sono presenti macchie di rose marine selvatiche e una sorgente d'acqua dolce.L'isola \u00e8 un'ambita meta turistica per gli abitanti delle vicine citt\u00e0 ed \u00e8 facilmente raggiungibile dall'isola di Popov."}
{"id": "3984947", "revid": "123749177", "url": "https://it.wikipedia.org/wiki?curid=3984947", "title": "Maria Luisa Altieri Biagi", "text": "Biografia.\nSi \u00e8 laureata in Lettere all'Universit\u00e0 di Firenze, dove \u00e8 stata allieva del glottologo Giacomo Devoto.\nDopo alcuni anni trascorsi come assistente di Glottologia nelle Facolt\u00e0 di Lettere di Cagliari e di Bologna, ha conseguito nel 1967 la libera docenza in Storia della lingua italiana, materia di cui ha avuto l'incaricato fino al 1970 alla Facolt\u00e0 di Lettere dell'Universit\u00e0 di Trieste. Vincitrice in quell'anno della cattedra di Storia della Lingua italiana, ha insegnato ancora a Trieste fino al 1974, anno in cui \u00e8 passata all'Universit\u00e0 di Bologna.\nSi \u00e8 occupata di storia della lingua italiana, di linguaggi settoriali, linguistica testuale, di didattica dell'italiano, e di stilistica, attraverso una lunga serie di apprezzate pubblicazioni. Ha collaborato con le riviste \"Lingua nostra\", \"Lettere italiane\", \"Archivio glottologico italiano\" e \"Italiano e oltre\", con l'Accademia toscana di scienze e lettere \"La Colombaria\" e con i \"Quaderni dell'Istituto di glottologia\".\n\u00c8 stata accademica emerita della prestigiosa Accademia della Crusca ed \u00e8 stata socia accademica emerita dell'Accademia delle Scienze di Bologna.\nNel 2002 ha ricevuto dal Presidente della Repubblica Carlo Azeglio Ciampi la medaglia d'oro di benemerita della scienza e della cultura.\nDal 2005 \u00e8 stata condirettrice della rivista \u00abLa lingua italiana. Storia, strutture, testi\u00bb, che ha contribuito a fondare.\nProfessoressa Emerita di Storia della Lingua Italiana dell'Alma Mater, Socia Emerita dell\u2019Accademia della Crusca e dell\u2019Accademia delle Scienze di Bologna, medaglia d\u2019oro di Benemerita della Scienza e della Cultura nel 2002, \u00e8 stata una studiosa di ampio respiro in ambito linguistico."}
{"id": "3984949", "revid": "481666", "url": "https://it.wikipedia.org/wiki?curid=3984949", "title": "Nathaniel Pendleton", "text": ""}
{"id": "3984953", "revid": "212348", "url": "https://it.wikipedia.org/wiki?curid=3984953", "title": "Ugolino da Forl\u00ec", "text": ""}
{"id": "3984960", "revid": "120407789", "url": "https://it.wikipedia.org/wiki?curid=3984960", "title": "Via Panatenaica", "text": "La via Panatenaica era una strada di Atene lungo la quale si svolgevano processioni in occasione delle feste Panatenee, commemorative della fondazione della citt\u00e0 da parte di Teseo mediante il sinecismo (raggruppamento) di pi\u00f9 villaggi. \nStoria.\nFino all'arcontato di Ippocleide (566-565 a.C.) le Panatenee erano feste annuali che si celebravano dal 24 al 28 del mese di Ecatombeone (8-12 agosto); dopo questa data furono istituite altre feste dette le Grandi Panatenee (per distinguerle dalle precedenti che presero il nome di Piccole Panatenee), che si svolgevano ogni quattro anni dal 21 al 29 del mese di Ecatombeone (5-13 agosto). Il rito principale di entrambe le festivit\u00e0 erano proprio le processioni che, percorrendo la via Panatenaica, partivano dal quartiere del Ceramico, si fermavano poi in tutti i punti sacri pi\u00f9 importanti della citt\u00e0, tra i quali l'agor\u00e0 di Atene, e infine salivano fin sull'Acropoli di Atene.\nAnche oggi la strada risulta percorribile e tracciata."}
{"id": "3984966", "revid": "599013", "url": "https://it.wikipedia.org/wiki?curid=3984966", "title": "Comando delle scuole dell'Arma dei Carabinieri", "text": "Il Comando delle scuole dell'Arma dei Carabinieri \u00e8 al vertice dell'organizzazione addestrativa dell'Arma dei Carabinieri. Ha sede in Roma ed \u00e8 retto da un Generale di Corpo d\u2019Armata.\nAssicura univocit\u00e0 di indirizzo addestrativo e didattico, perseguendo l'elevazione del livello professionale del personale ed esercita il comando sugli istituti d'istruzione dell'Arma dei Carabinieri;\nStruttura.\nSono alle dirette dipendenze del Comando delle Scuole dell\u2019Arma:"}
{"id": "3984972", "revid": "339392", "url": "https://it.wikipedia.org/wiki?curid=3984972", "title": "DECCA", "text": ""}
{"id": "3984974", "revid": "182291", "url": "https://it.wikipedia.org/wiki?curid=3984974", "title": "Indicatore di prestazione chiave", "text": ""}
{"id": "3984976", "revid": "300067", "url": "https://it.wikipedia.org/wiki?curid=3984976", "title": "Gordana Kova\u010devi\u0107", "text": ""}
{"id": "3984977", "revid": "300067", "url": "https://it.wikipedia.org/wiki?curid=3984977", "title": "Gordana Kovacevic", "text": ""}
{"id": "3984979", "revid": "339392", "url": "https://it.wikipedia.org/wiki?curid=3984979", "title": "Operational Support System", "text": ""}
{"id": "3984980", "revid": "599013", "url": "https://it.wikipedia.org/wiki?curid=3984980", "title": "Gabriel Machado", "text": ""}
{"id": "3984981", "revid": "359266", "url": "https://it.wikipedia.org/wiki?curid=3984981", "title": "Rete Intelligente", "text": ""}
{"id": "3984989", "revid": "110157", "url": "https://it.wikipedia.org/wiki?curid=3984989", "title": "Eleutere", "text": "Eleutere () era una cittadina nella parte settentrionale dell'Attica, al confine con la Beozia.\nLocalizzazione.\nNell'Ottocento William Martin Leake supponeva che Eleutere si trovasse presso l'odierna My\u00fapoli, circa a sud-est di Gyphtokastro; si pu\u00f2 per\u00f2 obiettare che Eleutere originariamente faceva parte della lega beotica, che si un\u00ec volontariamente agli Ateniesi e che non divenne mai un demo, e che quindi \u00e8 improbabile che Enoe, la quale era sempre stata un demo, si trovasse tra Platea ed Eleutere. Leake replic\u00f2 che, esaminando le rovine di Gyphtokastro, la sua posizione e le sue dimensioni mostrano che era una fortezza e non una citt\u00e0, considerato che la sua circonferenza misurava solo 640 o e che si trovava su un'altura all'entrata del passo, mentre My\u00fapoli ha tutta l'apparenza di essere stata una semplice citt\u00e0, con l'acropoli piazzata come di consueto ai margini della valle. Altri studiosi ritenevano che le rovine di Ghyft\u00f3kastro appartengano a Panatto, ma tale opinione \u00e8 probabilmente superata. Attualmente gli studiosi invece ritengono che Gyphtokastro sia da identificare con Eleutere e che My\u00fapoli corrisponda ad Enoe.\nStoria.\nAnticamente si pensava che il fondatore della citt\u00e0 fosse Eleutere, il mitico figlio di Apollo ed Etusa.\nEleutere, come la vicina Platea, era inizialmente una polis indipendente al confine tra l'Attica e la Beozia. Oppressa dalla belligeranza perenne e dalle incursioni dei Tebani, tuttavia, la citt\u00e0 chiese aiuto ad Atene e fu disposta a rinunciare alla sua indipendenza in cambio della cittadinanza ateniese e dell'ammissione tra i territori di quella citt\u00e0. Data l'importanza geopolitica di Eleutere gli Ateniesi accettarono il compromesso e il culto di Dioniso Eleuterio venne simbolicamente trasferito ad Atene; la statua del dio fu trasferita da un certo Pegaso. : durante lo svolgimento degli spettacoli delle Dionisie il posto centrale della prima fila di spettatori era riservato al sacerdote di Dioniso Eleuterio.\nDescrizione.\nAttualmente, sul luogo dell'antica Eleutere, sorgono i resti di una delle meglio conservate fortezze greche antiche: si tratta dell'antica acropoli, datata tra il 370 e il 360 a.C., . La cinta, lunga , era dotata di numerose torri, 6 delle quali sono ancora visibili sul lato settentrionale e misurano dai 4 ai 6 metri di altezza. Rimangono inoltre le fondamenta delle altre torri e delle due porte, una grande a ovest e una pi\u00f9 piccola a sud-est. Ci sono anche resti di due piccole porte sul lato nord, probabilmente utilizzate per delle sortite in caso di assedio."}
{"id": "3984990", "revid": "228587", "url": "https://it.wikipedia.org/wiki?curid=3984990", "title": "Sampaoloni", "text": "I Sampaoloni (in dialetto sancataldese \"Sampauluna\") sono giganti processionali di cartapesta che raffigurano gli undici apostoli (non \u00e8 presente Giuda). Danno vita al tradizionale incontro di Ges\u00f9 Risorto con la Madonna e la Maddalena che si svolge la domenica di Pasqua a San Cataldo, in provincia di Caltanissetta.\nStoria.\nL'origine dei Sampaoloni viene fatta risalire intorno al 1700, anche se manifestazioni con persone che rappresentavano gli apostoli erano gi\u00e0 esistenti. L'obiettivo di queste manifestazioni, organizzate dai Padri Mercedari, era la catechesi popolare. \nLa denominazione di \u201cSampaoloni\u201d data alle statue deriva da san Paolo e la loro imponenza esalta la grandiosit\u00e0 spirituale e morale degli apostoli. \nLe statue derivano dai giganti processionali dell'antica tradizione spagnola, ancora oggi presenti in molte zone della Spagna e usati in occasione di varie festivit\u00e0, come a Tarragona per la \"festa di Santa Tecla\", o durante la \"fiesta Mayor de Reus\" che si svolge il giorno di San Pietro a Reus.\nGrazie alle relazioni politiche e commerciali esistite tra la Spagna e la Sicilia, la tradizione dei giganti processionali si \u00e8 diffusa anche in Sicilia ed oggi \u00e8 legata al culto della Vergine, come nel caso dei giganti \"Mata\" e \"Grifone\" della festa dell'Assunta a Messina e dei giganti \"Kronos\" e \"Mytia\" della festa della Madonna della luce di Mistretta. Nei casi dei santoni di Aidone, dei santoni di Barrafranca, Aragona, Caltagirone, e dei Sampaoloni di San Cataldo, le statue rappresentano gli apostoli e sono protagoniste delle rappresentazioni della domenica di Pasqua.\nDescrizione.\nI Sampaoloni sono alti tre metri e costituiti da una struttura fatta da un'intelaiatura di ferro. La testa e gli arti superiori vengono attaccati al busto che \u00e8 la struttura portante della statua, la quale viene sostenuta da un portatore. Dei portatori sono visibili solo gli occhi, grazie ai fori che permettono loro di guardare all'esterno, e le gambe, che animano la statua. All'esterno le statue sono rivestite con tuniche di diverso colore, decorate con merletti e mantelle che ricordano la sfarzosit\u00e0 spagnola, e ciascuna statua porta al petto una targa con il nome dell'Apostolo.\nTradizionale \"'Ncuntru\" dei Sampaoloni con Ges\u00f9 Risorto.\nL'incontro si svolge nel pomeriggio della domenica di Pasqua e chiude la serie di rappresentazioni religiose della Settimana Santa sancataldese. La manifestazione ha luogo lungo la via Vittorio Emanuele, tra la chiesa di \"santa Maria delle Grazie\" e la cappella del Cristo Resuscitato, che funge da Sepolcro. La statua della Maddalena, che secondo la credenza popolare sarebbe venuta a conoscenza della sparizione del corpo di Cristo prima della Madonna, portata a spalle da giovani, si avvia verso il Sepolcro. Trovandolo vuoto, torna a dare la notizia alla Madonna e ai Sampaoloni e si reca al Sepolcro altre tre volte. Sono San Giovanni e San Pietro a recarsi con lei la seconda volta, mentre solo la terza volta \u00e8 la Madonna ad accompagnarla. Infine, i Sampaoloni insieme alla Madonna e alla Maddalena compiono di nuovo il percorso per giungere questa volta ad incontrare la statua del \"Cristo Risorto\" che appare da una stradina laterale. San Tommaso, rimasto indietro per la sua incredulit\u00e0, viene raggiunto dal Cristo Risorto, dai Sampaoloni, dalla Maddalena e dalla Madonna nella processione finale che viene accompagnata dalla banda del paese.\nLa manifestazione attuale dei Sampaoloni \u00e8 meno articolata rispetto a quella che si svolgeva in passato, che durava pi\u00f9 giorni. Oggi i Sampaoloni sfilano per il centro cittadino, la mattina della domenica di Pasqua, annunciando la Risurrezione di Cristo, e nel pomeriggio sono protagonisti dell'incontro con Ges\u00f9 Risorto.\nConservazione.\nI Sampaoloni sono stati recentemente restaurati dall'associazione culturale \"\u201cGiuseppe Amico Medico\u201d\", che li custodisce nella sede dell'associazione e si occupa anche della loro valorizzazione."}
{"id": "3984992", "revid": "461603", "url": "https://it.wikipedia.org/wiki?curid=3984992", "title": "Mahamadou Ndiaye", "text": ""}
{"id": "3984994", "revid": "1310927", "url": "https://it.wikipedia.org/wiki?curid=3984994", "title": "Ovidiu D\u0103n\u0103nae", "text": ""}
{"id": "3984995", "revid": "124678915", "url": "https://it.wikipedia.org/wiki?curid=3984995", "title": "Lauren\u021biu Reghecampf", "text": ""}
{"id": "3984997", "revid": "287204", "url": "https://it.wikipedia.org/wiki?curid=3984997", "title": "Laurentiu Reghecampf", "text": ""}
{"id": "3984999", "revid": "126257", "url": "https://it.wikipedia.org/wiki?curid=3984999", "title": "Business Support System", "text": "Per Business Support System (e con l'acronimo BSS) si intendono tutti i sistemi che un operatore telefonico utilizza per gestire le operazioni commerciali nei confronti dei suoi clienti. Le piattaforme BSS e OSS sono collegate per supportare differenti servizi end-to-end. Ogni area possiede i propri dati e le proprie responsabilit\u00e0.\nRuolo dei Business Support System.\nA livello di base, le piattaforme BSS sono responsabili nella gestione degli ordini, dei pagamenti e dei flussi finanziari...\nIl ruolo dei Business Support System in un fornitore di servizi \u00e8 quello di coprire le quattro aree principali:"}
{"id": "3985001", "revid": "287204", "url": "https://it.wikipedia.org/wiki?curid=3985001", "title": "Gran Premio motociclistico di Cecoslovacchia 1976", "text": "Il Gran Premio motociclistico di Cecoslovacchia fu il decimo appuntamento del motomondiale 1976.\nSi svolse il 25 agosto 1976 a Brno alla presenza di 200.000 spettatori, e corsero le classi 250, 350, 500 e sidecar.\nIn 500, ancora assente Barry Sheene, and\u00f2 in testa Teuvo L\u00e4nsivuori: il finlandese fu primo fino all'ultimo giro, quando la benzina inizi\u00f2 a mancare: ne approfitt\u00f2 John Newbold.\nBattaglia a 8 in 350 dopo il ritiro di Dieter Braun (andato in testa con la Morbidelli): ad uscirne vincitore fu Walter Villa. L'alfiere della Harley-Davidson vinse anche la 250, aggiudicandosi anche il titolo iridato della categoria.\nNei sidecar Hermann Schmid vinse allo sprint, grazie alla rottura della catena del mezzo di Rolf Biland. Rolf Steinhausen, quarto, si riconferm\u00f2 Campione del Mondo.\nClasse 500.\n38 piloti alla partenza, 17 al traguardo.\nClasse 350.\n42 piloti alla partenza, 19 al traguardo.\nClasse 250.\n41 piloti alla partenza, 30 al traguardo.\nClasse sidecar.\n31 equipaggi alla partenza, 16 al traguardo."}
{"id": "3985002", "revid": "767487", "url": "https://it.wikipedia.org/wiki?curid=3985002", "title": "Paul P\u00e2rvulescu", "text": ""}
{"id": "3985007", "revid": "359266", "url": "https://it.wikipedia.org/wiki?curid=3985007", "title": "Business Support Systems", "text": ""}
{"id": "3985010", "revid": "339392", "url": "https://it.wikipedia.org/wiki?curid=3985010", "title": "Operations support system", "text": ""}
{"id": "3985011", "revid": "1369234", "url": "https://it.wikipedia.org/wiki?curid=3985011", "title": "Hillal Soudani", "text": "Caratteristiche tecniche.\nMancino, gioca prevalentemente come ala destra, ruolo che predilige nel convergere per andare al tiro \u00e8 dotato di buona tecnica e buona resistenza fisica, pu\u00f2 giocare anche sulla fascia opposta ed all'occorrenza come punta centrale.\nCarriera.\nClub.\nHa giocato per sei anni nel campionato algerino, militando nell'ASO Chlef e collezionando globalmente 124 partite e 54 reti. Nell'estate del 2011 si trasferisce al Vit\u00f3ria Sport Clube, in cui esordisce anche in Europa League. Il 27 maggio 2013 la comunica che il giocatore ha firmato un contratto quadriennale con la squadra croata. Il 16 luglio 2013 il giocatore segna una doppietta nel primo turno di qualificazione dell'UEFA Champions League 2013-2014 contro il CS Fola Esch (il risultato finale sar\u00e0 poi 5-0 a favore della ), mentre il 18 settembre 2014 realizza una tripletta in una partita valida per l'Europa League, contro l'Astra (5-1).\nNazionale.\nDebutta con la nazionale algerina il 4 giugno 2011 nella partita valida alle qualificazioni alla Coppa d'Africa 2012 contro il Marocco. Successivamente \u00e8 convocato per la Coppa delle Nazioni Africane 2013, per il Campionato mondiale di calcio 2014, la Coppa delle Nazioni Africane 2015, la Coppa d'Africa 2017.\nStatistiche.\nPresenze e reti nei club.\n\"Statistiche aggiornate al 6 marzo 2021.\""}
{"id": "3985012", "revid": "339392", "url": "https://it.wikipedia.org/wiki?curid=3985012", "title": "Operation Support System", "text": ""}
{"id": "3985013", "revid": "48811486", "url": "https://it.wikipedia.org/wiki?curid=3985013", "title": "Dialetto padovano", "text": ""}
{"id": "3985014", "revid": "48811505", "url": "https://it.wikipedia.org/wiki?curid=3985014", "title": "Dialetto polesano", "text": ""}
{"id": "3985015", "revid": "339392", "url": "https://it.wikipedia.org/wiki?curid=3985015", "title": "El-Arbi Hillel Soudani", "text": ""}
{"id": "3985016", "revid": "339392", "url": "https://it.wikipedia.org/wiki?curid=3985016", "title": "El Arbi Soudani", "text": ""}
{"id": "3985017", "revid": "339392", "url": "https://it.wikipedia.org/wiki?curid=3985017", "title": "El-Arbi Soudani", "text": ""}
{"id": "3985018", "revid": "339392", "url": "https://it.wikipedia.org/wiki?curid=3985018", "title": "Hillel Soudani", "text": ""}
{"id": "3985019", "revid": "729019", "url": "https://it.wikipedia.org/wiki?curid=3985019", "title": "Isola di Klykov", "text": "L'isola di Klykov (in russo \u041e\u0441\u0442\u0440\u043e\u0432 \u041a\u043b\u044b\u043a\u043e\u0432\u0430, \"ostrov Klykova\") \u00e8 un'isola russa che fa parte dell'arcipelago dell'imperatrice Eugenia ed \u00e8 bagnata dal mar del Giappone.\nAmministrativamente appartiene alla citt\u00e0 di Vladivostok, nel Territorio del Litorale, che \u00e8 parte del Circondario federale dell'Estremo Oriente.\nGeografia.\nL'isola \u00e8 situata 2,3\u00a0km a est dell'isola di Popov, nella parte orientale della baia Pograni\u010dnaja (\u0431\u0443\u0445\u0442\u0430 \u041f\u043e\u0433\u0440\u0430\u043d\u0438\u0447\u043d\u0430\u044f, \"buchta Pograni\u010dnaja\"), a sud-est di capo Prochodnoj (\u043c\u044b\u0441 \u041f\u0440\u043e\u0445\u043e\u0434\u043d\u043e\u0439, \"mys Prochodnoj\"). \u00c8 bagnata dalle acque del golfo dell'Ussuri, ovvero la parte orientale del Golfo di Pietro il Grande.\nKlykov \u00e8 una piccola isola dalla forma triangolare con una base di 720\u00a0m di lunghezza e poco meno di 350\u00a0m di larghezza al centro. L'altitudine massima \u00e8 di 52\u00a0m s.l.m. nel sud-ovest.A nord, in alcuni tratti a est, e a ovest il litorale \u00e8 costituito da spiagge; per il resto le coste si alzano in scogliere rocciose e lungo le quali si incontrano spesso scogli e faraglioni.La superficie \u00e8 coperta da un manto erboso e da un bosco di latifoglie."}
{"id": "3985020", "revid": "1603714", "url": "https://it.wikipedia.org/wiki?curid=3985020", "title": "Lido (ceramografo)", "text": "Attivit\u00e0.\nIl nome fa ritenere che fosse uno straniero, o figlio di stranieri, forse originario del Vicino Oriente, o pi\u00f9 precisamente di origine lidia.\nFu pittore dalle qualit\u00e0 robuste le cui solide figure accennano chiaramente alla terza dimensione. I suoi lavori migliori sono le vivaci scene di processione, come quella che si trova sul cratere di New York, dove satiri e menadi mostrano svariati e convincenti atteggiamenti. Gli sono attribuiti circa un centinaio di vasi realizzati nella tecnica a figure nere, dei quali alcuni hanno dimensioni monumentali. Restano di lui due firme che lo indicano come pittore: una su un vaso che ritrae una Gigantomachia, l'altra su un vaso dove \u00e8 raffigurata l'Ili\u00f2upersis (la presa di Troia). Dipinse temi molto vari e fu il primo ceramografo ad imporre, dopo un periodo di prevalente tendenza miniaturistica rappresentata dalle opere di Sofilo e Kleitias, una misura statuaria sia alle scene sia alle figure. Fu ottimo disegnatore, capace di restituire tratti facili e vivaci, rari nello stile a figure nere.\nOpere firmate.\nIl vaso con l'Ilioupersis \u00e8 un'anfora giovanile conservata al Louvre (n. inv. F 29); l'opera recante la Gigantomachia invece \u00e8 un dinos proveniente dall'Acropoli di Atene e conservato al Museo nazionale (n. inv. 1.607). Alla Gigantomachia \u00e8 dedicata la zona principale; la fascia sottostante \u00e8 divisa tra due soggetti: una processione di animali condotti al sacrificio e una scena di caccia a cavallo. La terza fascia \u00e8 un fregio con animali. Alla battaglia contro i Giganti partecipano Zeus, che viene implorato dalla personificazione della Terra di risparmiare i Giganti suoi figli, Eracle, che inizia in questo secondo quarto del VI secolo ad essere rappresentato con la pelle di leone come attributo, e Atena, ovvero i tre personaggi che si trovano generalmente in tutte le Gigantomachie attiche. Altri frammenti recano le figure di Apollo, Artemide, Hermes, Afrodite, Dioniso assistito da un leone, Poseidone che regge l'isola di Nisyros, staccata dall'isola di Cos, per scagliarla sul gigante che gli si oppone. Il dinos \u00e8 contemporaneo dei kantharoi di Nearco e di poco precedente la met\u00e0 del VI secolo. Il disegno \u00e8 accurato e dettagliato, ma pi\u00f9 libero rispetto a quello di Nearco.\nOpere attribuite.\nUna prima fase dell'opera di Lido \u00e8 rappresentata da due hydriai, una a Monaco di Baviera, l'altra al Louvre. Sull'hydria di Monaco due uomini guidano cavalli e una donna si frappone tra loro. Nell'hydria del Louvre, appena posteriore, tre uomini e due donne guardano la partenza di un giovane a cavallo. Su entrambe le hydriai sulla spalla si trovano fregi con grandi animali e ornamenti di riempimento eseguiti con uno stile ormai desueto, simile a quello presente sul Vaso Fran\u00e7ois.\nUn'hydria conservata al Museo nazionale etrusco di Villa Giulia a Roma reca la prima rappresentazione attica del conflitto tra Eracle e Gerione, e per qualit\u00e0 l'unica che pu\u00f2 essere messa a confronto con la scena a figure rosse della famosa coppa di Euphronios conservata a Monaco di Baviera. La prima rappresentazione di questo soggetto \u00e8 corinzia e appartiene al VII secolo a.C., ma diviene frequente tra i ceramografi attici solo nella seconda met\u00e0 del VI secolo a.C. Eracle indossa la pelle di leone e tende il suo arco; Gerione si compone di tre busti uno dei quali versa all'indietro colpito da una freccia. Il personaggio giacente a terra \u00e8 Euritione, il pastore di Gerione.\nAl periodo medio dell'attivit\u00e0 di Lido, un po' prima rispetto al dinos di Atene, \u00e8 stato assegnato il cratere a colonnette di Harvard. La forma, probabilmente di origine corinzia, \u00e8 presente in Attica gi\u00e0 nel periodo del Pittore di Nesso. Anche il soggetto principale, un carro visto frontalmente, potrebbe essere stato originariamente corinzio, ma lo si trova in Attica solo all'inizio del VI secolo a.C., ad esempio sul dinos del Pittore della Gorgone al Louvre (E 874). Qui la disposizione degli elementi della scena \u00e8 invertita: Lido assume il carro e non la battaglia come parte principale dell'immagine. La parte posteriore del vaso \u00e8 decorata con un gruppo simmetrico di tre animali, una sfinge tra due leoni.\nSimile al cratere di Harvard, per forma e decorazione della parte posteriore, il cratere del British Museum reca sul fronte la storia del Giudizio di Paride che non si discosta da quella sulla pyxis del Pittore C al Louvre, e da molti altri vasi attici del periodo, se non per la nota del cane di Paride aggiunta da Lido. A sinistra del gruppo principale inoltre Lido ha aggiunto un gruppo minore di figure che ricorrono nel Giudizio di Paride rappresentato sull'anfora ovoidale di Firenze, parzialmente opera di un collaboratore.\nDi qualit\u00e0 superiore rispetto ai precedenti \u00e8 il cratere a colonnette del Metropolitan di New York. L'immagine, che corre intorno al vaso, rappresenta il ritorno di Efesto; rispetto al precedente di Kleitias sul vaso Fran\u00e7ois l'attenzione \u00e8 rivolta esclusivamente alla processione di satiri e menadi, danzanti o in corsa. Efesto e Dioniso sono posti come figure principali su ciascun lato del vaso, e Dioniso, al contrario di quanto avviene sul cratere di Kleitias, \u00e8 una figura solenne. Un motivo floreale adorna la bocca del vaso e vi \u00e8 un gorgoneion su ciascuna ansa.\nIl Dioniso del cratere a colonnette di New York torna su uno psykter a forma di anfora conservato al British Museum. Sotto al beccuccio un piccolo satiro si piega sulle ginocchia e gioca con una lepre, cos\u00ec come i satiri si piegavano per evitare le maniglie sul cratere di New York. L'immagine sull'altro lato dell'anfora rappresenta l'uccisione del Minotauro ad opera di Teseo; i quattro giovani che osservano la scena fanno parte del tributo al Minotauro ossia i quattordici giovani ateniesi salvati da Teseo. La scena \u00e8 presente tra i ceramografi attici gi\u00e0 nel secondo quarto del VI secolo a.C., ma diviene frequente a partire dalla met\u00e0 del VI secolo in poi. La decorazione floreale sopra le immagini \u00e8 nello stesso stile del cratere di New York.\nSu un'anfora nel Cabinet des m\u00e9dailles di Parigi, Eracle affronta il leone di Nemea. Come Teseo sullo psykter precedente, ha posato il suo mantello su una roccia, il che serve a riempire lo spazio tra le zampe del leone. L'uomo e i due giovani che guardano non hanno alcuna giustificazione nella leggenda; la presenza di osservatori, dotati o meno di funzione rappresentativa, \u00e8 frequente sui vasi di Lido.\nUno dei lavori migliori di Lido lo troviamo sui frammenti a lui attribuiti di placche decorative in argilla appartenenti al monumento sepolcrale di Spata, in Attica (dove sono stati identificati anche lavori di Sofilo e Exekias); i frammenti attribuiti a Lido restituiscono parte di una scena di commiato."}
{"id": "3985021", "revid": "48811550", "url": "https://it.wikipedia.org/wiki?curid=3985021", "title": "Dialetto bellunese", "text": ""}
{"id": "3985023", "revid": "1216132", "url": "https://it.wikipedia.org/wiki?curid=3985023", "title": "EcoVision Festival", "text": "EcoVision Festival - \"Festival Internazionale di Ambiente e Cinema\" \u00e8 stata una manifestazione cinematografica di tematica ambientale che si svolge a Palermo dal 2005. Si svolge a Palermo e, dal 2009, anche a Fortaleza (in Brasile), nel \"Drag\u00e3o do Mar de Arte e Cultura\", grazie a un accordo con l'Associazione HARCO. Si \u00e8 conclusa nel 2011.\nIl festival si concentra sul tema uomo-ambiente, sull'ecosostenibilit\u00e0, sulla tematica ambientale promossa dalla sensibilit\u00e0 dei videomaker. \u00c8 uno dei pi\u00f9 importanti festival d'Europa sulla tematica. Nel 2009 ha ricevuto 998 opere da 70 Paesi. La 5\u00aa edizione ha annoverato 50 registi e produttori intervenuti durante il festival; 55 film in concorso; 30 Paesi selezionati; 121 anteprime mondiali, di cui 10 in concorso; 30 anteprime europee, di cui 3 in concorso; 132 anteprime nazionali, di cui 26 in concorso. Il festival assegna il \"\"Gran Premio EcoVision Festival\" concesso dalla Fondazione Banco di Sicilia."}
{"id": "3985025", "revid": "484362", "url": "https://it.wikipedia.org/wiki?curid=3985025", "title": "Acapulco de Ju\u00e1rez", "text": ""}
{"id": "3985026", "revid": "36426", "url": "https://it.wikipedia.org/wiki?curid=3985026", "title": "Crocifisso di Santa Maria degli Angeli", "text": "Il Crocifisso di Santa Maria degli Angeli \u00e8 una croce sagomata e dipinta a tempera e oro su tavola di Giunta Pisano, databile al 1230-1240 circa e conservata nel museo della basilica di Santa Maria degli Angeli presso Assisi. \u00c8 firmata \"(Iu)nta Pisanus (Cap)itini me f(ecit)\".\nStoria.\nL'opera doveva originariamente trovarsi proprio nella basilica della Porziuncola, facendo seguito a un altro celebre crocifisso perduto che Giunta aveva dipinto per la basilica di San Francesco. Gli studiosi non sono concordi nel datarla, ma l'ipotesi prevalente \u00e8 che sia la prima delle croci di Giunta pervenuteci e che sia riferibile ai primi anni di attivit\u00e0, ovvero al 1230-1240 circa.\nDescrizione.\nLa croce \u00e8 uno degli esempi pi\u00f9 antichi su scala monumentale di \"Christus patiens\", cio\u00e8 di Cristo morente sulla croce. Questa iconografia fu introdotta dagli artisti bizantini nel XII secolo, se non addirittura prima, ed esportata anche in Italia agli inizi del XIII secolo. Il crocifisso di Assisi rappresenta il primo esempio sopravvissuto di questa iconografia da parte di un artista italiano. L'iconografia fu fortemente promossa dai Francescani per facilitare l'immedesimazione dei fedeli nei dolori \"umani\" di Cristo: La sua figura \u00e8 infatti pi\u00f9 realistica che nelle croci delle maestranze greche con il \"Christus triumphans\" e presenta un'esaperazione dei toni pi\u00f9 drammatici.\nLa croce \u00e8 dotata dei tabelloni laterali, con i dolenti a mezza figura, e in alto la cimasa con l'INRI per esteso e un angelo in un tondo. Non sono presenti storie nei tabelloni, ma solo un bordo decorativo. In basso si trova la firma dell'artista. Cristo, longilineo e incurvato dolcemente verso sinistra, ha il capo reclinato e gli occhi chiusi, una grande aureola con decorazioni a rilievo e un perizoma che crea pieghe in discesa, legato da un raffinato nodo in vita. I piedi, come tipico dell'iconografia prima di Giotto, sono aperti e con un chiodo ciascuno.\nStile.\nPer capire la portata delle innovazioni introdotte da Giunta Pisano con questa croce, ci si pu\u00f2 riferire al Crocifisso n. 20 conservato al Museo nazionale di San Matteo. Anche questo reca l'iconografia del \"Christus patiens\", ma fu realizzato da un'artista bizantino intorno al 1210.\nNella croce di Giunta Pisano il corpo di Cristo deborda oltre il bordo sinistro della croce, gravato dal suo stesso peso. Di conseguenza, le storie della Passione che generalmente si trovano sulle croci pi\u00f9 antiche, compreso il Crocifisso bizantino del 1210, scompaiono lasciando il posto a motivi geometrici su sfondo dorato. Anche le scene ai piedi della croce e sopra la testa scompaiono.\nI chiaroscuri sono ben pi\u00f9 evidenti sul corpo e si basano su passaggi tra zone chiare e bordi scuri talvolta modulati e talvolta bruschi, che accrescono il vigore dei muscoli e la volumetria dell'intero corpo. Inoltre sono presenti dettagli che sfuggono del tutto nella croce bizantina, come le costole, lo sterno o i bicipiti. Nel crocifisso bizantino Ges\u00f9 sembra come addormentato, mentre in quello di Giunta \u00e8 ben pi\u00f9 sofferente. I chiaroscuri sono pi\u00f9 dei \u201cbianco e nero\u201d nel primo caso e modulazioni graduali nel secondo caso. Si veda a titolo di esempio il passaggio brusco dalla barba scura allo zigomo chiaro nel primo caso contro il passaggio graduale nel secondo. Ci\u00f2 contribuisce a creare occhi pi\u00f9 affossati, mento e zigomi pi\u00f9 sporgenti, in generale un volto pi\u00f9 volumetrico e tridimensionale.\nIl perizoma di Giunta \u00e8 bianco e caratterizzato da modulazioni chiaroscurali che lo rendono morbido.\nAll'estremit\u00e0 dei bracci della croce compaiono le figure della \"Vergine\" e di \"San Giovanni Evangelista\" dolenti e a mezzo busto, al posto di quelle delle \"pie donne\" a figura intera.\nLe innovazioni di Giunta seguiranno un'ulteriore evoluzione nella croce successiva di San Ranierino e ancora di pi\u00f9 in quella pi\u00f9 tarda di san Domenico a Bologna che far\u00e0 da apripista al primo crocifisso di Cimabue in San Domenico ad Arezzo."}
{"id": "3985027", "revid": "36426", "url": "https://it.wikipedia.org/wiki?curid=3985027", "title": "Croce di Santa Maria degli Angeli", "text": ""}
{"id": "3985028", "revid": "2033069", "url": "https://it.wikipedia.org/wiki?curid=3985028", "title": "Tutti a casa di Ron", "text": "Tutti a casa di Ron (\"Minor Adjustments\") \u00e8 una serie televisiva statunitense in 20 episodi trasmessi per la prima volta nel corso di una sola stagione dal 1995 al 1996.\n\u00c8 una sitcom incentrata sulle vicende professionali e familiari di Ron Aimes, uno psicologo infantile.\nTrama.\nRon Aimes \u00e8 uno psicologo infantile di Filadelfia sposato con Raquel da cui ha avuto due figli, Trevor, di dieci anni, e Emma, di quattro. Ron trova che il suo ruolo di padre e marito sia molto pi\u00f9 difficile del suo ruolo professionale a causa delle continue difficolt\u00e0 che incontra nell'educazione dei figli e nel rapporto con la moglie.\nRon condivide lo studio con l'odontoiatra Bruce Hampton, che sembra pensare maggiormente alla sua vita privata e ai suoi appuntamenti con le donne piuttosto che ai suoi pazienti, e con la pediatra Francine Bailey, da poco divorziata e che intende iniziare una nuova vita. Ad aiutarli nello studio \u00e8 la segretaria Darby, che \u00e8 anche la nipote di Bruce Hampton, la quale il pi\u00f9 delle volte mette in difficolt\u00e0 i tre professionisti a causa della sua stoltezza.\nPersonaggi e interpreti.\nGuest star.\nTra le guest star: Chaz Lamar Shepherd, Rena Riffel, Tahj Mowry, Lackey Bevis, Steve Stapenhorst, Wesley Jonathan, Sherman Hemsley, Whit Hertford, Marnette Patterson, Abraham Verduzco, Shar Jackson, Carol Kiernan, Ramsey Krull, Sal Viscuso, Blake McIver Ewing, Curtis Blanck, Christian Niles, Doug Ox, Willie Green, Victoria Hoffman, Isaac Ford, Garrett Morris, Raymond O'Connor, Drake Bell, Alan Thicke, Marianne Muellerleile, Jo Hinton, Blake Jeremy Collins, Conchata Ferrell.\nProduzione.\nLa serie, ideata da Rondell Sheridan, fu prodotta da Ken Estin Entertainment e Warner Bros. Television e Witt/Thomas Productions e girata a Los Angeles in California. Le musiche furono composte da Wendall J. Yuponce.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 16 settembre 1995 al 4 giugno 1996 sulla rete televisiva NBC. In Italia \u00e8 stata trasmessa su RaiTre con il titolo \"Tutti a casa di Ron\".\nAlcune delle uscite internazionali sono state:"}
{"id": "3985037", "revid": "46931", "url": "https://it.wikipedia.org/wiki?curid=3985037", "title": "Minor Adjustments", "text": ""}
{"id": "3985040", "revid": "36426", "url": "https://it.wikipedia.org/wiki?curid=3985040", "title": "Crocifisso di San Domenico", "text": ""}
{"id": "3985042", "revid": "101175", "url": "https://it.wikipedia.org/wiki?curid=3985042", "title": "Gran Premio motociclistico di Spagna 1994", "text": "Il Gran Premio motociclistico di Spagna 1994 fu il quarto Gran Premio della stagione e si disput\u00f2 l'8 maggio 1994 sul circuito di Jerez de la Frontera.\nNella classe 500 il vincitore fu Mick Doohan su Honda, davanti alla Suzuki di Kevin Schwantz, partito in pole position, e alla Cagiva di John Kocinski; in questo Gran Premio la Aprilia port\u00f2 al debutto una moto bicilindrica di 400 cm\u00b3, affidata al rientrante Loris Reggiani.\nNella 250 il podio fu occupato da Jean-Philippe Ruggia, seguito da Doriano Romboni e Tadayuki Okada. A causa di un errore del direttore di gara, che aveva mostrato la bandiera a scacchi in anticipo ad alcuni piloti nelle ultime posizioni, inizialmente la classifica ufficiale della gara venne presa al termine del 25\u00ba e penultimo giro, con Ralf Waldmann sul podio al posto di Okada; in seguito la FIM decise di accogliere il ricorso presentato dal team di Okada e quindi di considerare come ordine d'arrivo ufficiale quello sulla distanza completa.\nIl podio della classe 125 per la seconda volta in stagione fu composto interamente da piloti a bordo di moto Aprilia, con Kazuto Sakata vincitore davanti a Peter \u00d6ttl e Herri Torrontegui."}
{"id": "3985045", "revid": "62004", "url": "https://it.wikipedia.org/wiki?curid=3985045", "title": "Filippo Baggio", "text": "Carriera.\nOriginario del padovano, gareggia nella categoria Dilettanti Elite/Under-23 per tre stagioni, dal 2007 al 2009, con la divisa della Filmop/Bottoli, squadra vicentina diretta da Mirko Rossato. In questi tre anni gareggia al fianco di altri futuri \"pro\" come Adriano Malori, Andrea Grendene, Giacomo Nizzolo e Matteo Pelucchi; consegue quattordici successi, otto dei quali \u2013 tra cui Circuito del Porto e Coppa Caivano \u2013 nel solo 2009, oltre a dieci secondi posti e sei terzi posti.\nPassa professionista all'inizio del 2010 tra le file della Ceramica Flaminia, formazione Professional Continental laziale di licenza irlandese, ma quell'anno non va oltre un settimo posto in una tappa al Giro di Slovenia. Nel 2011 passa alla De Rosa-Ceramica Flaminia, conseguendo due piazzamenti nei primi cinque, quinto al Gran Premio Costa degli Etruschi e nella tappa di Montecchio Maggiore al Giro di Padania; l'anno dopo, con la divisa Utensilnord-Named, \u00e8 invece terzo al Gran Premio Costa degli Etruschi e sesto al Giro della Provincia di Reggio Calabria.\nNel 2013 passa alla Ceramica Flaminia-Fondriest di Simone Borgheresi: in stagione si piazza secondo in una tappa del Giro della Regione Friuli Venezia Giulia e in una tappa della Boucles de la Mayenne, e terzo alla Coppa Bernocchi. Nel 2014 corre quindi, sempre sotto la direzione di Borgheresi, alla Nankang-Fondriest: miglior piazzamento stagionale \u00e8 un podio di tappa alla Parigi-Arras."}
{"id": "3985046", "revid": "48811931", "url": "https://it.wikipedia.org/wiki?curid=3985046", "title": "Dialetto guastallese", "text": ""}
{"id": "3985047", "revid": "1718925", "url": "https://it.wikipedia.org/wiki?curid=3985047", "title": "Issam El Adoua", "text": ""}
{"id": "3985048", "revid": "106908", "url": "https://it.wikipedia.org/wiki?curid=3985048", "title": "Naumov", "text": ""}
{"id": "3985049", "revid": "536103", "url": "https://it.wikipedia.org/wiki?curid=3985049", "title": "Piccolo Mangart di Coritenza", "text": ""}
{"id": "3985052", "revid": "461603", "url": "https://it.wikipedia.org/wiki?curid=3985052", "title": "Issam El-Adoua", "text": ""}
{"id": "3985053", "revid": "461603", "url": "https://it.wikipedia.org/wiki?curid=3985053", "title": "Issam Adoua", "text": ""}
{"id": "3985060", "revid": "767487", "url": "https://it.wikipedia.org/wiki?curid=3985060", "title": "Yu Yu Hakusho - Il sigillo d'oro", "text": " \u00e8 un film d'animazione del 1993 diretto da Noriyuki Abe.\nLa pellicola \u00e8 ispirata alla serie manga ed anime \"Yu degli spettri\" ed uscita nei cinema il 10 luglio 1993. In italiano \u00e8 stata doppiata e distribuita in Italia nel primo DVD della serie distribuito da De Agostini nel 2007, e in seguito trasmessa su Man-ga nel 2015. L'edizione italiana rimette insieme tutto il cast di voci della serie TV ad eccezione di Piccolo Enma.\nTrama.\nDurante le vacanze estive, Yusuke e Kuwabara stanno trascorrendo il proprio tempo libero allenandosi combattendo contro alcune gang rivali. Tuttavia le loro vacanze vengono interrotte dall'arrivo di Botan, che comunica loro che il Piccolo Enma, principe del Regno degli Spiriti, \u00e8 stato rapito. I rapitori hanno chiesto come riscatto il \"sigillo d'oro\", un oggetto talmente potente da essere in grado di portare il proprio possessore sul trono del Regno degli Spiriti. Yusuke, Kuwabara e Botan, insieme ai loro amici, hanno pochissimo tempo per salvare il Piccolo Enma, prima che egli venga ucciso, ed ovviamente non possono concedere ai nemici il prezioso sigillo d'oro. Il gruppo dovr\u00e0 studiare un modo per venire ugualmente a capo della crisi."}
{"id": "3985064", "revid": "1924342", "url": "https://it.wikipedia.org/wiki?curid=3985064", "title": "No. 5 Collaborations Project", "text": "No. 5 Collaborations Project \u00e8 il sesto EP del cantautore britannico Ed Sheeran, pubblicato il 7 gennaio 2011.\nDescrizione.\nContiene otto brani realizzati in collaborazione con artisti grime come Devlin, Wiley e Wretch 32.\nHenry Yanney di Soul Culture ha dato all'album una recensione positiva e l'album ha raggiunto la posizione numero 46 sulla Official Albums Chart."}
{"id": "3985069", "revid": "767487", "url": "https://it.wikipedia.org/wiki?curid=3985069", "title": "Yu Yu Hakusho - I guerrieri dell'inferno", "text": " \u00e8 un film d'animazione del 1994 diretto da Masakatsu Iijima.\nIl soggetto \u00e8 ispirato alla serie manga ed anime \"Yu degli spettri\" ed uscito nei cinema il 9 aprile 1994. In italiano \u00e8 stato trasmesso in prima visione TV da MTV Italia durante la MTV Anime Week 2006.\nTrama.\nQuando il Mondo degli Spiriti viene allagato a causa di un'insolita pioggia che inonda il fiume Sanzu, il Piccolo Enma avverte la presenza di un nemico estremamente potente, e incarica Botan di consegnare a Yusuke un misterioso oggetto che deve essere protetto ad ogni costo dal nemico invasore. Tuttavia, quando Botan riesce ad entrare in contatto con Yusuke, \u00e8 talmente indebolita da non riuscire a spiegare del tutto la situazione. Yusuke e i suoi amici sono quindi all'oscuro della nuova minaccia, che per\u00f2 non tarder\u00e0 a rivelarsi.\nYusuke e gli altri dovranno affrontare una delle pi\u00f9 difficili e dure battaglie per la Terra, affrontando Yakumo, re del Mondo degli Inferi (il precedente aldil\u00e0 del mondo dei demoni, sigillato nell'Universo delle tenebre da Re Enma molti secoli prima) e i suoi tre Arcidiavoli, aiutati dall'amica di Botan Hinageshi.\nDistribuzione.\nEdizione italiana.\nIl film \u00e8 stato doppiato per conto della Yamato Video nel 1995, con un cast differente rispetto a quello che sarebbe stato poi chiamato per la serie animata e il primo film, doppiati solo qualche anno dopo a partire dal 2000."}
{"id": "3985082", "revid": "287204", "url": "https://it.wikipedia.org/wiki?curid=3985082", "title": "Campionati africani di atletica leggera 2008", "text": "I Campionati africani di atletica leggera 2008 sono stati la 16\u00aa edizione dei Campionati africani di atletica leggera. La manifestazione si \u00e8 svolta dal 30 aprile al 4 maggio presso lo Stadio Addis Abeba di Addis Abeba, in Etiopia.\nPartecipazione.\nAlla manifestazione si sono iscritti un totale di 543 atleti rappresentanti 42 nazioni. Di seguito l'elenco delle nazioni partecipanti con il numero degli atleti indicato tra parentesi:"}
{"id": "3985083", "revid": "92723", "url": "https://it.wikipedia.org/wiki?curid=3985083", "title": "Basilica pontificia di Santa Maria de Gulia", "text": "La basilica di Santa Maria de Gulia, situata a Castellabate paese, risale alla prima met\u00e0 del XII secolo ed \u00e8 sorta sulla preesistente cappella basiliana. Il luogo di culto pur essendo dedicato a santa Maria Assunta assume il nome di Santa Maria de Gulia. Cos\u00ec chiamata, per aferesi, perch\u00e9 il colle sul quale sorgeva, visto dal mare, sembra un'aquila posante con l'altero rostro rivolto a destra. Il nome potrebbe derivare anche da guglia, cio\u00e8 cima, vetta.\nLa chiesa fu consacrata nel 1138, dal beato Simeone quinto abate di Cava, e nel 1988, il 2 agosto \u00e8 stata elevata a basilica minore grazie all'importanza del ruolo rivestito per il territorio in ambito sia religioso che socioeconomico.\nLa struttura e l'interno.\nIn origine la struttura a due navate di stile romanico ha subito varie trasformazioni di stili e di volumetrie. Dopo l'ultimo ampliamento nel Seicento si presenta suddivisa in tre navate da due serie di quattro archi e con il suo caratteristico campanile tardo-romanico. Dell'epoca romanica conserva anche le monofore, il soffitto a cassettoni, mentre dell'epoca barocca la facciata principale, il transetto e l'abside.\nAl suo interno sono custodite tavole pittoriche ed affreschi di spessore artistico. Un pavimento maiolicato del XV secolo, con quattro esagonette intorno al tozzetto centrale, presenta decorazioni con profili umani di origine islamica e delle scritte allegoriche di sapore tardo gotico. L'opera di maggiore rilievo \u00e8 il polittico del 1472 di Pavanino da Palermo, che raffigura la Madonna con Bambino in trono, con san Pietro e san Giovanni ai lati, mentre sulla cimasa, in pannelli cuspidali, sono riprodotte la Crocifissione e due scene dell'Annunciazione. Nella navata di destra si trovano: la pila di acqua lustrale del (XII secolo), l'olio su tavola raffigurante Madonna con Bambino tra sant'Agostino e san Francesco di Paola (XVII secolo), l'olio su tavola Madonna del Carmelo con i santi Francesco, Antonio, Rocco e Maria Maddalena (XVII secolo), la scultura lignea della \"Mater Christi\" (XVI secolo), il fonte battesimale in marmo (XVI secolo), su cui si trova scolpito l'antico stemma della Universit\u00e0 (\"Castrum Abatis\"), il pavimento maiolicato (XV secolo), l'olio su tavola di san Michele Arcangelo (XVI secolo), raffigurante l'Arcangelo Michele che trafigge il diavolo sotto le spoglie di una formosa donna con ali di pipistrello e gli arti inferiori di una sirena.\nNella navata di sinistra meritano di essere menzionati: l'olio su tela di santa Caterina d'Alessandria (XVII secolo), il confessionale ligneo (XVII secolo), la scultura lignea del crocifisso e della Madonna Addolorata (XVII secolo), l'affresco raffigurante le tentazioni di sant'Antonio, il mosaico di artisti fiorentini raffigurante san Costabile con la Madonna de Gulia, il busto in bronzo di san Costabile (1662) dell'orafo Aniello Treglia, realizzato con le offerte dei fedeli dopo essere scampati alla peste del 1656. Un altro busto d'argento, custodito nella sacrestia, \u00e8 stato realizzato nel 1993 dagli argentieri Catello di Napoli, in sostituzione del busto del 1837, eseguito da Mattia Condursi e trafugato negli anni settanta. Infine nell'abside due grandi tele raffiguranti san Lorenzo di Vincenzo De Mita (1798) e san Nicola di Bari di A. De Mita (1798) adornano il transetto."}
{"id": "3985087", "revid": "36426", "url": "https://it.wikipedia.org/wiki?curid=3985087", "title": "Crocifisso di San Ranierino", "text": "Il Crocifisso di San Ranierino \u00e8 una croce sagomata e dipinta a tempera e oro su tavola di Giunta Pisano, databile al 1240-1250 circa e conservata nel Museo nazionale di San Matteo a Pisa. \u00c8 firmata \"Iu[nta] Pisanus me fecit\". Si tratta di uno dei tre crocifissi sicuramente riferibili al pittore, realizzato dopo quello di Assisi e prima quello di Bologna.\nStoria.\nL'opera fu rinvenuta nel 1793 nella cucina del monastero di Sant'Anna a Pisa dall'erudito Alessandro da Morrona, che gi\u00e0 aveva scoperto la croce di Santa Maria degli Angeli dello stesso autore ad Assisi.\nNel corso del XIX secolo la croce fu spostata prima nella cappella Dal Pozzo nel Camposanto monumentale, poi nella nuova chiesa di San Ranierino, dove rimase fino a met\u00e0 del Novecento, finendo per prenderne il nome.\nGli studiosi non sono concordi nel datarla, ma le ipotesi pi\u00f9 recenti di Enzo Carli (1994) e Luciano Bellosi (1998) la riferiscono a una fase intermedia dell'attivit\u00e0 di Giunta, ovvero al 1240-1250 circa, dopo il crocifisso di Assisi e prima di quello di Bologna.\nUnanimemente considerata tra le opere pi\u00f9 significative del pittore e dell'arte italiana di quel periodo in generale, nei busti alle estremit\u00e0 dei bracci, secondo Enzo Carli (1994) e Luciano Bellosi (1998) sarebbe da individuare per\u00f2 un intervento di aiuti di bottega.\nDescrizione.\nSi tratta di un \"Christus patiens\", cio\u00e8 di Cristo morente sulla croce, un'iconografia introdotta dagli artisti bizantini nel XII secolo ed esportata anche in Italia agli inizi del XIII secolo. Giunta Pisano fu forse il primo artista italiano ad adottarlo gi\u00e0 a partire dagli anni trenta del XIII secolo, come testimoniato dal Crocifisso di Santa Maria degli Angeli ad Assisi. L'iconografia fu fortemente promossa dai Francescani per facilitare l'immedesimazione dei fedeli nei dolori \"umani\" di Cristo. La sua figura \u00e8 infatti pi\u00f9 realistica che nelle croci delle maestranze greche del Christus triumphans e presenta un'esaperazione dei toni pi\u00f9 drammatici.\nI piedi, come tipico dell'iconografia prima di Giotto, sono aperti e con un chiodo ciascuno.\nLa croce \u00e8 dotata dei tabelloni laterali, con i dolenti a mezza figura, e in alto la cimasa con l'INRI e il Redentore in un tondo. Non sono presenti storie nei tabelloni, ma un parato decorativo, anche per lo scantonare, ormai evidente, del corpo di Cristo incurvato sotto il proprio peso verso sinistra. Lo stesso motivo decorativo a losanghe accentua la tensione del corpo inarcato. In basso si trova la firma dell'artista, frammentaria (\"Iu[nta] Pisanus me fecit\").\nIl collorito metallico dell'incarnato, tendente al verdastro, \u00e8 dovuto al cattivo stato di conservazione dei pigmenti.\nStile.\nPer capire la portata delle innovazioni introdotte da Giunta Pisano in questa croce o nella precedente di Assisi, ci si pu\u00f2 riferire al Crocifisso n. 20 conservato al Museo nazionale di San Matteo a Pisa. Anche questo reca l'iconografia del Christus patiens, ma fu realizzato da un'artista bizantino intorno al 1210.\nNelle croci di Giunta Pisano il corpo di Cristo deborda oltre il lato sinistro della croce. Di conseguenza, le storie della Passione che si trovano ai lati delle croci pi\u00f9 antiche, scompaiono lasciando il posto a motivi geometrici su sfondo dorato. Anche le scene ai piedi della croce e sopra la testa scompaiono.\nI chiaroscuri sono ben pi\u00f9 evidenti sul corpo e si basano su passaggi tra zone chiare e bordi scuri talvolta modulati e talvolta bruschi, che accrescono il vigore dei muscoli e la volumetria dell'intero corpo. Inoltre sono presenti dettagli che sfuggono del tutto nella croce bizantina, come le costole, lo sterno o i bicipiti. Nel crocifisso bizantino Ges\u00f9 sembra come addormentato, mentre in quelli di Giunta \u00e8 un uomo morente. I chiaroscuri sono pi\u00f9 dei \u201cbianco e nero\u201d nel primo caso e modulazioni graduali in Giunta. Si veda a titolo di esempio il passaggio brusco dalla barba scura allo zigomo chiaro nella croce bizantina contro il passaggio graduale nella croce di san Ranierino. Ci\u00f2 contribuisce a creare occhi pi\u00f9 affossati, mento e zigomi pi\u00f9 sporgenti, in generale un volto pi\u00f9 volumetrico.\nIl perizoma di Giunta \u00e8 qui bianco e caratterizzato da modulazioni chiaroscurali che lo rendono morbido.\nAll'estremit\u00e0 dei bracci della croce compaiono le figure della Vergine e di San Giovanni Evangelista dolenti e a mezzo busto (anche se ritenuti opera di bottega), al posto di quelle delle pie donne a figura intera.\nTuttavia Giunta in questa croce presenta un'evoluzione anche rispetto alla sua precedente opera di Assisi. Il corpo \u00e8 ancora pi\u00f9 inarcato e sprofonda maggiormente gravato dal suo stesso peso: la linea scura dei muscoli pettorali \u00e8 qui pi\u00f9 bassa rispetto a quella dei gomiti, mentre nel precedente crocifisso erano collineari. Le modulazioni charoscurali sono pi\u00f9 virtuose con gradiente pi\u00f9 esteso dalle linee scure a quelle chiare e creano un corpo ancora pi\u00f9 volumetrico. Il corpo \u00e8 pi\u00f9 massiccio rispetto alla magra silhouette di Assisi e questo espediente permette di giocare maggiormente con i chiaroscuri e creare pi\u00f9 efficaci effetti volumetrici. Anche il perizoma \u00e8 mosso da onde pi\u00f9 morbide, con effetti di maggiore fusione dei toni che danno una maggior morbidezza, che contrasta con le nette linee di demarcazione nere dell'opera precedente.\nLo stile di Giunta seguir\u00e0 un'ulteriore evoluzione nella successiva croce di san Domenico a Bologna che far\u00e0 da modello al primo crocifisso di Cimabue in San Domenico ad Arezzo."}
{"id": "3985088", "revid": "46931", "url": "https://it.wikipedia.org/wiki?curid=3985088", "title": "Turn of Fate", "text": ""}
{"id": "3985091", "revid": "36426", "url": "https://it.wikipedia.org/wiki?curid=3985091", "title": "Croce di San Ranierino", "text": ""}
{"id": "3985092", "revid": "1543377", "url": "https://it.wikipedia.org/wiki?curid=3985092", "title": "Tu mi porti su", "text": "Tu mi porti su \u00e8 il quinto ed ultimo singolo estratto dall'album \"Dietro le apparenze\" della cantautrice italiana Giorgia, con la collaborazione di Jovanotti, in rotazione radiofonica dal 13 aprile 2012 per l'etichetta discografica Dischi di cioccolata e distribuito dalla Sony.\nIl brano.\nIl brano, contenuto nell'ottavo album di inediti dell'artista, \"Dietro le apparenze\", \u00e8 stato scritto da Jovanotti. Si tratta di una canzone pop il cui sound richiama alla mente alcuni vecchi successi del cantante.\n\"Tu mi porti su\" \u00e8 arrivata anche al primo posto tra le canzoni pi\u00f9 trasmesse in radio.\nParlando del brano, Giorgia ha affermato: \"\"Ho realizzato un sogno! Quando Lorenzo scrisse per Irene Grandi, nel '95, io rosicai tantissimo. E finalmente ce l'abbiamo fatta\u201d. \u201cTu mi porti su'\u201d \u00e8 un brano allegro e gioioso, un brano che apparentemente sembra leggero ma invece fa riflettere, le linee di testo sono molto profonde. Tra l'altro sembra facile da cantare ma non lo \u00e8 affatto, perch\u00e9 \u00e8 scritto nel suo modo. Ci vuole un sacco di fiato, cosa che Lorenzo ha, si vede quando \u00e8 in concerto. Ha un'energia e una tecnica pazzesche\"\u201d.\n\"Tu mi porti su\", la decima settimana dalla pubblicazione \u00e8 entrata al posto 8 della classifica FIMI, per poi attestarsi le due settimane successive alla posizione 10, per poi risalire la settimana successiva alla posizione numero 6. Il singolo \u00e8 rimasto per nove settimane di seguito nella Top10 dei singoli pi\u00f9 venduti in Italia.\nIl 19 giugno 2012 il singolo viene certificato da FIMI disco d'oro per le oltre 15.000 copie vendute, diventando uno dei tormentoni estivi del 2012. Il 24 luglio 2012, invece, il brano riceve la certificazione FIMI disco di platino per aver venduto pi\u00f9 di 30.000 copie.\nA tal proposito, la cantautrice romana ha affermato: \"\"\u00c8 pazzesco non mi succedeva dai tempi di \u201cVivi Davvero\u201d del 2002! \u00c8 un tipo di canzone che non ho mai cantato, dal punto di vista musicale, e poi \u00e8 proprio positiva come Lorenzo Jovanotti che l'ha scritta. \u00c8 semplice ma al tempo stesso dietro ogni piccola parola c'\u00e8 un significato profondo, basti pensare a \u201cah che bellezza ah che dolore!\"\u201d.\n\"Tu mi porti su\" \u00e8 stato anche il brano pi\u00f9 trasmesso dalle emittenti radio nel 2012. Il 4 aprile 2014 il singolo \"Tu mi porti su\" \u00e8 stato certificato dalla FIMI doppio disco di platino per le oltre 60.000 copie vendute in formato digitale.\nIl video.\nIl video di \"Tu mi porti su\", visibile sul sito Corriere.it dal 9 maggio e poi su YouTube, \u00e8 stato girato durante i concerti del \"Dietro le apparenze Tour\". Nel video, oltre la cantante, appare anche la band al completo dell'artista, composta dalla corista Diana Winter, da Sonny Thompson (al basso e alla direzione musicale), Mike Scott (alle chitarre), Mylious Johnson (alla batteria), Claudio Storniolo (a piano e tastiere), Gianluca Ballarin (alle tastiere), Diana Winter e Chiara Vergati (vocalist).\nIl 2 settembre 2012 sul social network twitter viene postata una simpatica parodia del brano, ballata dall'\"etoile\" della danza Roberto Bolle e dai suoi colleghi in sala prove, in un momento di relax. Il video viene ben presto ripreso anche dai giornali nazionali e dai TG.\nTracce.\nDownload digitale\nVersione di Jovanotti.\nLa canzone \u00e8 compresa anche nella raccolta di Jovanotti Backup - Lorenzo 1987-2012, in una versione in stile jazz, cantata dal cantante di Cortona."}
{"id": "3985095", "revid": "256896", "url": "https://it.wikipedia.org/wiki?curid=3985095", "title": "Denard Span", "text": "Carriera.\nMinor League.\nDenard fu scelto al primo giro del draft amatoriale del 2002 come 20 scelta dai Minnesota Twins. Nel 2003 gioc\u00f2 con gli Elizabethton Twins \"rookie\", finendo con .271 alla battuta, 18 RBI e 34 punti \"(run: in inglese)\" in 50 partite. Nel 2004 gioc\u00f2 con due squadre finendo con .273 alla battuta, 15 RBI e 30 punti in 69 partite.\nNel 2005 gioc\u00f2 con due squadre finendo con .307 alla battuta, 45 RBI e 85 punti in 117 partite. Nel 2006 gioc\u00f2 con i New Britain Rock Cats \"doppio A\" finendo con .285 alla battuta, 45 RBI e 80 punti in 134 partite.\nNel 2007 gioc\u00f2 con i Rochester Red Wings \"triplo A\" finendo con .267 alla battuta, 55 RBI e 59 punti in 139 partite. Nel 2008 con i Red Wings fin\u00ec con .340 alla battuta, 14 RBI e 32 punti in 40 partite.\nNel 2009 fin\u00ec con .333 alla battuta e un punto in 2 partite. Nel 2011 fin\u00ec con .205 alla battuta, 2 RBI e 4 punti in 10 partite.\nMajor League.\nMinnesota Twins (2008-2012).\nDebutt\u00f2 nella MLB il 6 aprile 2008 al Hubert H. Humphrey Metrodome di Minneapolis contro i Kansas City Royals scendendo 2 volte alla battuta ottenendo una base concessa. Nella sua prima stagione da professionista chiuse con .294 alla battuta, 47 RBI, 70 punti, 7 triple (6\u00b0 nella American League), 226 eliminazioni di cui 2 doppie, 6 assist, un errore da esterno centrale e 3 errori da esterno destro in 93 partite di cui 90 da titolare. Nel 2009 firm\u00f2 per 435.000$, finendo con .311 alla battuta (9\u00b0 nella AL), .392 On-Base Percentage (10\u00b0 nella AL), 68 RBI, 97 punti, 10 triple (1\u00b0 nella AL), 350 eliminazioni di cui 2 doppie, 6 assist, 2 errori da estern sinistro, un errore da esterno centrale e 2 errori da esterno destro in 145 partite di cui 143 da titolare.\nIl 13 marzo 2010 firm\u00f2 per 5 anni per un totale di 16,5 milioni di dollari con un 6\u00ba anno opzionale scelto dai Twins per 9 milioni di dollari. Chiuse la stagione con .264 alla battuta, 58 RBI, 10 triple (2\u00b0 nella AL) 85 punti, 407 eliminazioni di cui 3 doppie, 5 assist e 4 errori da esterno centrale in 153 partite di cui 151 da titolare. Nel 2011 fin\u00ec con .264 alla battuta, 16 RBI, 37 punti, 206 eliminazioni, un assist e un errore da esterno centrale in 70 partite di cui 67 da titolare.\nNel 2012 fin\u00ec con .283 alla battuta, 41 RBI, 71 punti, 339 eliminazioni di cui 3 doppie, 6 assist e 4 errori da esterno centrale in 128 partite di cui 122 da titolare.\nWashington Nationals (2013-2015).\nIl 29 novembre 2012 venne preso dai Minnesota Twins in cambio del giocatore della Minor League Alex Meyer. Nel 2013 fin\u00ec con .279 alla battuta, 47 RBI, 75 punti, 11 triple (1\u00b0 nella National League), 379 eliminazioni di cui una doppia e 5 assist in 153 partite di cui 145 da titolare. Divenne free agent il 2 novembre 2015.\nSan Francisco Giants (2016-2017).\nIl 7 gennaio 2016 Span firm\u00f2 con i San Francisco Giants. Con i Giants partecip\u00f2 durante le stagioni 2016 e 2017 a 272 partite, totalizzando 23 fuoricampo e 96 punti battuti a casa.\nIl 20 dicembre 2017 i Giants scambiarono Span, assieme a Christian Arroyo, Matt Krook e Stephen Woods con i San Francisco Giants, in cambio di Evan Longoria pi\u00f9 un compenso monetario.\nTampa Bay Rays e Seattle Mariners (2018-).\nIl 20 dicembre 2017 i Giants scambiarono Span, assieme a Christian Arroyo, Matt Krook e Stephen Woods con i San Francisco Giants, in cambio di Evan Longoria pi\u00f9 un compenso monetario.\nIl 25 maggio 2018, i Rays scambiarono Span e il rilievo \u00c1lex Colom\u00e9 con i Seattle Mariners in cambio dei giocatori di Minor League Andrew Moore e Tommy Romero.\nVita privata.\nSpan nacque a Washington ma visse la maggior parte della propria giovent\u00f9 a Tampa, in Florida.\nIl 31 dicembre 2014, Span propose il matrimonio alla hockeista su ghiaccio Anne Schleper, atleta della nazionale statunitense femminile, medaglia d'argento alle olimpiadi invernali 2014. Si sposarono nel gennaio 2017 a Naples in Florida. La coppia accolse il loro primo bambino, DJ, nell'ottobre 2017.\nSempre nel 2014, Span fond\u00f2 una organizzazione non-profit, la Denard Span Foundation, per aiutare le famiglie con genitori single."}
{"id": "3985097", "revid": "124293434", "url": "https://it.wikipedia.org/wiki?curid=3985097", "title": "Pittore di Nesso", "text": "Prende il nome da una grande anfora funeraria, detta \"Anfora di Nesso\" (Atene, Museo archeologico nazionale 1002), sulla quale \u00e8 raffigurata la lotta tra Eracle e il centauro Nesso. Per il periodo interessato \u00e8 la prima personalit\u00e0 di ceramografo che giunge a noi chiaramente definita, e che sia stato la prima grande personalit\u00e0 della nuova ceramica attica \u00e8 attestato dalla presenza di un suo vaso in Italia, il primo vaso attico trovato in un territorio che era stato fino a questo momento monopolio commerciale corinzio; il frammento che ci \u00e8 giunto \u00e8 ora conservato a Lipsia, ed \u00e8 stato trovato a Caere, in Etruria.\nStile.\nNello stile del Pittore di Nesso la tendenza al movimento ereditata dalla ceramica protoattica risulta controllata e risolta attraverso elementi compositivi come lo sconfinamento delle figure dai margini dei pannelli. La precisione nelle linee \u00e8 invece un elemento che deriva dall'osservazione di lavori protocorinzi; l'unione del controllo lineare e formale con la predilezione attica per il monumentale, gli aspetti narrativi e per il movimento, determina la qualit\u00e0 dei lavori di questo ceramografo e la nuova strada intrapresa dalla ceramica attica.\nIl Pittore di Nesso dipinse grandi vasi con una particolare predilezione per figure di animali sia reali sia fantastici; rappresent\u00f2 scene mitiche, alcune delle quali piuttosto complesse, con un gusto particolare per la sintesi narrativa attraverso accenni e simboli. La sua fonte d'ispirazione fu la ceramica corinzia; tra gli esempi di questa forte influenza \u00e8 possibile indicare il Gorgoneion, che si trova nella ceramica protocorinzia prima della met\u00e0 del VII secolo a.C. e che viene introdotto in Attica dal Pittore di Nesso nella decorazione interna di una lekanis. Nella sua bottega fu realizzato un nuovo tipo di anfora (anfora a profilo continuo del tipo B), la cui forma divenne canonica.\nL'anfora di Nesso.\n\u00c8 il capolavoro delle prime figure nere attiche; sul corpo sono raffigurate le Gorgoni alate in fuga, nell'atteggiamento della \"corsa in ginocchio\" (detta anche \"Knielauf\" o piegarsi su un solo ginocchio) che diverr\u00e0 tipico e convenzionale e che si forma in questi anni (lo si trova nella figura di Perseo sulle metope di Thermo); sotto vi \u00e8 un fregio di delfini che simboleggiano il mare al di sopra del quale avviene l'inseguimento (come racconta Esiodo) e che nuotano nella direzione opposta rispetto a quella delle Gorgoni aumentando il senso del movimento. La figura di Perseo non viene rappresentata. La spalla dell'anfora \u00e8 decorata con un motivo floreale in stile orientalizzante che deriva dai vasi protocorinzi. Sul collo sono rappresentati Eracle e Nesso, ed entrambi i personaggi sono identificati attraverso iscrizioni: Eracle ha afferrato il centauro per i capelli e sta per affondare la spada nel suo corpo; Nesso implora di essere risparmiato, allungando le braccia verso Eracle, fino a sfiorargli la barba, ulteriore convenzione iconografica che continuer\u00e0 ad avere grande fortuna in seguito. Sulle maniglie non forate si trovano cigni e la civetta ateniese, sull'orlo dell'imboccatura una fila di oche. La spirale a uncino protoattica e la rosetta punteggiata corinzia convivono nell'ornamento di riempimento. Ci sono tracce di rosso e di bianco oltre ad un primo esempio di schizzo inciso, utilizzato sporadicamente nelle figure nere e regolarmente nelle figure rosse, per tracciare le linee principali della composizione.\nOpere attribuite.\nL'archivio Beazley contiene circa cinquanta schede relative ad oggetti, tra vasi interi e frammenti, catalogati e attribuiti al Pittore di Nesso.\nUna ciotola frammentaria, con manici verticali e un beccuccio (louterion), conservata a Berlino aveva una fascia di triangoli o raggi alla base, una seconda fascia con lo stesso motivo floreale che si trova sulla spalla dell'\"Anfora di Nesso\" e una terza fascia di animali reali e fantastici. La fascia superiore, la principale, presenta due narrazioni mitologiche. La prima, divisa su due pannelli ai lati del beccuccio, era tratta dal mito degli Argonauti: ci resta la scena sul pannello di destra con le Arpie che scappano probabilmente inseguite dai figli alati di Borea, Zetes e Kalais, nel perduto pannello di sinistra. La seconda, relativa al mito di Perseo, si svolgeva sul lato opposto, da ansa ad ansa: ci resta la figura di Perseo in fuga seguito da Atena sua protettrice."}
{"id": "3985105", "revid": "767487", "url": "https://it.wikipedia.org/wiki?curid=3985105", "title": "Mah\u014d Sh\u014djo Lyrical Nanoha The Movie 1st", "text": " \u00e8 un film d'animazione del 2010 diretto da Keizou Kusakawa.\nLa pellicola \u00e8 ispirata alla serie anime \"Mah\u014d Sh\u014djo Lyrical Nanoha \" ed uscita nei cinema il 23 gennaio 2010. La Aniplex ha presentato un trailer del film in occasione del Tokyo International Anime Fair 2009. Bench\u00e9 il film racconti la stessa storia della serie televisiva, Masaki Tsuzuki ha dichiarato che il film non \u00e8 necessariamente la \"vera storia\" della serie, ma una \"nuova storia parallela\". Il film \u00e8 stato reso disponibile in DVD e Blu-ray Disc il 26 novembre 2010."}
{"id": "3985109", "revid": "92723", "url": "https://it.wikipedia.org/wiki?curid=3985109", "title": "Santuario di Santa Maria a Mare (Castellabate)", "text": "Il santuario di Santa Maria a Mare \u00e8 situato a Castellabate, nella frazione di Santa Maria nei pressi della spiaggia di Marina Piccola. \nStoria.\nQuesta struttura religiosa era anticamente denominata Santa Maria \u201cpresso il lido del mare\" e se ne ha notizia gi\u00e0 nel 1102, quindi risulta antecedente all'insediamento abitativo della frazione e se pur con notevoli trasformazioni \u00e8 sita nel medesimo posto dove fu edificata inizialmente.\nCon l'atto notarile dell'8 agosto 1826 le famiglie del luogo si assunsero l'onere di costruire la nuova chiesa. La scelta di dedicare il tempio di culto a santa Maria a Mare \u00e8 dovuta al fatto che a quel tempo tra la gente del posto vi erano numerose famiglie giunte da Maiori con l'emigrazione del XVIII secolo. Questi ultimi portarono con s\u00e9 la devozione per santa Maria a Mare, alla quale avevano intitolato anche la collegiata del loro paese natale. \nI lavori di edificazione terminarono nel 1836 quando la nuova chiesa fu solennemente benedetta.\nDescrizione.\nL'edificio \u00e8 composto da tre navate divise da pilastri e presenta un campanile a base esagonale che contraddistingue il paesaggio della Marina Piccola. Al centro dell'abside troneggia la statua di santa Maria a Mare, patrona della frazione.\nUna leggenda narra che questa nei primi anni del 1800 fu ritrovata da alcuni pescatori nelle acque antistanti la marina di Castellabate. Si suppone che l'effigie fu gettata in mare da una nave a rischio di affondamento per il troppo peso. La credibilit\u00e0 di tale leggenda viene avvalorata dal fatto che non esiste una prova certa che certifichi la realizzazione della sacra effigie. Per cui la tradizione vuole che siano proprio i pescatori a portare a spalla in processione la statua rinvenuta in mare il giorno della sua celebrazione (il 15 agosto). \nLa facciata anteriore presenta la scritta in rilievo \u201cSantuario Santa Maria a Mare\u201d e la porta della navata centrale in bronzo, nella quale sono raffigurate in rilievo l'immagine di santa Maria a Mare e alcuni eventi che ne hanno contraddistinto la storia: l'incoronazione a piazza san Pietro a Roma da parte del papa Benedetto XVI, il pellegrinaggio a Maiori via mare e l'arrivo nel Santuario delle reliquie di Santa Teresa.\nEventi recenti.\nNel 1911 venne riconosciuta parrocchia autonoma rispetto a quella di Castellabate (paese).\nNel 1985, a causa dei danni del sisma del 1980, l'edificio fu chiuso al culto per motivi di restauro fino al 4 giugno 1990.\nIl 25 ottobre 2007 la chiesa di Santa Maria a Mare \u00e8 stata elevata a santuario mariano diocesano, nello stesso giorno \u00e8 stata posta all'interno della chiesa, per commemorare l'evento, sulla parete della navata destra, dell'ingresso destro, una lapide marmorea. \nIl 30 novembre 2007 l'urna contenente le reliquie di Santa Teresa di Ges\u00f9 Bambino sost\u00f2 nel santuario, per ricordare l'evento \u00e8 stata posta una lapide marmorea sulla parete della navata destra, dell'ingresso principale del santuario. \nOgni 15 agosto dell'anno, si tiene la festa religiosa e patronale di Santa Maria a Mare, protettrice e patrona della citt\u00e0. \nNei primi mesi del 2017 \u00e8 stato finito il restauro nella badia di Cava de' Tirreni della statua di Santa Maria a Mare e riportata nell'omonima chiesa."}
{"id": "3985111", "revid": "93120040", "url": "https://it.wikipedia.org/wiki?curid=3985111", "title": "Crocifisso di Frate Elia", "text": "Il Crocifisso di Frate Elia era una croce sagomata e dipinta a tempera e oro su tavola di Giunta Pisano, datata al 1236 e conservata nella basilica di San Francesco ad Assisi, distrutta nel XVII secolo. Era firmata \"Frater Elias fieri me fecit / Iesu Christe pie / miserere precantis Elias / Iuncta Pisanus me pinxit A.D. MCCXXXVI ind. 9\".\nStoria e descrizione.\nL'opera \u00e8 nota da una copia seicentesca nel palazzo comunale di Assisi e di riflesso da derivazioni, come la \"Croce del Maestro di San Francesco\", che si ritiene abbastanza fedele all'originale.\nEra un'opera di grande importanza, forse la prima croce monumentale dipinta dall'artista e commissionata direttamente da Frate Elia, generale dell'ordine francescano, che vi doveva anche apparire come piccolo committente. Gi\u00e0 situata nella basilica superiore di San Francesco and\u00f2 perduta con la distruzione dell'iconostasi dopo il Concilio di Trento.\nSi trattava, inoltre, dell'unica opera datata di Giunta e di una delle pi\u00f9 antiche rappresentazioni, forse la prima di un artista italiano in assoluto, del \"Christus patiens\" su scala monumentale (erano note opere di maestri bizantini come la nota \"Croce n. 20\" di Pisa), tanto promosse dai francescani. Essa inoltre aveva aperto le porte alla carriera dell'artista, in seguito chiamato da altre importanti istituzioni religiose, come la casa madre dei Domenicani a Bologna."}
{"id": "3985117", "revid": "36426", "url": "https://it.wikipedia.org/wiki?curid=3985117", "title": "Croce di Frate Elia", "text": ""}
{"id": "3985122", "revid": "729019", "url": "https://it.wikipedia.org/wiki?curid=3985122", "title": "Isamu Ch\u014d", "text": "Biografia.\nCh\u014d era nativo della prefettura di Fukuoka e nel 1916 si diplom\u00f2 all'Imperiale Accademia dell'Esercito giapponese e poi nel 1928 si diplom\u00f2 al Collegio di Guerra dell'esercito giapponese. Dopo incarichi minori, Ch\u014d venne assegnato al primo incarico all'estero al seguito della criticata Armata Kwantung con base nella Cina orientale. Egli fece ritorno in patria poco dopo per ottenere un ruolo attivo nella politica interna dell'esercito giapponese durante l'Incidente di marzo e durante l'Incidente di ottobre (assieme ad altri capi quali Kingoro Hashimoto, Jir\u014d Minami, Sadao Araki dell'esercito, ed ai nazionalisti Ikki Kita, Sh\u016bmei \u014ckawa, Kanichiro Kamei, Kozaburo Tachibana e Mitsuru Toyama). Egli fu inoltre tra i fondatori della societ\u00e0 segreta \"Sakura Kai\", di spirito radicale, che si proponeva di detronizzare il governo democratico in favore di un regime socialista che avrebbe eliminato la corruzione.\nCon l'inizio della Seconda guerra sino-giapponese, Ch\u014d divenne comandante del 74\u00ba reggimento di fanteria del Corpo spedizionario di Shanghai, di base nel Manciuku\u00f2. Durante la battaglia di Nanchino, egli fu aiutante di campo del principe Yasuhiko Asaka e si ritiene che gli sia stato complice nell'ordinare il noto massacro di prigionieri di guerra anche se ancora oggi gli storici discutono sul fatto se egli abbia solo eseguito gli ordini o abbia proposto delle sue idee al riguardo. Ch\u014d venne successivamente coinvolto in una serie di attacchi di confine tra il Manchuko e l'Unione Sovietica come Capo dello Staff della 26\u00aa divisione di fanteria dal 1939 al 1940. Nel 1940 venne trasferito per breve tempo nel Taiwan ove si trovava una divisione giapponese e divenne capo dello staff del contingente spedizionario in Indocina dal 1940 al 1941.\nCh\u014d fu vice capo dello staff del bureau degli affari militari nel ministero della guerra giapponese nel 1941 e prese parte alla pianificazione strategica dell'invasione giapponese dell'Asia sud orientale. Dal 1941 al 1942 egli accompagn\u00f2 l'armata meridionale nell'Indocina francese e presenzi\u00f2 come ufficiale della 14\u00aa armata nelle Filippine. Dal 1942 al 1944, Ch\u014d fu comandante della \"10\u00ba gruppo di fanteria(Dai 10 Hohei-Dan(\u7b2c10\u6b69\u5175\u56e3))\" della 10\u00aa divisione di stanza nel Manciuku\u00f2. Nel marzo 1944 egli prest\u00f2 servizio come comandante della 1\u00aa brigata mobile, venendo poi promosso a Generale di divisione nel marzo 1945. Sempre nel 1945 Ch\u014d divenne capo dello staff della 32\u00aa armata giapponese durante la battaglia di Okinawa e sovrintese le elaborate fortificazioni sotterranee del Castello di Shuri, ma dovette ben presto cedere ai pesanti attacchi delle truppe americane. Giunto quasi alla sconfitta comp\u00ec un suicidio rituale assieme al suo superiore, il generale Mitsuru Ushijima, il 22 giugno 1945 piuttosto che cadere prigioniero dei nemici."}
{"id": "3985126", "revid": "576376", "url": "https://it.wikipedia.org/wiki?curid=3985126", "title": "Nazionale di calcio dell'Italia Under-18", "text": ""}
{"id": "3985127", "revid": "729019", "url": "https://it.wikipedia.org/wiki?curid=3985127", "title": "EFW N-20", "text": "L'EFW N-20 era un aereo da caccia progettato nei primi anni cinquanta dall'azienda svizzera Eidgen\u00f6ssische Flugzeugwerke Emmen (pi\u00f9 comunemente indicata con la sigla EFW).\nQuello dell'N-20 era il primo progetto per un aviogetto realizzato da un'azienda svizzera, ma non super\u00f2 mai lo stadio di prototipo.\nStoria del progetto.\nIl progetto dell'EFW N-20 affonda le sue radici alla fine della seconda guerra mondiale quando, era il 25 aprile 1945, un Messerschmitt Me 262A della Luftwaffe fu costretto ad atterrare presso la base svizzera di D\u00fcbendorf, a causa della mancanza di carburante.\nI tecnici della Schweizerische Flugwaffe (Servizio indipendente delle Forze armate federali svizzere, solo l'anno successivo divenuta forza indipendente, con il nome di Forze Aeree Svizzere) poterono quindi studiare il velivolo nella sua interezza, prima che (in epoca successiva) venisse trasferito per l'esposizione al Deutsches Museum di Monaco di Baviera.\nIn quegli stessi mesi i vertici dell'aeronautica militare sottolineavano l'importanza dei velivoli a getto nel futuro della difesa aerea e si apprestarono ad emettere le specifiche relative ai requisiti necessari per lo sviluppo dei nuovi velivoli.\nNel frattempo la Eidgen\u00f6ssische Flugzeugwerke Emmen, pi\u00f9 tardi divenuta Farner Werke (F+W), sulla base degli studi compiuti dai tecnici svizzeri e dalle aziende straniere, che avevano nel frattempo reso disponibili i dati acquisiti, inizi\u00f2 il progetto per un aliante sperimentale in configurazione tutt'ala.\nNel mese di ottobre del 1946 la \"Kommission f\u00fcr milit\u00e4rische Flugzeugbeschaffung\" (KMF, in tedesco Commissione per gli Appalti Aerei Militari) stabil\u00ec con un proprio documento i \"Requisiti per un futuro aereo da combattimento delle Forze Aeree Svizzere per il periodo 1951-1956\" che si dimostr\u00f2 basilare per il successivo sviluppo degli aviogetti da parte delle aziende della confederazione Elvetica. Si riscontrarono, tuttavia, difformit\u00e0 di vedute tra la KMF e la \"Landesverteidigungskommission\" (LVK, Commissione Nazionale Difesa) circa la sostenibilit\u00e0 finanziaria di pi\u00f9 progetti autoctoni; in sostanza quest'ultima riteneva che sarebbe stato pi\u00f9 conveniente acquistare velivoli stranieri piuttosto che affrontare le spese per lo sviluppo di un progetto autarchico.\nIl diverso approccio alla questione condusse a decisioni quantomeno contraddittorie: da un lato, in due occasioni diverse (il 23 settembre 1947 ed il 24 marzo 1949), il parlamento svizzero approv\u00f2 l'acquisto di 175 de Havilland Vampire mentre la KMF, nel luglio del 1949, diede il proprio appoggio allo sviluppo del progetto dell'EFW N-20. In un fiorire di enti nazionali con funzioni che le fonti reperite non consentono di chiarire, nel novembre dello stesso anno la \"Kriegstechnische Abteilung\" (KTA, letteralmente Ufficio Tecnico della Guerra) ricevette la proposta da parte della Flug- und Fahrzeugwerke Altenrhein per il proprio cacciabombardiere P-16 che venne definito progetto \"di grande interesse per le Forze Aeree\".\nL'anno successivo, mentre il governo federale trattava l'acquisto di cento de Havilland Venom, la KTA prosegu\u00ec nell'intento di affrancarsi dalle produzioni straniere, supportando ancora i due progetti N-20 e P-16. In quello stesso anno la EFW port\u00f2 in volo il velivolo N-20.1 Gleiter (in tedesco, aliante) simulacro in legno, in scala 1:3,5, privo (come evidente dal nome stesso) di qualsiasi tipo di motorizzazione e dotato di un secondo abitacolo per un osservatore.\nIl secondo passo nel processo evolutivo del caccia svizzero fu compiuto realizzando, con le stesse misure del precedente, un velivolo sperimentale denominato N-20.2 Arbal\u00e8te (questa volta dal francese, balestra) caratterizzato dall'inconsueta configurazione quadrigetto con i motori disposti a coppie nelle semiali, uno al di sopra ed uno al di sotto, in corrispondenza del bordo d'uscita. Questo secondo velivolo venne portato in volo per la prima volta il 16 novembre 1951; l'esito positivo dei collaudi determin\u00f2 la decisione di procedere con la realizzazione del velivolo definitivo.\nQuest'ultimo, denominato N-20.10 Aiguillon (dal francese, pungiglione), aveva i quattro motori alloggiati a coppie all'interno dello spessore delle semiali; mosse i primi passi rullando sulla pista l'8 aprile del 1952 (secondo alcune fonti anche staccandosi da terra per un breve lasso di tempo).\nNel gennaio del 1953 il Consiglio federale, basandosi sulle stime dei costi di produzione realizzate dalla KTA, decret\u00f2 l'abbandono del progetto dell'N-20 con decisione tanto drastica che al prototipo fu negata l'autorizzazione al volo (sarebbe stato il primo volo effettivo) il successivo 21 settembre.\nTecnica.\nStruttura.\nL'N-20 era un monoplano interamente metallico ad ala media, caratterizzato dalla configurazione tuttala con andamento a freccia composita (con incremento dell'angolo di freccia a partire dalla met\u00e0 dell'apertura alare). Come detto, mentre il primo esemplare (privo di apparato propulsivo) aveva struttura lignea, la struttura dei due esemplari (N-20.02 ed N-20.10) era interamente metallica. Il carrello d'atterraggio era di tipo triciclo anteriore; nel modello finale Aiguillon, gli elementi del carrello erano tutti dotati di doppia ruota.\nMotore.\nA parte il primo prototipo, l'N-20 era dotato di quattro motori a reazione; nel caso dell'N-20.02 Arbal\u00e8te (realizzato a titolo sperimentale, in scala ridotta) le unit\u00e0 motrici erano quattro piccoli Turbom\u00e9ca Pim\u00e9n\u00e9 in grado di sviluppare una forza pari a 100 kgf (equivalenti a 0,98 kN).\nL'N-20.10 Aiguillon era invece dotato di quattro turboventole EFW Swiss-Mamba (motori derivati dalla turboelica britannica Armstrong Siddeley Mamba) capaci di circa 3\u00a0300 lbf (14,68\u00a0kN) ciascuno."}
{"id": "3985129", "revid": "163465", "url": "https://it.wikipedia.org/wiki?curid=3985129", "title": "Taoismo religioso", "text": ""}
{"id": "3985141", "revid": "22475", "url": "https://it.wikipedia.org/wiki?curid=3985141", "title": "Mary Shaw (cantante lirica)", "text": "Mary Shaw ebbe una carriera internazionale che la vide impegnata in concerti e opere negli anni 1830 e 1840. \u00c8 ricordata particolarmente per avere creato il personaggio di Cuniza nell'opera \"Oberto, Conte di San Bonifacio\" di Giuseppe Verdi, al Teatro alla Scala di Milano nel 1839.\nVita e carriera.\nOriginaria del Kent, era figlia di Thomas (esquire di Tewkesbury) e Agathe Postans. Era sorella della scrittrice Marianne Postans, autrice di \"Western India\". Entr\u00f2 alla Royal Academy of Music di Londra nel 1828. Qui studi\u00f2 fino al 1831 e fu allieva di canto di George Smart. Debutt\u00f2 professionalmente nel 1834 come concertista, e nei successivi cinque anni fu molto attiva nel suo paese anche come cantante di oratori. Nel 1835 spos\u00f2 il pittore Alfred Shaw e da allora adott\u00f2 il nome Mary Shaw. Nello stesso anno si esib\u00ec per i Concerts of Ancient Music a Londra e al Festival di York. Nel 1836 cant\u00f2 ai festival di Norwich e Liverpool, in quest'ultima citt\u00e0 per la prima rappresentazione dell'oratorio \"Paulus\" di Felix Mendelssohn, il 3 ottobre 1836. Nel 1837 apparve in numerosi concerti a Londra sostenuti dalla Royal Philharmonic Society e dalla Sacred Harmonic Society. Cant\u00f2 anche al Birmingham Triennial Music Festival. Nel 1838-1839 apparve come solista con la Leipzig Gewandhaus Orchestra in 12 concerti diretti da Mendelssohn al Gewandhaus di Lipsia.\nCominci\u00f2 la carriera operistica in Italia nel 1839, facendo la prima apparizione al Teatro Nuovo di Novara come Arsace nella \"Semiramide\" di Gioachino Rossini. Pi\u00f9 tardi, lo stesso anno, cant\u00f2 ancora a Novara anche nel ruolo di Malcolm Groeme ne \"La donna del lago\", sempre di Rossini. Il 17 novembre 1839 debutt\u00f2 al Teatro alla Scala di Milano come Cuniza nella prima mondiale della prima opera di Giuseppe Verdi, \"Oberto, Conte di San Bonifacio\". Torn\u00f2 al paese natale, dove fu tra i primi a testimoniare l'eccellenza di Verdi, e riusc\u00ec ad attirare l'interesse del musicologo e critico Henry Chorley sul compositore italiano. Fu attiva alla Royal Opera House e al Drury Lane a Londra all'inizio degli anni 1840, cantando ruoli come Arsace, Fidalma ne \"Il matrimonio segreto\" di Domenico Cimarosa, e Malcolm Groeme. Nel 1844 si esib\u00ec nella prima mondiale di \"The Brides of Venice\" di Julius Benedict al Drury Lane. La sua carriera venne interrotta prematuramente quell'anno poich\u00e9 suo marito fu colpito da infermit\u00e0 mentale. Le fatiche a cui and\u00f2 incontro la segnarono fisicamente, e non fu pi\u00f9 in grado di cantare intonata. Dopo la morte del marito nel 1847, spos\u00f2 l'avvocato J. F. Robinson e non si esib\u00ec mai pi\u00f9. Mor\u00ec a Hadleigh Hall nel Suffolk nel 1876."}
{"id": "3985142", "revid": "287204", "url": "https://it.wikipedia.org/wiki?curid=3985142", "title": "Basilica di Sant'Antonio di Padova (disambigua)", "text": ""}
{"id": "3985143", "revid": "1543377", "url": "https://it.wikipedia.org/wiki?curid=3985143", "title": "Tris d'assi", "text": "Tris d'assi (\"The Champions\") \u00e8 una serie televisiva britannica in 30 episodi trasmessi per la prima volta nel corso di una sola stagione dal 1968 al 1969.\n\u00c8 una serie di spionaggio a sfondo fantascientifico (fantaspionaggio) incentrata sulle vicende di Craig Stirling, Sharron Macready e Richard Barrett, tre agenti che lavorano per conto di una agenzia delle Nazioni Unite chiamata \"Nemesis\", con sede a Ginevra.\nTrama.\nCraig Stirling, Sharron Macready e Richard Barrett sono tre agenti segreti per conto della Nemesis, un'agenzia internazionale che lavora sotto copertura per conto delle Nazioni Unite per mantenere l'equilibrio tra le potenze mondiali. Durante la loro prima missione (nel primo episodio), il loro aeroplano cade tra le montagne dell'Himalaya. Vengono salvati da una civilt\u00e0 avanzata che vive segretamente tra le montagne e che poi concede ai tre agenti delle capacit\u00e0 sovrumane, compresa la facolt\u00e0 di comunicare tra loro su grandi distanze (telepatia), prevedere eventi (precognizione), un miglioramento dei cinque sensi e delle capacit\u00e0 intellettive e fisiche.\nMolte storie vedono cattivi insoliti, come personaggi provenienti da regimi fascisti di non specificati paesi sudamericani, nazisti o cinesi. I cattivi spesso minacciano la pace nel mondo cos\u00ec gli agenti e le loro missioni trascendono gli interessi nazionali. I protagonisti devono imparare l'uso dei loro nuovi poteri continuando con le loro missioni, e devono anche mantenere il segreto sulle loro capacit\u00e0 e fare s\u00ec che la cosa non diventi dominio dei nemici. Ogni episodio inizia con una sequenza in cui uno degli agenti mostra eccezionali capacit\u00e0 mentali o fisiche, che spesso sorprendono o umiliano gli astanti. Ad esempio all'inizio di un episodio Stirling partecipa ad un concorso per tiratori. In un altro, alcuni teppisti sghignazzanti bloccano Macready con l'auto e questa lancia il veicolo fuori dal parcheggio con una sola mano.\nL'unico altro personaggio regolare \u00e8 il capo degli agenti, Tremayne. Tremayne non sa che i suoi agenti hanno delle abilit\u00e0 speciali, anche se spesso fa domande innocenti su come siano riusciti a risolvere una particolare missione dato che i rapporti che ha ricevuto sono vaghi.\nPersonaggi e interpreti.\nGuest star.\nTra le guest star: Fiona Curzon, Peter Williams, John Bown, Anthony Chinn, Mike Pratt, Alan MacNaughtan, Peter Wyngarde, James Culliford, Basil Dignam, Aubrey Morris, Steve Plytas, Dave Prowse, Allan Cuthbertson, Madalena Nicol, Caroline Blakiston, Philip Bond, Russell Waters, Nicholas Courtney, Anton Rodgers, George Murcell, Brian Worth, Nike Arrighi, Linbert Spencer, George Roubicek, Imogen Hassall, Jack MacGowran, Grant Taylor, Michael Gough, Bill Cummings, Patrick Wymark.\nProduzione.\nLa serie, ideata da Monty Berman (che aveva co-prodotto, con Robert S. Baker, \"Il Santo\", \"L'ispettore Gideon\" e numerosi B-movie degli anni 1950) e Dennis Spooner, fu prodotta da Incorporated Television Company e girata in Inghilterra. Le musiche furono composte da Tony Hatch e Edwin Astley e Robert Farnon e Albert Elms.\nA causa di vincoli di bilancio, molti set furono riutilizzati: tre episodi sono ambientati in un sottomarino e tre nell'Artico. Anche parte del materiale girato fu riutilizzato. Come la maggior parte delle serie prodotte dalla ITC, gran parte dell'azione esterna si svolge dentro o intorno allo studio delle riprese, ossia gli Elstree Studios di Borehamwood, Herts. Il tema musicale fu scritto da Tony Hatch, con Albert Elms e Edwin Astley che fornirono le musiche di scena.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 25 settembre 1968 al 30 aprile 1969 sulla rete televisiva Independent Television. In Italia \u00e8 stata trasmessa con il titolo \"Tris d'assi\".\nAlcune delle uscite internazionali sono state:"}
{"id": "3985145", "revid": "46931", "url": "https://it.wikipedia.org/wiki?curid=3985145", "title": "The Champions", "text": ""}
{"id": "3985146", "revid": "838137", "url": "https://it.wikipedia.org/wiki?curid=3985146", "title": "Basilica di Sant'Antonio di Padova (Afragola)", "text": ""}
{"id": "3985147", "revid": "287204", "url": "https://it.wikipedia.org/wiki?curid=3985147", "title": "Crocifisso (Giovanni da Rimini)", "text": "Il Crocifisso dipinto e sagomato di Giovanni da Rimini \u00e8 una tempera su tavola, databile tra il 1300 e il 1305, attualmente conservato presso il museo della citt\u00e0 di Rimini.\n\u00c8 l'opera che d\u00e0 il via alla cosiddetta scuola riminese, nata successivamente alla presenza e al lavoro di Giotto nella citt\u00e0.\nDescrizione.\nIl crocefisso riprende chiaramente quello del ben pi\u00f9 noto maestro toscano. Il Cristo ha una forma piuttosto allungata ed esile, molto aderente alla struttura della croce. Pregevole l'uso dei chiaroscuri e dell'effetto delle ombre per rendere chiari i lineamenti e i dettagli anatomici del corpo di Cristo, che si evidenzia rispetto allo sfondo nero della croce.\nAlle estremit\u00e0 sono presenti tre figure.\nEsistono due altre versioni del crocifisso, sempre attribuite all'artista, una prima presso il museo del Metauro a Mercatello sul Metauro che per\u00f2 si differenzia dallo sfondo dorato della croce, anzich\u00e9 scuro; una seconda presso la chiesa di san Lorenzo a Talamello."}
{"id": "3985149", "revid": "287204", "url": "https://it.wikipedia.org/wiki?curid=3985149", "title": "Flucloxacillina", "text": "La flucloxacillina, nota negli Stati Uniti come floxacillina, \u00e8 un antibiotico beta-lattamico semisintetico derivato dalla penicillina, utilizzato nel trattamento di infezioni da batteri Gram-positivi, anche quelli producenti beta-lattamasi.\nCome tutte le penicilline interferisce con i processi di sintesi e di rimodellamento della parete cellulare batterica, inibendo in maniera irreversibile le cosiddette \"penicillin binding protein\", una categoria di enzimi che entrano in gioco in questo processo."}
{"id": "3985158", "revid": "144796", "url": "https://it.wikipedia.org/wiki?curid=3985158", "title": "Massacro di Nanjing", "text": ""}
{"id": "3985159", "revid": "762947", "url": "https://it.wikipedia.org/wiki?curid=3985159", "title": "Antonio Superchi", "text": "Ebbe una carriera internazionale dal 1838 al 1858. Apparve nei pi\u00f9 importanti teatri italiani e spagnoli, e al Her Majesty's Theatre di Londra.\nNato in una facoltosa famiglia di Parma, studi\u00f2 canto nella citt\u00e0 natale con Antonio De Cesari e Luigi Tartagnini. Debutt\u00f2 nel 1838 a Teatro La Fenice di Venezia come Enrico in \"Lucia di Lammermoor\" di Gaetano Donizetti. Nel 1843 cre\u00f2 il ruolo di Ernesto Malcolm nella prima mondiale di \"Maria, regina d'Inghilterra\" di Giovanni Pacini al Teatro Carolino di Palermo. Il 9 marzo 1844 cant\u00f2 la parte di Don Carlo nella prima mondiale di \"Ernani\" di Giuseppe Verdi alla Fenice. Si ritir\u00f2 dalle scene nel 1858, e da allora fu attivo come insegnante di canto a Parma. Divenuto Ispettore del Teatro Regio, In questa stessa citt\u00e0 mor\u00ec nel 1893 all'et\u00e0 di 77 anni."}
{"id": "3985163", "revid": "124081929", "url": "https://it.wikipedia.org/wiki?curid=3985163", "title": "Kore wa zombie desu ka?", "text": " \u00e8 una serie di light novel giapponesi di Shinichi Kimura, con illustrazioni di Kobuichi e Muririn. Il titolo della serie \u00e8 ufficialmente abbreviato in . Dalla serie sono state adattate tre serie manga ed due serie televisive anime prodotte dallo Studio Deen, la prima trasmessa in Giappone fra l'11 gennaio 2011 ed il 31 marzo 2011, la seconda intitolata , trasmessa in Giappone fra il 5 aprile 2012 ed il 7 giugno 2012.\nTrama.\nAyumu Aikawa \u00e8 uno zombie, resuscitato da una negromante chiamata Eucliwood Hellscythe, dopo essere stato ucciso da un serial killer, e ne diventa il \"servo\". Mentre Ayumu fa del proprio meglio per rendere \"normale\" la propria vita da non morto, il giovane si imbatte in una chiamata Haruna, ed inavvertitamente la priva dei suoi poteri magici. Ayumu quindi dovr\u00e0 prendere anche il compito di Haruna di combattere contro i malvagi demoni chiamati Megalo. Ad aiutarlo, oltre ad Eucliwood ed Haruna, si unir\u00e0 anche Seraphim, una giovane vampira ninja.\nPersonaggi.\nAntagonisti.\nMas\u014d-Sh\u014djo che, nella prima serie, uccide le persone per poter allungare la sua vita. Uccide anche Ayumu, dando il via alla storia. Verr\u00e0 sconfitta da Ayumu e verr\u00e0 confinata in isolamento a Villier.\nMedia.\nLight novel.\nLa serie di light novel, edita dalla Fujimi Shob\u014d sotto l'etichetta della Fujimi Fantasia Bunko, \u00e8 stata scritta da Shinichi Kimura con le illustrazioni di Kobuichi e Muririn. Il primo volume \u00e8 stato reso disponibile il 20 gennaio 2009 mentre l'ultimo, ovvero il diciannovesimo, il 20 giugno 2015.\nDrama-CD.\nUn drama-CD di \"Kore wa zombie desu ka?\" \u00e8 stato pubblicato dalla Marine Entertainment il 30 dicembre 2009. Il CD drama stato commercializzato in versione regolare ed in versione limitata. La prima tiratura di entrambe le edizioni hanno un poster allegato. Inoltre l'edizione limitata contiene un booklet di Shinichi Kimura ed una scheda telefonica illustrata da Kobuichi e Muririn.\nManga.\nUn adattamento manga di Sacchi ha iniziato ad essere serializzato sulla rivista sh\u014dnen \"Monthly Dragon Age\" il 9 gennaio 2010. Il primo volume \u00e8 stato pubblicato dalla Kadokawa Shoten il 5 agosto 2010, ed al 2013 sono stati resi disponibili otto volumi della serie. Un adattamento in versione 4-koma chiamato , illustrato da M\u016bpa, ed un terzo manga intitolato , illustrato da Ry\u014d Hasemi, sono inoltre serializzati su \"Monthly Dragon Age\".\nAnime.\nUn adattamento anime di \"Kore wa zombie desu ka?\", annunciato inizialmente il 17 maggio 2010, \u00e8 stato prodotto dallo Studio Deen e trasmesso per dodici episodi da TV Saitama, Chiba TV, e Sun TV dal 10 gennaio al 14 aprile 2011, per poi essere successivamente trasmesso da Gifu Broadcasting System, Inc., KBS Kyoto, Mie TV, Tokyo MX, TV Kanagawa, TVQ, Nico Nico Channel ed AT-X. Gli episodi dal 10 in poi sono stati posticipati di una settimana per via del terremoto e maremoto del T\u014dhoku del 2011. La serie \u00e8 stata anche trasmessa da Crunchyroll in streaming. Un tredicesimo episodio OAV \u00e8 stato distribuito su DVD con l'ottavo volume delle light novel il 10 giugno 2011.\nUna seconda stagione, intitolata , \u00e8 stata inizialmente annunciata nell'edizione di luglio di \"Monthly Dragon Age\", ed \u00e8 iniziata il 5 aprile 2012 su Tokyo MX, per poi essere successivamente trasmessa da TVQ, Sun TV, Gifu Broadcasting System, Inc., Mie TV, BS11, Chiba TV, TV Kanagawa, TV Saitama e AT-X per dieci episodi. Un undicesimo episodio \u00e8 stato reso disponibile con il sesto volume del manga il 20 ottobre 2012 in Blu-ray."}
{"id": "3985164", "revid": "991694", "url": "https://it.wikipedia.org/wiki?curid=3985164", "title": "Kore wa Zombie Desu ka? Of the Dead", "text": ""}
{"id": "3985173", "revid": "1543377", "url": "https://it.wikipedia.org/wiki?curid=3985173", "title": "Lollipop Chainsaw", "text": " \u00e8 un videogioco action del 2012, sviluppato da Grasshopper Manufacture e pubblicato da Warner Bros. Interactive Entertainment per PlayStation 3 e Xbox 360. \u00c8 stato ideato e diretto da G\u014dichi Suda, meglio conosciuto come Suda51.\nModalit\u00e0 di gioco.\n\"Lollipop Chainsaw\" \u00e8 un hack and slash, simile ai videogiochi di \"No More Heroes\", sempre diretti da Suda51. L'eroina di turno, la cheerleader Juliet Starling, sar\u00e0 in grado di eseguire tecniche di combattimento miste a pose cheerleading ed \u00e8 armata di motosega. Uccidendo gli zombie e salvando i compagni di classe attaccati da questi riempir\u00e0 una speciale barra a forma di stella, che permetter\u00e0 a Juliet di sferrare potenti colpi. Nick pu\u00f2 essere utilizzato in combinazione di alcune tecniche della sua ragazza oppure sar\u00e0 in grado di controllare il corpo decapitato di alcuni zombie. Completando vari compiti relativi la motosega di Juliet pu\u00f2 essere aggiornata. Il gioco, a detta dell'autore, potrebbe comportare di \u201cfare musica\u201d.\nSviluppo.\nLa prima volta che il gioco venne annunciato fu su una pubblicazione dell'ottobre 2010 su 1UP.com. Al momento della pubblicazione il gioco non presentava alcun titolo, ma Suda affermava che vi saranno stati molti colpi di scena ed era ottimisticamente convinto che avrebbe conquistato il mercato mondiale.\nLa Warner Bros. Interactive Entertainment aveva annunciato la pubblicazione del gioco al di fuori del Giappone e che il regista James Gunn avrebbe sviluppato la storia del gioco e i suoi personaggi. Molti altri lo aiuteranno nello sviluppo.\nIl 1\u00ba febbraio 2012 \u00e8 stato annunciato che Jimmy Urine dei Mindless Self Indulgence avrebbe composto le canzoni e le musiche durante le scene coi boss. Doppier\u00e0 lui stesso uno di questi, Zed il disadattato punk.\nIl 6 marzo 2012 che tra i contenuti scaricabili disponibili nel gioco vi saranno dei costumi per Juliet basati su cinque personaggi di quattro serie anime: Rei Miyamoto e Saeko Busujima da \"Highschool of the Dead\", Shiro da \"Deadman Wonderland\", Manyu Chifusa da \"Many\u016b Hiken-ch\u014d\" e Haruna da \"Kore wa zombie desu ka?\".\nTrama.\nIl filmato iniziale mostra la protagonista Juliet che si reca velocemente presso la San Romero High School, il liceo che lei frequenta, per incontrare il fidanzato Nick il quale sar\u00e0 presentato ai genitori di Juliet, in occasione della festa del diciottesimo compleanno della ragazza. \nQuando la ragazza arriva presso la sua scuola scopre che questa \u00e8 invasa dagli zombie ed estrae dalla sua borsa una motosega, affrontando l'orda dei non morti. Quando raggiunge il luogo dell'appuntamento la ragazza ritrova Nick che per accorrere in sua difesa viene morso da uno zombie ed infettato. Per evitare che Nick si trasformi in uno zombie, Juliet imbraccia la sua motosega e lo decapita di netto.\nQuando Nick, grazie ad un rituale magico effettuato da Juliet, si risveglia (senza il resto del corpo), la ragazza gli rivela di essere una cacciatrice di zombie e che pensava di dirglielo quello stesso giorno. Nell'istante seguente fanno irruzione altri zombie, quindi Juliet attacca la testa alla propria cintura, e si dirige tra zombie ed ostacoli vari verso il suo sensei, il maestro Morikawa. Raggiunta la destinazione, il maestro spiega la situazione precisando inoltre che nell'universo esistono tre reami: la Terra, il \"Luogo al di l\u00e0 delle Parole\" (un posto simile al Paradiso) che \u00e8 un tramite tra la Terra e il \"Mondo Putrescente\" (una dimensione simile all'inferno). Dunque, Morikawa spiega a Juliet che qualcuno ha aperto un varco tra la Terra e il Mondo Putrescente, avvalendosi dell'ausilio della Magia nera e di alcuni esplosivi. \nJuliet e Nick si mettono dunque alla ricerca del responsabile e si imbattono in Swan, un ragazzo gotico che frequenta la scuola nonch\u00e9 il responsabile della falla creatasi tra i due reami, che si accinge ad invocare sulla Terra cinque demoni. Morikawa cerca di fermarlo ma viene ferito gravemente. Quindi Swan invoca i Signori degli Zombie e Juliet dovr\u00e0 sconfiggerli. Il primo boss \u00e8 Zed e dopo un breve combattimento verr\u00e0 ucciso segato in due e confinato nuovamente nel Mondo Putrescente. Prima di morire, Morikawa chiede a Juliet di purificare la scuola dalla presenza degli zombie e rinchiudere i restanti Signori degli Zombie nel loro mondo originario.\nJuliet d\u00e0 la caccia ai demoni restanti e alla volta della palestra del liceo scorge una nave che sorvola il cielo, a bordo della quale c'\u00e8 Vikke, il secondo Signore degli Zombie. Si vede anche una ragazza bionda aggrappata alla nave. Costei si riveler\u00e0 essere la sorella maggiore di Juliet, Cordelia, la quale lancia con un paracadute un regalo per la sorella. \nJuliet si mette alla ricerca del regalo, tra zombie e acrobazie, e raggiungendolo scoprir\u00e0 essere un lanciagranate. Raggiunto Vikke, in principio la ragazza riesce a dilaniare il torace con poca fatica, ma lo zombie si rigenera nuovamente, anche dopo essere stato decapitato. Perisce soltanto dopo aver distrutto la testa mozzata e alla sua morte la nave si schianta presso la fattoria \"O'Bannon\".\nIn questa fattoria, Juliet nota la sorella minore Rosalind a bordo del suo scuolabus in avaria, che viene braccata dagli zombie, e cerca di darle una mano. Tuttavia Rosalind si comporta in modo strano e per la fattoria hanno iniziato a crescere dei strani funghi, che rilasciano spore altamente allucinogene. \nDopo molta fatica Juliet riesce a raggiungere lo scuolabus e nota che in Rosalind c'\u00e8 qualcosa che non va fino a quando, osservandola pi\u00f9 attentamente, si rende conto che in realt\u00e0 non si tratta della sorella. In quell'istante la creatura mostra la sua vera forma, che si rivela essere Mariska, il terzo Signore degli Zombie, che trascina Juliet in un'altra dimensione. Mariska si moltiplicher\u00e0 due volte prima di morire definitivamente e alla sua morte Juliet ritorna al suo piano esistenziale.\nAll'improvviso riceve una telefonata anonima in cui il mittente rivela di aver rapito Rosalind e che si trova al \"Fulci Fun Center\", la sala giochi locale di San Romero.\nJuliet e Nick arrivano in citt\u00e0 con l'aiuto di Gideon, il padre della protagonista, il quale viene a sapere della scomparsa di Rosalind. Elaborando un piano per entrare, Juliet e il padre prendono due strade diverse per entrare, con Juliet facendo da esca all'entrata principale e il padre sgattaiolando sul retro. All'interno dell'edificio Juliet viene catapultata in vari videogiochi coin-op dal mittente che l'ha contattata, il quale mette alla prova i protagonisti. Riuscita a superare tutte le prove, Juliet raggiunge la cima dell'edificio e l\u00ec incontra Josey, il quarto Signore degli Zombie nonch\u00e9 il responsabile del rapimento di Rosalind e il mittente che l'ha telefonata, il quale prefigge una sfida: se Juliet vince potr\u00e0 riavere indietro Rosalind, in caso contrario morir\u00e0. Il loro scontro avviene in tre dimensioni, fino a raggiungere lo spazio. \nLa ragazza riesce ad avere la meglio e sta sul punto di ucciderlo ma Josey minaccia la protagonista che se lo uccide morir\u00e0 anche la sorellina nonostante abbia vinto la sfida e quindi ha mentito. Gideon entra in gioco, salvando la figlia e permettendo a Juliet di uccidere definitivamente lo zombie e abbattere il suo UFO.\nPoco tempo dopo la famiglia che si \u00e8 finalmente riunita, fanno il punto della situazione. Nick, perplesso per le sue condizioni, ha una discussione con Juliet che s'interrompe quando le strade della citt\u00e0 vengono invase dagli zombie. Aiutata dalle sorelle, Juliet si fa strada verso un'enorme cattedrale in costruzione e l\u00ec incontra il quinto e ultimo Signore degli Zombie, Lewis Legend.\nEliminato quest'ultimo, dopo un lungo combattimento, dinnanzi a Juliet appare Swan che l'accoglie con un sarcastico applauso e le spiega che l'evocazione degli zombie \u00e8 stato un espediente affinch\u00e9 Juliet li eliminasse. Il loro sangue sarebbe servito ad evocare sulla Terra il vero Signore degli Zombie ovvero Killabilly. Inoltre Swan rivela il motivo che lo ha spinto a compiere la strage: quest'ultimo non solo veniva preso di mira dai bulli ma anche \u00e8 stato emarginato dalla societ\u00e0. Inoltre era segretamente innamorato di Juliet finch\u00e9 non ha scoperto che aveva una relazione con Nick. Finita la spiegazione, Swan ultima il rituale sparandosi alla testa e lasciandosi assorbire insieme agli altri non morti in un vortice nero, che si solidifica formando il suddetto Signore degli Zombie. Juliet cerca di avvicinarsi a Killabilly e viene contattata dal fantasma di Morikawa, che le d\u00e0 dei suggerimenti su come procedere. \nJuliet combatte il mostro e nel bel mezzo del combattimento irrompe Gideon, a bordo della moto carica di esplosivi, e facendosi esplodere aprendo un'apertura per la figlia. Juliet lancia un urlo di disperazione credendo morto il padre ma Nick e Morikawa la incoraggiano esortandola ad entrare nel corpo del mostro dove, giunta al cuore di esso, si trova il corpo decapitato di Swan. Juliet viene contattata di nuovo da Morikawa e le dice che l'unico modo per distruggere Killabilly \u00e8 quello di mettere la testa di Nick sul corpo di Swan per far s\u00ec che Nick possa controllarlo e distruggerlo. Inizialmente la ragazza si rifiuta ma il fidanzato riesce a convincerla e, tra le lacrime, si appresta a tale compito.\nKillabilly viene distrutto e Morikawa rivela a Nick che, visto che il giovane si \u00e8 comportato da eroe, gli viene conferito il dono di una seconda vita. Nick viene dunque resuscitato, ma un errore nel rituale lo porta a rinascere con il piccolo corpo di Morikawa. Tuttavia Juliet non se ne cura ed \u00e8 pi\u00f9 che felice di riavere al suo fianco il suo fidanzato.\nL'epilogo della vicenda mostra la famiglia Starling al completo, incluso Gideon, sopravvissuto all'esplosione, fare ritorno a casa per celebrare la festa di compleanno di Juliet. La conclusione della storia pu\u00f2 avere due esiti differenti: nel caso il giocatore sia riuscito a salvare tutte le persone dagli zombie la festa si svolger\u00e0 normalmente e Nick regaler\u00e0 a Juliet una scatola piena dei suoi lecca lecca preferiti. Nel caso invece in cui una o pi\u00f9 persone siano morte all'attacco degli zombie, la madre di Juliet inizier\u00e0 a manifestare uno strano comportamento, per poi trasformarsi in uno zombie e attaccare i suoi familiari.\nPersonaggi.\n\u00c8 una ragazza spigliata e solare, capo cheerleader della sua scuola, che insieme alla sua famiglia condivide il loro segreto mestiere di cacciatori di zombie, che vuole rivelare al suo fidanzato Nick. Juliet \u00e8 molto ossessionata dal suo peso, che reputa eccessivo, e allo stesso tempo ama i dolciumi, in particolare i lecca lecca alla fragola. Le piace il Karaoke e sezionare gli zombie.\nHa ucciso il suo primo zombie a soli sei mesi nella culla con un sonaglio armato di pugnale.\nNick \u00e8 il fidanzato di Juliet. Sebbene i due stiano insieme da pochi mesi, Nick tiene molto a Juliet e spera di fare una buona impressione ai suoi familiari. Anche se provvisto della sua sola testa, Nick pu\u00f2 aiutare Juliet controllando i corpi senza testa degli zombie, e fungendo da proiettile o da sfollagente.\nIl sensei Morikawa, anche conosciuto come il \"Maestro di Sushi\", \u00e8 un vecchio cacciatore di zombie esorcista bizzarro e pervertito, nonch\u00e9 maestro di Juliet e amico della famiglia Starling. Tra i vari insegnamenti impartiti a Juliet, c'\u00e8 la Pole dance.\n\u00c8 l'antagonista principale del gioco. \u00c8 un ragazzo appassionato della cultura goth che cova rabbia nei confronti del suo passato perch\u00e9 veniva emarginato dalla societ\u00e0 e preso di mira dai bulli per via della sua passione per il goth e questo lo ha spinto a vendicarsi evocando dal Mondo Putrescente i suoi abitanti e riversandoli per l'intera citt\u00e0 di San Romero. Anche se non dichiarato apertamente, dai flashback si pu\u00f2 osservare che a Swan piacesse molto Juliet, e che non abbia mai avuto l'occasione di dichiararsi. Alla fine si suicider\u00e0 sparandosi in testa liberando Killabilly e il suo cadavere esploder\u00e0.\nCordelia \u00e8 la maggiore delle sorelle Starling, ha vent'anni ed una personalit\u00e0 molto impavida e aggressiva. \u00c8 una tiratrice scelta, lavora in proprio su commissione di improbabili \"talent scout\" ai quali accenna Juliet. Cordelia \u00e8 una ragazza molto permalosa, alla quale non piace la gente che parla durante i film, e il colore blu.\nRosalind \u00e8 la minore delle sorelle Starling, ha sedici anni, e ha intrapreso da poco la sua carriera di cacciatrice di Zombie. Rosalind presenta una personalit\u00e0 molto eccentrica e sconsiderata, e alla guida di un veicolo \u00e8 molto pericolosa. Colleziona teschi di yeti, e le piace tutto ci\u00f2 che \u00e8 altamente distruttivo.\nIl capofamiglia degli Starling e padre delle sue tre figlie. Gideon \u00e8 un uomo molto estroverso e rude allo stesso tempo, a detta di Juliet dotato di un carisma che fa impazzire le sue amiche. Ma nonostante ci\u00f2, Gideon ha occhi solo per sua moglie Elizabeth. Egli elimina gli zombie con le sue sole mani, e tra i suoi segreti, c'\u00e8 il fatto che egli piange quando vede un cane morire nei film. Non apprezza molto la nuova relazione fra sua figlia Juliet e Nick, arrabbiandosi tremendamente e fraintendendo le loro parole. Pensa che siano gi\u00e0 passati a \"fatti pi\u00f9 intensi\" nella loro relazione. Nonostante ci\u00f2 Gideon non interferisce, comprendendo che Juliet e Nick si amano veramente.\nLa moglie di Gideon e la madre delle sorelle Starling. \u00c8 una donna affabile e un po' svampita, con un rapporto aperto con le figlie. Gideon la ama perdutamente e ha occhi solo per lei. Le sue tre figlie si sentono orgogliose di essere donne proprio grazie al carisma della madre. Elizabeth appare molto raramente, e nella maggior parte dei casi comunica con Juliet attraverso il telefono incorporato alla sua motosega.\nZed \u00e8 il primo dei cinque Signori degli Zombie evocati da Swan. \u00c8 conosciuto con l'appellativo di \"Zombie Punk\", per il suo aspetto tipico dei seguaci di tale stile musicale e rappresenta il rock demenziale. \u00c8 uno zombie volgare e aggressivo che attacca usando delle casse acustiche e degli incantesimi generati dalle sue aggressioni verbali. Nella sua scheda personale viene dichiarato che gli piace torturare animali e ascoltare i Black Flag.\nVikke \u00e8 il secondo dei cinque Signori degli Zombie evocati da Swan. \u00c8 conosciuto con l'appellativo di \"Zombie Viking Metal\" in quanto ha le fattezze di un grosso guerriero vichingo, il viso dipinto tipico delle band del genere a cui s'ispira rappresenta il metal. \u00c8 uno zombie troppo sicuro di s\u00e9 e orgoglioso di s\u00e9 stesso che brandisce un bastone che richiama a s\u00e9 i tuoni dal cielo, attacca con la sua gigantesca ascia e talvolta, Yumil, un orso di pelle imbalsamato che giace sulla sua spalla. Nella sua scheda personale viene dichiarato che gli piacciono le band Enslaved e Bathory e la necrofilia.\nMariska \u00e8 la terza dei cinque Signori degli Zombie evocati da Swan. \u00c8 conosciuta con l'appellativo di \"Zombie Psichedelico\" per il suo look, tipico della subcultura hippie e rappresenta il rock psichedelico. \u00c8 una zombie delirante e sotto effetto di stupefacenti che attacca avvalendosi dei suoi funghi allucinogeni che destabilizzano l'avversario o in alternativa utilizza una sorta di incantesimi mentali come evocare creature, usare la telecinesi o delle bolle mistiche. Nella sua scheda personale viene dichiarato che le piacciono i Jefferson Airplane, Aldous Huxley e i vestiti di cattivo gusto.\nJosie \u00e8 il quarto dei cinque Signori degli Zombie evocati da Swan. \u00c8 conosciuto con l'appellativo di \"Zombie Funk\" in quanto presenta un look tipico di tale movimento, rappresenta il funk e suona generi musicali analoghi. Josey ha un approccio molto istrionico ed esibizionista. \u00c8 solito parlare usando un sintetizzatore vocale che ne altera la voce, si sposta quasi sempre a bordo di un piccolo UFO attorniato da due assistenti, sempre munito di una Keytar rosa e un microfono; Josie attacca in modo indiretto, usando il suo \"raggio-Disco\", delle scariche elettriche, bombe in pixel o virando con il suo stesso UFO. Nella sua scheda personale viene dichiarato che gli piacciono i Parliament Funkadelic, Rick James, Eight-foot piles of cocaine e C-3PO. \nLewis \u00e8 il quinto dei cinque Signori degli Zombie evocati da Swan. \u00c8 conosciuto con l'appellativo di \"Zombie Rock'n'Roll\" in quanto rappresenta il Rock'n'Roll tanto nel suo aspetto quanto nel suo comportamento. \u00c8 uno zombie violento e brutale nonch\u00e9 il pi\u00f9 forte degli altri 4 Signori degli Zombie.\nKillabilly\n\u00c8 un'ulteriore antagonista nonch\u00e9 il boss finale del gioco. \u00c8 il vero Signore degli Zombie che per essere invocato bisogna compiere un rituale uccidendo 5 zombi specifici che prima di morire pronunciano la formula magica in latino ovvero \"meus vita rege pro nefario coepto!\" che in italiano \u00e8 tradotto come \"o re, dono la mia vita per la tua opera oscura!\". Nel corso della storia, Juliet eliminer\u00e0 i Signori degli zombie liberando inconsapevolmente Killabilly. Alla fine lo zombie morir\u00e0 esplodendo per mano di Nick e in questo modo la citt\u00e0 (o quel che ne resta) \u00e8 salva."}
{"id": "3985174", "revid": "533647", "url": "https://it.wikipedia.org/wiki?curid=3985174", "title": "Benedetto D'Acquisto", "text": "Fu uno dei principali esponenti della storia del pensiero filosofico in Sicilia nell'800, fautore di quella linea ontologista che vide, allora, moltissimi seguaci in Sicilia e che mise in collegamento la riflessione filosofica siciliana con quella presente nel resto d'Italia, in particolare con la dottrina ed il pensiero di Vincenzo Gioberti.\nIl suo pensiero risulta una sintesi fra la psicologia cartesiana ed il dinamismo di Leibniz a cui si aggiunge la tradizione teologica e filosofica cristiana che prende come punti di riferimento sant'Agostino e san Bonaventura da Bagnoregio.\nPubblic\u00f2 numerose opere i cui contenuti spaziavano dal pensiero intorno a Dio al creazionismo, dall'onnicentrismo all'analisi dell'uomo come essere vitale che \u00e8 insieme Potenza, Sapienza ed Amore.\nL'et\u00e0 giovanile.\nBenedetto D'acquisto nacque come Raffaele D'Acquisto a Monreale il 1\u00ba febbraio 1790 da Niccol\u00f2 D'Acquisto di professione calzolaio e da Maria Di Meo. Sin da giovanissimo manifest\u00f2 uno spiccato interesse verso lo studio e per questo motivo fu iscritto dai genitori alla scuola del seminario di Monreale. All'interno del seminario il sacerdote Benedetto Signorelli rimase favorevolmente colpito dalle grandi doti e dall'ingegno di Raffaele D'Acquisto e decise di fornirgli i mezzi economici necessari per continuare gli studi in quanto i genitori non potevano garantirgli l'accesso all'istruzione superiore. Fu in segno di riconoscenza nei confronti di questo sacerdote che Raffaele decise di cambiare il suo nome in Benedetto. Da quel momento in poi verr\u00e0, infatti, ricordato come Benedetto D'Acquisto.\nNel 1806 all'et\u00e0 di 16 anni entr\u00f2 a far parte dell'Ordine dei Frati minori riformati a Palermo dove prima comp\u00ec gli studi superiori in filosofia e teologia e poi divenne insegnante nello stesso convento. Successivamente otterr\u00e0 anche la laurea in filosofia presso l'Universit\u00e0 degli Studi di Palermo; insegner\u00e0 tale disciplina anche in corsi universitari presso il collegio San Rocco di Palermo sito in via Maqueda nel centro della citt\u00e0.\nL'et\u00e0 adulta, l'insegnamento universitario e le opere.\nNel 1833 Benedetto D'Acquisto concorse alla cattedra di filosofia all'Universit\u00e0 di Palermo, ma la scelta della commissione esaminatrice cadde su un altro candidato ed allora Benedetto D'Acquisto and\u00f2 ad insegnare filosofia presso il seminario arcivescovile di Palermo. Nel 1843 vinse il concorso per la cattedra di etica e diritto naturale all'Universit\u00e0 di Palermo e fino al 1858, anno in cui venne eletto arcivescovo, vi dedic\u00f2 le sue energie intellettuali migliori che gli valsero anche la carica alla vicepresidenza dell'Accademia di scienze, lettere ed arti di Palermo dal 1850 al 1858. Questo \u00e8 anche il periodo in cui Benedetto D'Acquisto scrive e pubblica le sue opere principali ed in cui il suo pensiero raggiunge una grande fama anche all'estero.\nTra gli scritti pi\u00f9 importanti di questo periodo si possono ricordare: \"Elementi di filosofia fondamentale\" del 1833 scritto insieme a Salvatore Mancino e Vincenzo Tedeschi Patern\u00f2 Castello, il \"Sistema della scienza universale\" del 1850, la \"Genesi e natura del diritto di propriet\u00e0\" pubblicata a Palermo nel 1858 tradotta in francese e lodata persino da Napoleone III, il \"Trattato delle idee o Ideologia\" in cui portava a compimento la costruzione della sua filosofia teoretica e lo studio sulla \"Necessit\u00e0 dell'autorit\u00e0 e della legge\" del 1861 in cui D'Acquisto tratta tematiche inerenti al diritto.\nNel 1857 Benedetto D'Acquisto pubblica una delle sue opere pi\u00f9 importanti intitolata la \"Cognizione della verit\u00e0\" che rappresenta una sintesi armonica fra la filosofia e la teologia. In quest'opera egli sottolinea gli stretti rapporti tra il Creatore e le sue creature pur nella loro sostanziale ed infinita distinzione e differenza e presenta un'antropologia filosofico-teologica che concepisce l'uomo sotto un triplice aspetto (puro, trascendentale, fenomenico), caduto per sua libera scelta nell'errore e nel male, ma che pure ha in s\u00e9 la condizione necessaria ma non sufficiente per la sua elevazione verso la verit\u00e0 e verso il bene, condizione che soltanto grazie ad una rivelazione esterna diventa sufficiente ed attuabile. Quest'opera rappresenta il punto massimo del pensiero del filosofo monrealese.\nOltre a questi scritti D'Acquisto ci ha lasciato anche un trattato di logica dal titolo \"Organo dello scibile umano\", pubblicato postumo a Palermo nel 1871 ed un manoscritto inedito e privo di titolo attualmente conservato presso la Biblioteca comunale di Palermo.\nLa carica di arcivescovo ed i moti insurrezionali.\nBenedetto D'Acquisto fu nominato arcivescovo di Monreale il 23 dicembre 1858 da papa Pio IX. Appena entrato nell'arcidiocesi dovette confrontarsi con un periodo turbolento caratterizzato dalla rivolta di Monreale del 4 aprile 1860, dall'arrivo delle truppe garibaldine e dal conseguente tramonto del regime borbonico.\nCon la costituzione del Regno d'Italia vers\u00f2 una cospicua somma di denaro per equipaggiare la neonata Guardia Civica. Questo gesto gli merit\u00f2 l'attenzione e la gratitudine di re Vittorio Emanuele II che in occasione della sua visita al duomo di Monreale volle premiare Benedetto D'Acquisto con la commenda all'Ordine Mauriziano con la motivazione di essersi distinto egregiamente nel campo della filosofia. Tuttavia nel 1866 scoppi\u00f2 a Palermo la Rivolta del sette e mezzo, una violenta insurrezione antigovernativa che in breve tempo si estese anche ai territori limitrofi in particolare Monreale e Misilmeri. In questo contesto D'Acquisto fu nominato presidente del Comitato insurrezionale di Monreale con l'obiettivo di mantenere l'ordine pubblico nella cittadina normanna, ma non pot\u00e9 fare molto, perch\u00e9 di l\u00ec a poco la situazione degener\u00f2 ed i rivoltosi misero a ferro e fuoco la provincia di Palermo, causando la morte di 21 carabinieri e 10 guardie di pubblica sicurezza.\nDopo sette giorni l'insurrezione fu domata dalle truppe governative ma Benedetto D'Acquisto fu arrestato.\nIl generale Raffaele Cadorna, inviato dal governo come regio commissario con il compito di reprimere la rivolta siciliana, nella sua relazione al Consiglio dei ministri del 12 ottobre 1866 accus\u00f2 D'Acquisto di avere incoraggiato il moto rivoluzionario e lo qualific\u00f2 come \"notissimo e pericoloso reazionario\". Fu rinchiuso in prigione prima a Monreale e poi in altre localit\u00e0 per circa un mese insieme ad altri uomini illustri come Giuseppe de Spuches, famoso letterato, poeta ed archeologo.\nRimesso in libert\u00e0 provvisoria nel 1866, nel febbraio del 1867 godette del provvedimento di amnistia e ritorn\u00f2 a Monreale per continuare la sua missione pastorale.\nGli ultimi anni.\nRitornato nel suo luogo nat\u00eco, si dedic\u00f2, dopo la diffusione del colera, all'assistenza di coloro che avevano contratto tale malattia. Tuttavia si ammal\u00f2 anche lui e mor\u00ec a Palermo il 7 agosto 1867. Fu tumulato nella chiesa di Santa Rosalia, una piccola parrocchia in campagna alla periferia di Monreale, ma nel 1900 dopo una solenne cerimonia le sue spoglie furono traslate nel duomo di Monreale.\nIl pensiero filosofico.\nIl suo pensiero filosofico, nell'ambito teoretico e delle relazioni logiche e dialettiche, si avvicina molto a quello platonico ed agostiniano con vistose influenze anche del pensiero di Bonaventura da Bagnoregio. Nell'ambito dell'ontologia si rif\u00e0 alla scuola metafisica di Monreale, il cui pi\u00f9 importante esponente fu Vincenzo Miceli (teologo), sacerdote e teologo, e di cui Benedetto D'Acquisto rappresenta il naturale seguace e studioso.\nIl nucleo centrale della filosofia di D'Acquisto consiste nella sintesi fra psicologia ed ontologia.\nEgli colloca nella coscienza il fondamento teoretico della conoscenza scientifica e divide le idee in tre categorie: le idee \"sensibili\" che riguardano il mondo materiale, le idee \"intellettuali\" concernenti il proprio essere e le idee \"necessarie\" relative a Dio. Questi tre tipi di idee coesistono contemporaneamente nello spirito umano. A queste tre categorie Benedetto D'Acquisto ne aggiunge una quarta definita come idee \"di rapporto\" che permettono all'individuo di esprimere giudizi e formulare ragionamenti.\nNell'analisi del processo conoscitivo egli crea la sua nozione di \"Onnicentrismo\" in cui riesce a trovare un equilibrio fra due poli apparentemente all'opposto: l'individualit\u00e0 e l'universalit\u00e0.\nNella sua concezione onnicentrista riesce a far coesistere l'io individuale con l'io trascendentale sviluppando cos\u00ec un'unit\u00e0 reale fra intuizione sensibile ed intelletto.\nDall'unit\u00e0 tra intuizione ed intelletto si crea \"l'intuito intelligente\" che contiene in un nesso ontologico tutta l'umana vitalit\u00e0 e che mette in relazione l'individuo con \"l'intuito dell'azione creatrice\" dell'Essere Assoluto. Questa visione avvicina molto Benedetto D'Acquisto al pensiero di Rosmini e di Gioberti. Il filosofo monrealese tratta anche delle relazioni fra morale e diritto. L'azione derivante dall'attivit\u00e0 dello spirito pu\u00f2 rimanere all'interno dello spirito stesso senza manifestarsi all'esterno e trasformandosi cos\u00ec in un atto giuridico. Questo atto giuridico costituir\u00e0 la legge morale che condurr\u00e0 l'individuo a conformarsi alla natura, alla ragione ed a Dio. Tutto ci\u00f2 rappresenta la sintesi perfetta fra l'essere naturale e l'essere spirituale.\nInfine Benedetto D'Acquisto nella sua opera \"Corso di diritto naturale\" afferma che il diritto di propriet\u00e0 \u00e8 presente in ogni individuo che lo utilizza per raggiungere il suo scopo naturale.\nIl diritto, dunque, nella vita dell'individuo tende essenzialmente alla conservazione, allo sviluppo e al perfezionamento della natura umana. Il diritto positivo, invece, ha l'obiettivo di far prendere coscienza all'individuo delle proprie azioni e di creare una perfetta armonia fra il diritto stesso e la moralit\u00e0. Ma soltanto l'onnipotenza di Dio poteva, secondo D'Acquisto, portare alla coesistenza perfetta e senza contrasti fra fede e scienza.\nGenealogia episcopale.\nLa genealogia episcopale \u00e8:"}
{"id": "3985178", "revid": "65547", "url": "https://it.wikipedia.org/wiki?curid=3985178", "title": "Il mistero di New Inn 31", "text": "Il mistero di New Inn 31 (titolo originale \"The Mystery of 31 New Inn\") \u00e8 un romanzo poliziesco del 1912 dello scrittore inglese Richard Austin Freeman. \u00c8 il terzo romanzo della serie che ha per protagonista l'investigatore scientifico dottor John Thorndyke.\nLa trama \u00e8 basata su di un racconto breve dal titolo \"31, New Inn\" scritto da Freeman nel 1905 ma rimasto inedito, in seguito espanso fino alla lunghezza di un romanzo. Il racconto \u00e8 stato tradotto e pubblicato in Italia con il titolo \"Una carrozza nella notte\".\nTrama.\nIl dottor Jervis svolge un lavoro di supplenza gestendo l'ambulatorio di un collega nel quartiere di Kennington, nella zona sud di Londra. Una sera riceve una chiamata insolita: un paziente desidera mantenere il pi\u00f9 stretto riserbo possibile e a tale scopo il suo domestico chiede al medico di recarsi a casa sua in una carrozza con i finestrini sbarrati, in modo da non poter riconoscere l'indirizzo. Giunti a destinazione, il medico si trova ad avere a che fare con una strana famiglia tedesca, il signor Weiss e la sua governante, e con un paziente che presenta chiari sintomi di avvelenamento da morfina. La situazione \u00e8 poco chiara, e Jervis pensa di interessare alla faccenda il suo amico John Thorndyke, medico legale e avvocato. Thorndyke elabora un ingegnoso metodo per mettere Jervis in grado di rintracciare la casa, qualora venisse nuovamente chiamato. Nel frattempo, propone a Jervis di diventare socio del suo studio di consulenza, e di iniziare il suo nuovo lavoro occupandosi di un caso concernente una bizzarra vertenza testamentaria.\nCritica.\n\"\"31 New Inn\" \u00e8 una buona storia. Il dottor Thorndyke ha gi\u00e0 la sua personalit\u00e0, ma gli manca ancora la valigetta verde piena di strumenti scientifici di indagine. Appare come un detective, un buon detective, ma non ancora un completo detective scientifico. \"31 New Inn\" ha tutte le tecniche tipiche delle trame di Freeman, del genere che ricomparir\u00e0 in \"L'occhio di Osiride\" e \"Il testimone muto\". C'\u00e8 il giovane narratore della storia, coinvolto in una complicata avventura, all'inizio in maniera indipendente dal dottor Thorndyke. C'\u00e8 il complesso enigma della trama, ben costruita secondo i criteri brevettati di Freeman sul \"furto di identit\u00e0\". [...] C'\u00e8 il ben caratterizzato Thorndyke, che viene in aiuto al giovane dottore e risolve il mistero. Sembra quasi che Freeman abbia usato \"31 New Inn\" come modello d'esempio per una storia poliziesca qualche anno pi\u00f9 tardi, quando scrisse il suo capolavoro \"L'occhio di Osiride\".\"\nIl titolo del romanzo si riferisce al New Inn, uno degli antichi Inn of court, demolito tra il 1901 e il 1905 durante la costruzione della strada di Kingsway, a Londra, che collega lo Strand con Holborn."}
{"id": "3985180", "revid": "1005847", "url": "https://it.wikipedia.org/wiki?curid=3985180", "title": "Elezioni parlamentari in Ungheria del 1967", "text": "Le elezioni parlamentari della Repubblica Popolare d'Ungheria del 1967 si sono tenute il 19 marzo.\nIl Partito Socialista Operaio Ungherese era l'unico partito presente ed ha ottenuto 259 seggi su 349; gli altri 90 seggi sono andati a candidati indipendenti scelti dal partito."}
{"id": "3985182", "revid": "729019", "url": "https://it.wikipedia.org/wiki?curid=3985182", "title": "Michael Tobler", "text": "Statistiche.\n\"Statistiche aggiornate ad aprile 2012.\""}
{"id": "3985184", "revid": "1005847", "url": "https://it.wikipedia.org/wiki?curid=3985184", "title": "Elezioni parlamentari in Ungheria del 1963", "text": "Le elezioni parlamentari della Repubblica Popolare d'Ungheria del 1963 si sono tenute il 24 agosto.\nIl Partito Socialista Operaio Ungherese era l'unico partito presente ed ha ottenuto 252 seggi su 340; gli altri 88 seggi sono andati a candidati indipendenti scelti dal partito."}
{"id": "3985185", "revid": "287204", "url": "https://it.wikipedia.org/wiki?curid=3985185", "title": "Josh Willingham", "text": "Nella stagione 2012, gioca nel ruolo di esterno sinistro per la squadra dei Minnesota Twins. Nel corso della sua carriera ha vestito anche le maglie dei Florida Marlins, Washington Nationals e Oakland Athletics.\nHigh School e College.\nStato dell'Alabama, citt\u00e0 di Florence, Josh gioca a Baseball e a Basket presso la Mars Hill Bible School.\nSuccessivamente frequenta il college \"North Alabama\" dove inizia a farsi notare dai vari scout della MLB. Tra il 1999 e il 2000, alla fine della sua carriera collegiale vince due, \"Baseball Coaches Awards\".\nGli inizi.\nScelto dai Florida Marlins al 17\u00ba draft della \"Major League Baseball 2000\", dopo un inizio con i Florida Marlins, nel 2009 passa nelle file dei Washington Nationals.\nCon i Nationals si \u00e8 distinto soprattutto come ottimo tiratore chiudendo la stagione 2009 con 24 fuoricampo e nel 2010 con 16 fuoricampo totali.\nOakland Athletics.\nIl 16 dicembre 2010, dopo 2 stagioni a Washington passa a giocare con gli Oakland Athletics con il lanciatore \"Henry Rodr\u00edguez\" e l'outfielder \"Corey Brown\".\nNella stagione 2011 con gli Athletics Josh chiude la sua migliore stagione in carriera eccezion fatta per la media battuta di 0,246, la pi\u00f9 bassa della sua carriera di giocatore professionista, mentre registra il proprio record personale in fuoricampo, ben 29, e RBI, 98. A fine stagione viene stato premiato con il \"Catfish Hunter Award,\" come miglior giocatore della squadra.\nMinnesota Twins.\nIl 15 dicembre 2011 firma, con i Minnesota Twins, un contratto triennale dal valore di $ 21 milioni di dollari con. Tra il 9 ed il 15 aprile 2011 viene premiato come, \"Player of the Week\" registrando in quel periodo un 10/22 alla battuta con 3 fuoricampo e 4 RBI in 3 partite consecutive ottenendo un successo in ogni singolo gioco.\nIl 29 maggio 2012 Josh ha colpito un 3 Runs Walk-Off Homer's contro la sua ex squadra degli Oakland Athletics. Attualmente ha inizio mese di giugno Josh ha giocato 53 partite con 11 fuoricampo, 39 RBI e una media alla battuta di 0,286.\nPersonale.\nJosh \u00e8 sposata con la fidanzata del liceo \"Ginger Jaynes Willingham\" con la quale ha avuto tre figli di nome, Rhett, Ryder e Rogan. Josh e sua moglie hanno iniziato a creare una fondazione filantropica in onore del suo fratello minore, Jon Willingham deceduto in un incidente d'auto nel 2009."}
{"id": "3985187", "revid": "287204", "url": "https://it.wikipedia.org/wiki?curid=3985187", "title": "Processo Birkeland-Eyde", "text": "Il processo Birkeland-Eyde \u00e8 stato un processo industriale utilizzato all'inizio del XX secolo per produrre fertilizzanti azotati. Fu sviluppato nel 1903 da Kristian Birkeland, scienziato e industriale norvegese, assieme al suo socio Samuel Eyde, basandosi su un metodo descritto da Henry Cavendish nel 1874. Fu uno dei primi processi chimici per effettuare la fissazione dell'azoto; in particolare il processo Birkeland-Eyde utilizzava un arco elettrico per trasformare l'azoto atmosferico (N2) in acido nitrico (HNO3).\nIl processo Birkeland-Eyde fu utilizzato in impianti costruiti a Rjukan e Notodden in Norvegia, sfruttando la vicinanza di un grande impianto idroelettrico. Il processo utilizzava un'enorme quantit\u00e0 di energia elettrica risultando quindi poco efficiente in termini di consumo elettrico. Di conseguenza, negli anni 1910-1920 fu gradualmente sostituito accoppiando il processo Haber-Bosch (fissazione dell'azoto tramite sintesi dell'ammoniaca) e il processo Ostwald (conversione dell'ammoniaca in acido nitrico).\nIl processo.\nTra due elettrodi coassiali veniva formato un arco elettrico, che era diffuso su un disco sottile tramite un forte campo magnetico. La temperatura del plasma sul disco superava i 3000\u00a0\u00b0C. Soffiando aria attraverso l'arco, una parte dell'azoto reagiva con l'ossigeno formando monossido di azoto (NO). Controllando con attenzione l'energia dell'arco e la velocit\u00e0 di flusso dell'aria si poteva ottenere una resa di NO fino al 4%. Il processo utilizzava un'enorme quantit\u00e0 di energia, che veniva prelevata dalla vicina centrale idroelettrica. Erano necessari circa 15 MWh per ogni tonnellata di acido nitrico. In natura i fulmini provocano la stessa reazione a partire da ossigeno e azoto presenti nell'atmosfera, dando luogo alla formazione di nitrati solubili.\nIl monossido di azoto surriscaldato veniva raffreddato e combinato con ossigeno atmosferico per formare diossido di azoto:\nIl diossido di azoto era quindi disciolto in acqua per formare acido nitrico, che veniva purificato per distillazione frazionata:"}
{"id": "3985189", "revid": "125044422", "url": "https://it.wikipedia.org/wiki?curid=3985189", "title": "Kazuo Misaki", "text": "Ha combattuto nelle categorie dei pesi medi e dei pesi welter per alcune delle maggiori organizzazioni di MMA, tra le quali Pride, Strikeforce, Pancrase e World Victory Road.\nNel 2006 ha vinto il torneo Pride 2006 Welterweight Grand Prix, l'ultimo dei tornei organizzati dalla prestigiosa Pride, e nel corso della sua carriera \u00e8 stato un contendente al titolo dei pesi medi Pancrase e World Victory Road Sengoku.\nIn carriera pu\u00f2 vantare importanti vittorie su atleti di livello come Dan Henderson, Denis Kang, Siyar Bahadurzada e Paul Daley.\nCarriera nelle arti marziali miste.\nPancrase.\nKazuo Misaki nasce nel 1976 a Omigawa, citt\u00e0 della prefettura di Chiba che successivamente verr\u00e0 incorporata nella citt\u00e0 di Katori.\nCon un buon background da judoka Misaki fa il suo esordio nel mondo delle arti marziali miste nel 2001 entrando nell'organizzazione Pancrase, federazione che diede origine ai canoni moderni dello sport delle MMA.\nL'anno d'esordio \u00e8 ottimo e combatte ben sei incontri vincendo i primi cinque, e perdendo solamente ai punti contro il futuro campione Cage Rage Chris Lytle.\nNel 2002 sconfigge Ryuki Ueyama ai punti, ma perde contro la futura stella dell'UFC Nate Marquardt a causa di una prematura frattura del braccio.\nProsegue inanellando risultati positivi, principalmente contro connazionali, fino alla sconfitta patita per mano del futuro lottatore UFC Ricardo Almeida, anche questa volta per decisione dei giudici di gara.\nNel 2003 combatte anche contro Jake Shields, lottatore che negli anni a seguire si metter\u00e0 in luce come uno dei pi\u00f9 forti lottatori tra le categorie dei pesi welter e pesi medi grazie alle vittorie conseguite nelle organizzazioni Shooto, Rumble on the Rock, EliteXC e Strikeforce: l'incontro termin\u00f2 in parit\u00e0.\nNel 2004 Misaki mette KO il campione in carica di categoria Kiuma Kunioku in un incontro non valido per il titolo; sconfigge anche l'ex contendente alla cintura dei pesi welter UFC Jorge Patino nel suo primo incontro per l'organizzazione Pride e sottomette il futuro veterano UFC Ed Herman.\nOttiene di diritto la possibilit\u00e0 di sfidare il campione dei pesi medi Pancrase Nate Marquardt per il titolo, sfida che ovviamente \u00e8 una rivincita per Misaki, ma il giapponese perde ancora una volta ai punti.\nPride Fighting Championships.\nMisaki passa definitivamente alla Pride nel 2005 con un record personale di 14-4-2.\nNel primo incontro perde ai punti contro l'esperto di jiu jitsu brasiliano Daniel Ac\u00e1cio.\nL'anno che consacra Misaki nel mondo delle MMA \u00e8 il 2006, che si apre con la vittoria nell'organizzazione DEEP per sottomissione contro l'esperto wrestler Akira Shoji.\nSuccessivamente in Pride affronta Dan Henderson, fuoriclasse della lotta libera che negli anni a seguire si dimostrer\u00e0 uno dei lottatori di arti marziali miste pi\u00f9 forti degli anni 2000 e 2010: anche questa volta Misaki venne sconfitto ai punti.\n\u00c8 per\u00f2 l'anno nel quale Misaki prende parte al torneo ad eliminazione diretta Pride 2006 Welterweight Grand Prix per coronare il peso welter pi\u00f9 forte del mondo: al torneo presero parte tra gli altri Dan Henderson, Paulo Filho, Akihiro Gono, Hector Lombard, Gegard Mousasi e Murilo Bustamante.\nNel primo turno del torneo Misaki sconfigge l'ex lottatore UFC Phil Baroni.\nNei quarti di finale riesce a prendersi la sua rivincita personale su Dan Henderson, battendolo ai punti per decisione unanime.\nIn semifinale si confronta con il futuro campione WEC Paulo Filho, e sul finire del primo round Misaki \u00e8 costretto a fare tap-out sull'armbar portato dal brasiliano; nonostante la sconfitta Filho non pot\u00e9 continuare il torneo a causa degli infortuni patiti nel match contro Misaki, e quindi fu proprio il giapponese ad avanzare in finale.\nIl match decisivo fu contro il canadese Denis Kang,lottatore che vantava quasi 40 incontri da professionista alle spalle: Misaki vinse per pochissimi punti, divenendo l'ultimo campione di un torneo Pride, in quanto l'anno successivo l'organizzazione venne rilevata dalla Zuffa e chiusa definitivamente.\nMisaki fece in tempo a combattere un ulteriore incontro con l'organizzazione, perdendo contro l'ex contendente al titolo dei pesi welter UFC Frank Trigg; fu anche il primo incontro di Misaki fuori dal Giappone e negli Stati Uniti.\nWVR Sengoku e Strikeforce.\nDopo la dissoluzione della Pride Misaki prese parte al singolo evento Yarennoka!, dove combatt\u00e9 contro l'altro judoka Yoshihiro Akiyama: l'incontro termin\u00f2 in un No Contest, in quanto Misaki mise KO Akiyama con un calcio non lecito sull'avversario a terra.\nDal 2008 Misaki inizi\u00f2 a combattere contemporaneamente nella federazione nipponica World Victory Road e in quella statunitense Strikeforce, mettendo subito a segno due vittorie nella WVR contro Siyar Bahadurzada e Logan Clark e un KO nella Strikeforce ai danni dell'ex campione WEC Joe Riggs.\nNel 2009 pot\u00e9 combattere per il vacante titolo dei pesi medi World Victory Road Sengoku contro l'ex campione Strikeforce Jorge Santiago: Misaki venne sconfitto per sottomissione nel quinto round.\nContinu\u00f2 a combattere molti incontri nella WVR, sconfiggendo il judoka Kazuhiro Nakamura per sottomissione e perdendo contro il forte striker Melvin Manhoef per KO e ancora una volta contro Jorge Santiago, sempre per il titolo di categoria.\nNel 2012 riprese a lottare nella Strikeforce, sconfiggendo ai punti il temibile kickboxer Paul Daley, uno dei pi\u00f9 forti nello striking in quegli anni.\nIl 22 dicembre 2012 combatte il suo ultimo incontro, nella fattispecie un match di kickboxing contro il compagno di squadra e amico Akihiro Gono all'evento \"Deep: Haleo Impact\", evento durante il quale con commozione annunci\u00f2 il suo ritiro dal mondo del combattimento."}
{"id": "3985190", "revid": "1005847", "url": "https://it.wikipedia.org/wiki?curid=3985190", "title": "Elezioni parlamentari in Ungheria del 1958", "text": "Le elezioni parlamentari della Repubblica Popolare d'Ungheria del 1958 si sono tenute il 16 novembre.\nIl Partito Socialista Operaio Ungherese era l'unico partito presente ed ha ottenuto 276 seggi su 338; gli altri 62 seggi sono andati a candidati indipendenti scelti dal partito."}
{"id": "3985205", "revid": "122803655", "url": "https://it.wikipedia.org/wiki?curid=3985205", "title": "Carine Roitfeld", "text": " Ex modella e giornalista, ha annunciato le proprie dimissioni il 17 dicembre 2010 ed il suo posto \u00e8 stato preso da Emmanuelle Alt.\nVita privata.\nSuo padre, Jacques Roitfeld, morto nel 1999, era un produttore cinematografico trasferitosi a Parigi dove aveva conosciuto sua madre. Roitfeld ed il suo compagno, Christian Restoin, sono stati insieme per circa trent'anni senza mai sposarsi. Restoin \u00e8 stato il creatore della linea di abbigliamento \"Equipment\", chiusa nel 2001 dopo che la Roitfeld accett\u00f2 il posto a \"Vogue\". La coppia ha avuto due figli, Julia Restoin Roitfeld nata nel 1980 e Vladimir Restoin Roitfeld nel 1984\nCarriera.\nAll'et\u00e0 di diciotto anni, Carine Roitfeld inizi\u00f2 a lavorare come modella, dopo essere stata notata lungo una strada di Parigi da un fotografo britannico. In seguito, tuttavia la Roitfeld venne impiegata come scrittrice e stilista per l'edizione francese di \"Elle\", mentre sua figlia Julia, nel 1990 veniva fotografata da Mario Testino per \"Vogue Bambini\". Roitfeld e Testino iniziarono una frequente collaborazione, realizzando vari servizi per \"Vogue\" America e Parigi. Roitfeld intanto lavora come consulente anche per Tom Ford a Gucci ed Yves Saint-Laurent per sei anni\n Nel 2001 viene approcciata dal direttore di Cond\u00e9 Nast Jonathan Newhouse, che le offre la direzione di \"Vogue Paris\". Ad aprile 2006, girarono voci che Carine Roitfeld avrebbe dovuto prendere il posto di Glenda Bailey nella posizione di direttrice di \"Harper's Bazaar\".\nIl 17 dicembre 2010, dopo dieci anni di \"Vogue\", la Roitfeld presenta le proprie dimissioni in seguito alle polemiche derivate dal servizio fotografico per Vogue France con protagoniste bambine in pose considerate troppo provocanti. Il suo posto viene preso da Emmanuelle Alt, che aveva lavorato come editrice moda sotto la direzione della stessa Roitfeld.\nCarine Roitfeld \u00e8 ritornata a lavorare freelance, collaborando alle campagne autunno 2011 e primavera 2012 di Chanel, e completando il libro \"Irreverent\", pubblicato da Rizzoli nel 2011 (ISBN 978-0847833689). Alla fine del 2011, ha confermato le voci secondo le quali la Roitfield stesse lavorando al lancio di una propria rivista. Nel settembre 2012 esce finalmente il primo numero. La rivista, intitolata \"CR Fashion Book\" sar\u00e0 un semestrale. Il \"CR\" del titolo \u00e8 la sigla con cui ha firmato per anni gli editoriali di \"Vogue Paris\"."}
{"id": "3985206", "revid": "229244", "url": "https://it.wikipedia.org/wiki?curid=3985206", "title": "Gioselina", "text": ""}
{"id": "3985210", "revid": "47767", "url": "https://it.wikipedia.org/wiki?curid=3985210", "title": "Josseline", "text": ""}
{"id": "3985211", "revid": "47767", "url": "https://it.wikipedia.org/wiki?curid=3985211", "title": "Joceline", "text": ""}
{"id": "3985212", "revid": "47767", "url": "https://it.wikipedia.org/wiki?curid=3985212", "title": "Jocelin", "text": ""}
{"id": "3985213", "revid": "47767", "url": "https://it.wikipedia.org/wiki?curid=3985213", "title": "Jocelyne", "text": ""}
{"id": "3985215", "revid": "104458", "url": "https://it.wikipedia.org/wiki?curid=3985215", "title": "Ole Gunnar Fidjest\u00f6l", "text": ""}
{"id": "3985216", "revid": "47767", "url": "https://it.wikipedia.org/wiki?curid=3985216", "title": "Joselin", "text": ""}
{"id": "3985217", "revid": "47767", "url": "https://it.wikipedia.org/wiki?curid=3985217", "title": "Joseline", "text": ""}
{"id": "3985219", "revid": "8660", "url": "https://it.wikipedia.org/wiki?curid=3985219", "title": "Trent Richardson", "text": " Durante i suoi tre anni al college, Trent guid\u00f2 Alabama a due vittorie del BCS National Championship e a un SEC Championship. Fu selezionato come All-American, vinse il Doak Walker Award e fu finalista dell'Heisman Trophy nel 2011. Resosi eleggibile per il Draft NFL 2012, Richardson fu definito forse il miglior running back selezionabile dai tempi di Adrian Peterson.\nCarriera professionistica.\nDraft NFL 2012.\nAll'inizio della sua terza stagione al college, Richardson era considerato un dei migliori running back disponibili nel successivo Draft, fino a venire pronosticato anche come quarta scelta assoluta. Le sue solide prestazioni sul campo, in sostituzione di Mark Ingram, rafforzarono queste convinzioni. Nell'ottobre 2011, Tony Pauline di Sports Illustrated lo classific\u00f2 al numero tre tra i prospetti di met\u00e0 stagione , parlando della sua \"eccezionale combinazione di rapidit\u00e0, forza e velocit\u00e0\". Dopo aver subito un intervento minore al ginocchio nel febbraio 2012, Richardson non partecip\u00f2 alla NFL Combine. In seguito decise di non partecipare nemmeno all'Alabama Pro Day il 7 marzo. Richardson tenne il suo personale Pro Day il 27 marzo.\nNel marzo 2012, Richardson fu largamente pronosticato come sesta scelta assoluta, mentre Cleveland Browns, Tampa Bay Buccaneers e St. Louis Rams furono considerate le squadre maggiormente interessate. L'ex vice presidente dei Colts Bill Polian descrisse Trent come uno dei \"tre giocatori sicuri\" del Draft 2012.\nIl 26 aprile 2012, giorno del draft, Richardson fu chiamato come terzo assoluto dai Cleveland Browns che per salire di posizione nel draft scambiarono la loro quarta scelta assoluta e le scelte del quarto, quinto e settimo giro coi Minnesota Vikings in cambio della terza del primo giro.\nCleveland Browns.\nIl 23 luglio 2012, Richardson firm\u00f2 coi Browns un contratto quadriennale del valore di 20,4 milioni di dollari, tutti garantiti, compresi 13,6 milioni di bonus alla firma. Il 9 agosto, Trent si sottopose a un intervento minore in artroscopia volto a ripulire la cartilagine del ginocchio che lo costrinse a rimanere fuori per un periodo di tre settimane, recuperando in tempo per il debutto stagionale del 9 settembre contro i Philadelphia Eagles. Nel suo debutto professionistico, Trent guid\u00f2 i Browns con 39 yard corse su 19 tentativi, nella sconfitta punto a punto con gli Eagles. Nel turno successivo i Browns furono ancora sconfitti contro i Cincinnati Bengals ma Trent gioc\u00f2 la sua prima grande partita correndo 109 yard segnando un touchdown su corsa e uno su ricezione. Fu il primo rookie della storia dei Browns a correre per oltre 100 yard e segnare un touchdown su corsa e ricezione nella stessa partita. Per questa prestazione vinse il premio di rookie della settimana.\nNella settimana 3 i Browns furono nuovamente sconfitti dai Buffalo Bills: Trent corse solamente 27 yard su 12 tentativi ma segn\u00f2 il secondo touchdown su corsa in carriera. Nel Thursday Night Football della settimana 4 i Browns persero contro i loro rivali di division, i Baltimore Ravens: Richardson corse 47 yard e segn\u00f2 il suo terzo touchdown consecutivo, oltre a ricevere 4 passaggi per 57 yard.\nNel turno successivo i Browns scesero per la prima volta a un record di 0-5 dopo il ritorno della franchigia nella NFL nel 1999: contro i Giants il running back corse 81 yard e segn\u00f2 un touchdown oltre a ricevere 5 passaggi per altre 47 yard. Nella settimana 6, finalmente i Browns vinsero la prima gara della stagione contro i Cincinnati Bengals con Richardson che corse 37 yard prima di uscire dal campo per un infortunio . La squadra torn\u00f2 a perdere nella gara successiva contro gli Indianapolis Colts con Trent che corse solamente 8 yard su 8 tentativi venendo condizionato da un infortunio alla costola.\nI Browns vinsero la seconda gara stagionale nella settimana 8 contro i San Diego Chargers con Trent che trascin\u00f2 la squadra con 122 yard corse e il touchdown decisivo per l'esito della partita. Nella settimana 9 i Browns persero contro i Ravens col running back che corse 105 yard . Dopo la settimana di pausa Cleveland mise in seria difficolt\u00e0 i Dallas Cowboys ma fin\u00ec per perdere ai supplementari. Il rookie corse 95 yard su 28 tentativi.\nLa terza vittoria stagionale per i Browns giunse nella settimana 12 contro i Pittsburgh Steelers: Richardson corse 85 yard e segn\u00f2 un touchdown. La domenica successiva Cleveland vinse la seconda gara consecutiva col rookie che corse 72 yard e segn\u00f2 un altro touchdown. La terza gara vinta di seguito dai Browns contro i Kansas City Chiefs fu la striscia positiva pi\u00f9 lunga dal . Richardson contribu\u00ec segnando due touchdown su corsa.\nLa serie positiva di Cleveland si concluse contro i Washington Redskins nella settimana 15. Grazie ai due touchdown segnati nella partita, Trent batt\u00e9 il record di franchigia di Jim Brown per TD segnati da un rookie che resisteva da 55 anni. Trent salt\u00f2 l'ultima gara della stagione per infortunio, concludendo la sua annata da rookie con 950 yard corse e 12 touchdown totali, 11 su corsa e uno su ricezione. A fine anno fu classificato al numero 71 nella classifica dei migliori cento giocatori della stagione.\nIndianapolis Colts.\nDopo due gare dall'inizio della stagione 2013, il 18 settembre i Browns scambiarono tra la sorpresa generale Richardson con gli Indianapolis Colts in cambio della scelta del primo giro del Draft NFL 2014. Partito dalla panchina nella prima gara con la nuova maglia, Trent segn\u00f2 un touchdown nel suo primo possesso coi Colts, contribuendo alla vittoria sui San Francisco 49ers. Un altro TD lo segn\u00f2 la settimana successiva in cui i Colts si sbarazzarono facilmente dei Jacksonville Jaguars. Seguirono settimane su settimane di prestazioni deludenti in cui Richardson non corse mai pi\u00f9 di 56 yard, fino a un minimo di 2 yard corse nella settimana 10 contro i Rams, portandolo infine a perdere il posto da titolare in favore di Donald Brown all'alba della settimana 13. Due settimane dopo torn\u00f2 a giocare una discreta prestazione correndo un massimo stagionale di 64 yard e segnando un touchdown su ricezione nella vittoria sugli Houston Texans. Nell'ultima settimana della stagione, Richardson segn\u00f2 il suo primo touchdown su corsa dalla settimana 4 nella vittoria sui Jaguars.\nRichardson, nella prima corsa in carriera tentata nei playoff, commise un fumble contro i Kansas City Chiefs nel turno delle wild card. Gli avversari recuperarono il pallone perso e lo convertirono in un touchdown.\nNella settimana 2 della stagione 2014, Richardson corse 79 yard, una cifra mai raggiunta nella stagione precedente, con tre corse da oltre 10 yard, ma la sua prova fu macchiata da 2 fumble, di cui uno perso. Il primo touchdown giunse due settimane dopo nella netta vittoria sui Titans e il secondo nella settimana 6 contro i Texans.\nIl 12 marzo 2015, dopo che i Colts acquisirono Frank Gore, Richardson fu svincolato. In quel momento, tra tutti i running back ad avere avuto almeno 500 possessi dalla fusione del 1970, il giocatore aveva la seconda media pi\u00f9 bassa di yard per corsa (3,3).\nOakland Raiders.\nIl 17 marzo 2015, Richardson firm\u00f2 un contratto biennale con gli Oakland Raiders. Tuttavia venne svincolato solamente dopo la terza gara di pre-stagione, il 31 agosto 2015.\nBaltimore Ravens.\nDopo avere passato l'intera stagione 2015 lontano dai campi di gioco, il 28 febbraio 2016 Richardson firm\u00f2 con i Baltimore Ravens. Il 2 agosto 2016 fu svincolato, optando inizialmente per il ritiro.\nBirmingham Iron.\nNel 2018, Richardson firm\u00f2 con i Birmingham Iron della Alliance of American Football per la stagione 2019.\nPalmar\u00e8s.\nCollege"}
{"id": "3985220", "revid": "47767", "url": "https://it.wikipedia.org/wiki?curid=3985220", "title": "Joss", "text": ""}
{"id": "3985221", "revid": "47767", "url": "https://it.wikipedia.org/wiki?curid=3985221", "title": "Joscelin", "text": ""}
{"id": "3985222", "revid": "47767", "url": "https://it.wikipedia.org/wiki?curid=3985222", "title": "Josceline", "text": ""}
{"id": "3985231", "revid": "1305772", "url": "https://it.wikipedia.org/wiki?curid=3985231", "title": "L'Air du temps", "text": ""}
{"id": "3985232", "revid": "287204", "url": "https://it.wikipedia.org/wiki?curid=3985232", "title": "4178 Mimeev", "text": "4178 Mimeev \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 3,1846592\u00a0UA e da un'eccentricit\u00e0 di 0,1749260, inclinata di 1,03753\u00b0 rispetto all'eclittica."}
{"id": "3985238", "revid": "729019", "url": "https://it.wikipedia.org/wiki?curid=3985238", "title": "Yasuhiko Asaka", "text": "Egli fu fondatore di una linea collaterale della famiglia imperiale e fu ufficiale di carriera nell'esercito giapponese. Genero dell'imperatore Meiji e zio per matrimonio dell'imperatore Hirohito, il principe Asaka fu comandante delle forze giapponesi che assediarono e distrussero Nanchino, all'epoca capitale della Cina, nel dicembre del 1937. Ordin\u00f2 il massacro di cittadini cinesi della citt\u00e0 di Nanchino in quello che \u00e8 ricordato come massacro di Nanchino, ma non venne mai formalmente accusato per le atrocit\u00e0 commesse in quanto appartenente alla casa reale giapponese.\nBiografia.\nI primi anni.\nIl principe Yasuhiko nacque a Kyoto, ottavo figlio del principe Kuni Asahiko e della cortigiana Tsunoda Sugako. Il principe Kuni Asahiko era un monaco buddista e principe minore giapponese che discendeva dalla casata di Fushimi-no-miya, uno dei quattro rami della dinastia imperiale giapponese \"(shinn\u014dke)\" titolati a poter ascendere al trono. Nel 1872 l'imperatore Meiji gli garant\u00ec il titolo di Kuni-no-miya e l'autorizzazione a iniziare un nuovo ramo collaterale della famiglia imperiale. Il principe Yasuhiko era fratellastro dei principi Higashikuni Naruhiko, Nashimoto Morimasa, Kaya Kuninori, Kuni Kuniyoshi, e fu padre della futura imperatrice K\u014djun, consorte dell'imperatore Sh\u014dwa.\nMatrimonio e figli.\nIl 10 marzo 1906 l'imperatore Meiji garant\u00ec al principe Yasuhiko il titolo di Asaka-no-miya e l'autorizzazione appunto a dare il via a un nuovo ramo della famiglia imperiale. Il 6 maggio 1909 il principe Asaka spos\u00f2 la principessa Nobuko (\u9ce9\u5f66\u738b\u5983\u5141\u5b50\u5185\u89aa\u738b; 7 agosto 1891 \u2013 3 novembre 1933), ottava figlia dell'imperatore Meiji. La coppia ebbe quattro figli:\nLa carriera militare.\nCome altri principi imperiali del periodo Meiji, per Yasuhiko venne prevista la carriera militare. Egli ricevette la propria prima educazione alla scuola aristocratica del Gakush\u016bin e poi alla Scuola Centrale di Preparazione Militare, per poi ottenere il diploma all'Imperiale Accademia Militare giapponese nel 1908 ed ottenere il grado di secondo luogotenente. Promosso capitano nel 1912, fu luogotenente colonnello nel 1917 e colonnello nel 1922.\nTra il 1920 ed il 1923 il principe Asaka studi\u00f2 tattica militare presso l'\u00c9cole Sp\u00e9ciale Militaire de Saint-Cyr in Francia, assieme al fratellastro principe Higashikuni Naruhiko ed al cugino principe Kitashirakawa Naruhisa (1887\u20131923). Ad ogni modo, il 1\u00ba aprile 1923, egli venne coinvolto in un incidente d'automobile a Parigi che uccise il principe Kitashirakawa e lasci\u00f2 al principe Asaka pesanti ferite per il resto della sua vita, pur godendo fin dall'inizio dell'assistenza della moglie giunta in Francia dal Giappone dopo l'accaduto. Dopo la convalescenza la coppia si rec\u00f2 in visita negli Stati Uniti nel 1925 ove si appassion\u00f2 all'Art d\u00e9co. Al ritorno in Giappone nel 1925, infatti, il principe Asaka fece costruire una sua nuova residenza in stile Art Deco a Tokyo. La casa venne completata nel maggio del 1933 e la principessa Asaka vi mor\u00ec dopo alcuni mesi di permanenza.\nIl principe Asaka venne promosso nel 1926 al rango di maggiore generale e venne nominato istruttore del Collegio di Guerra dell'esercito giapponese dal 1930. Nel 1933 venne promosso luogotenente generale ed assunse il comando della 1\u00aa divisione della Guardia Imperiale. Nel dicembre del 1935 venne nominato membro del Supremo Consiglio di Guerra del Giappone che lo mise in una posizione di influenza nei confronti dell'imperatore Hirohito.\nAd ogni modo, durante l'incidente del 26 febbraio il principe Asaka fece pressione sull'imperatore perch\u00e9 nominasse un nuovo governo pi\u00f9 accondiscendente nei confronti dei ribelli rimpiazzando il primo ministro Okada Keisuke con Hirota Koki. Il principe era formalmente sostenitore della fazione imperiale ma i suoi legami con altri pensatori dell'esercito gli caus\u00f2 delle discussioni con l'Imperatore e venne da quest'ultimo trasferito in Cina sotto il comando del generale Iwane Matsui nel 1937.\nRuolo nel massacro di Nanchino.\nNel novembre del 1937 il principe Asaka ricevette il comando della Armata di spedizione di Shanghai e divenne anche comandante temporaneo delle forze giapponesi a Nanchino, all'epoca capitale della Cina, durante la malattia del generale Matsui. comandante titolare dell'Armata regionale della Cina centrale. Durante questo periodo egli condusse l'assalto finale alla citt\u00e0 dal 2 al 6 dicembre 1937, ordinando di \"uccidere tutti i prigionieri\" e dando cos\u00ec inizio al triste evento noto come \"massacro di Nanchino\" (12 dicembre 1937 - 10 febbraio 1938), uno dei maggiori crimini di sterminio operati dai giapponesi nell'ambito della seconda guerra mondiale. L'ordine venne eseguito dal luogotenente colonnello Isamu Ch\u014d, al quale molti storici attribuirono la paternit\u00e0 del gesto.\nProbabilmente messo a conoscenza delle atrocit\u00e0 che si stavano compiendo, il principe giapponese non blocc\u00f2 mai le azioni e lo stesso generale Matsui non ottenne l'autorit\u00e0 di porre il veto su quanto stava accadendo. Mentre la responsabilit\u00e0 dell'atto al principe Asaka \u00e8 ancora oggi discussa, la corte internazionale ha ufficialmente condannato questi atti e molti dei responsabili militari della carneficina.\nNel febbraio del 1938, dopo la distruzione di Nanchino, sia il principe Asaka che il generale Matsui vennero richiamati in Giappone. Matsui si ritir\u00f2 a vita privata, ma il principe Asaka rimase nel Supremo Consiglio di Guerra sino alla fine della guerra nell'agosto del 1945. Promosso al rango di generale nell'agosto del 1939, non ottenne pi\u00f9 comandi militari. Sapendo che gli ufficiali dello SCAP americano avrebbero incolpato il principe Asaka del massacro di Nanchino, il generale Douglas MacArthur propose alla famiglia imperiale l'immunit\u00e0 per tutti i suoi membri in cambio della resa incondizionata e della disponibilit\u00e0 alla collaborazione.\nLa vita dopo la guerra.\nIl 14 ottobre 1947 Asaka Yasuhiko ed i suoi figli persero i loro privilegi regali e vissero da comuni cittadini, dopo che la famiglia imperiale su suggerimento degli occupanti statunitensi si risolse ad abolire i rami collaterali della famiglia imperiale. A Yasuhiko ed ai suoi figli venne vietato di accedere a cariche pubbliche o militari in quanto militari nell'esercito imperiale giapponese e la stessa residenza di stile Art Deco del principe pass\u00f2 al governo giapponese, divenendo l'attuale Tokyo Metropolitan Teien Art Museum.\nAsaka Yasuhiko si spost\u00f2 dunque ad Atami, nella Penisola di Izu, a sud di Tokyo. Convertitosi al cattolicesimo il 18 dicembre 1951, fu il primo membro della famiglia imperiale a prendere questa decisione, e inizi\u00f2 a dedicarsi al golf proponendosi come architetto per il plateau del Dai-Hakone Country Club. Asaka Yasuhiko mor\u00ec per cause naturali il 13 aprile 1981 a 93 anni di et\u00e0."}
{"id": "3985239", "revid": "767487", "url": "https://it.wikipedia.org/wiki?curid=3985239", "title": "La profezia delle ranocchie", "text": "La profezia delle ranocchie (\"\") \u00e8 un film francese d'animazione realizzato da Jacques-R\u00e9my Girerd e prodotto dallo studio Folimage, uscito al cinema in Francia nel 2003 ed in Italia l'8 ottobre 2004.\nTrama.\nTom \u00e8 un bambino di dieci anni che vive con i suoi genitori adottivi: Ferdinand, agricoltore dalla lunga barba bianca che chiama \"nonno\", e Juliette, donna nera molto benevolente che chiama \"mamma\". Alle loro cure viene temporaneamente affidata Lili, bambina di nove anni di cui Tom \u00e8 innamorato, i cui genitori, proprietari dello zoo locale, devono assentarsi per andare in Africa, a cercare dei coccodrilli per il loro zoo.\nLa situazione tuttavia non \u00e8 rosea come potrebbe apparire: le ranocchie di tutti gli stagni e le lagune della regione fanno degli strani raduni in cui si scambiano dei dati numerici. Durante una grande riunione, arriva la sentenza: i risultati riferiti da tutte le ranocchie annunciano un diluvio di quaranta giorni e quaranta notti, che allagher\u00e0 tutte le terre emerse. Le rane tentano di avvertire gli esseri umani. Tom e Lili le sentono ma \u00e8 gi\u00e0 troppo tardi: arriva il diluvio. Fortunatamente, la famiglia, gli animali della fattoria e quelli dello zoo dei genitori di Lili fanno in tempo a rifugiarsi nella torre-pollaio. Quando cessa il maltempo, essi si rendono conto che la torre galleggia sulla camera d'aria troppo gonfia del trattore di Ferdinand, e che apparentemente sono gli unici sopravvissuti.\nPresto si pone la questione della sussistenza. Ferdinand ha fortunatamente stoccato 28 tonnellate di patate all'ultimo piano della torre: tutti dai polli al leone, si nutrono perci\u00f2 di patatine fritte.\nSolo la personalit\u00e0 di Ferdinand, rispettato da tutti, permette alla piccola societ\u00e0 di funzionare, tanto pi\u00f9 che i carnivori mettono in questione il regime alimentare e vorrebbero mangiare della carne. Una tartaruga ferita, sfuggita a un attacco di coccodrilli, si aggiunge al piccolo gruppo. Il suo racconto e il fatto che abbia dovuto la sua salvezza alla boa dei genitori di Lili fa comprendere a quest'ultima che i suoi genitori sono morti. Infine, un giorno, i carnivori sono interpellati da una voce misteriosa che li incita a ribellarsi, e cercano di divorare una capra. Ferdinand interviene in tempo e li sistema in una vasca, attaccata alla torre galleggiante con una corda, per punirli.\nUna sera, la tartaruga fa dei segnali luminosi e dei coccodrilli s'avvicinano. Si scopre allora che essa ha promesso di lasciar loro divorare tutti, e che indicher\u00e0 loro il momento pi\u00f9 opportuno. Poich\u00e9 i carnivori, dalla loro vasca, hanno inteso le parole della tartaruga, essa d\u00e0 tutta la colpa a Ferdinand, poi permette loro di riguadagnare discretamente la torre, di cui s'impadroniscono. I carnivori gettano Ferdinand a mare, dove lo segue Juliette; Tom e Lili sono catturati e legati in attesa di servire da colazione. La tartaruga confessa di volersi vendicare degli esseri umani, che tanto male hanno fatto alla sua specie.\nPoco prima dell'alba, essa d\u00e0 il segnale ai coccodrilli, ma \u00e8 sorpresa dai carnivori che si lanciano al suo inseguimento. Si scopre anche che li ha incoraggiati a rivoltarsi per manipolarli meglio. Nello stesso momento, il gatto Bernard libera i due bambini, che a loro volta liberano tutti gli erbivori. Tutti insieme, fanno funzionare il vecchio trattore di Ferdinand (al quale viene attaccato un sistema di rute a pale), cosa che permette loro di sfuggire ai coccodrilli: s'ingaggia un inseguimento, durante il quale si ritrovano Ferdinand e Juliette, alla deriva da due giorni.\nInfine, la tartaruga riesce a bloccare il trattore. \u00c8 il faccia a faccia tra il piccolo gruppo e i coccodrilli. Uno degli elefanti riesce a sottrarre alla tartaruga il suo carapace: tutti scoprono allora le uova che essa conservava, a suo dire le sue ma in realt\u00e0 quelle dei coccodrilli, che ha dunque ugualmente ingannato. Il rapporto di forza si rovescia e tutti si rivoltano contro la tartaruga, che \u00e8 sul punto d'essere linciata. \u00c8 allora che Ferdinand torna sul natante, esortando vigorosamente la folla di animali alla clemenza.\nPoco tempo dopo, in un giorno nebbioso, la gatta Fran\u00e7oise si sgrava, suscitando l'interesse di tutti. Si scorgono allora gli elefanti Roger e Denise davanti alla porta... cosa che significa che sono scesi dall'imbarcazione! In effetti, la torre si \u00e8 arenata su una montagna. Quando la bruma si alza, si nota che su ogni sommit\u00e0 c'\u00e8 una nave, e che gli uomini sono sopravvissuti. Per celebrare la fine del diluvio, si organizza una grande festa, alla quale finiscono per arrivare i genitori di Lili, che non solo sono vivi, ma non sono al corrente di niente, poich\u00e9 il diluvio non aveva toccato l'Africa.\nDistribuzione.\nIl film usc\u00ec il 3 dicembre 2003 nelle sale cinematografiche francesi e l'8 ottobre 2004 in quelle italiane.\nHome video.\nQuindici anni dopo la prima edizione francese per lo \"home video\", il 5 novembre 2019 \u00e8 uscita in patria un'edizione combinata DVD + Blu-ray per la Folimage. Tra i contenuti extra si trovano un \"making of\" di 56 minuti e due dossier pedagogici in pdf, uno a cura della Ligue de l'enseignement e l'altro della rete educativa Canop\u00e9.\nIn Italia il film \u00e8 uscito in VHS e DVD nel 2004 per la Twentieth Century Fox Home Entertainment, e nel 2008 in una nuova edizione DVD per la 01 Home Entertainment. La colonna sonora del film \u00e8 stata pubblicata in CD il 2 dicembre 2003.\nOpere derivate.\nLo stesso Jacques-R\u00e9my Girerd ha tratto dal soggetto del suo film un libro per l'infanzia, illustrato da Iouri Tcherenkov."}
{"id": "3985242", "revid": "112815111", "url": "https://it.wikipedia.org/wiki?curid=3985242", "title": "L'Air du temps (profumo)", "text": "L'Air du temps (in lingua italiana: \"L'aria del tempo\") \u00e8 un profumo femminile della casa di moda Nina Ricci, lanciato sul mercato nel 1949, ed ancora oggi in produzione.\nCreato il 23 ottobre 1947 dal \"naso\" Francis Fabron di Roure, \"L'Air du temps\" \u00e8 considerato un profumo floreale classico, classificato B3F. Originariamente il flacone di \"L'Air du temps\" fu disegnata dallo scultore spagnolo Joan Rebull, ed aveva inciso sul tappo era un sole e una colomba. Soltanto nel 1951, fu adottata l'attuale confezione, ideata dalla stessa Nina Ricci e da Marc Lalique, sul cui tappo erano rappresentate due colombe in volo su una nuvola di cristallo. Il messaggio dell'immagine doveva essere \"pace e amore\", in un periodo in cui il mondo stava uscendo dalla seconda guerra mondiale, ma a causa della pubblicit\u00e0 che mostrava le colombe insieme a delle giovani ragazze il messaggio fu interpretato come \"purezza e verginit\u00e0\".\nNegli anni, il profumo \u00e8 stato lanciato innumerevoli volte sul mercato, soprattutto dagli anni 1990 in poi. Nel 2008 in occasione del sessantesimo anniversario di \"L'Air du Temps\" \u00e8 stata realizzata una particolare edizione a tiratura limitata \"Couture Edition\" disegnata da Olivier Theyskens. La composizione del profumo \u00e8 stata riorchestrata da Jean Guichard."}
{"id": "3985244", "revid": "144796", "url": "https://it.wikipedia.org/wiki?curid=3985244", "title": "Battaglia di Nanjing", "text": ""}
{"id": "3985249", "revid": "287204", "url": "https://it.wikipedia.org/wiki?curid=3985249", "title": "Werner Schuster", "text": ""}
{"id": "3985252", "revid": "123814959", "url": "https://it.wikipedia.org/wiki?curid=3985252", "title": "Gabriel B\u00e1", "text": "Vincitore di numerosi premi, \u00e8 conosciuto principalmente per i suoi disegni di \"The Umbrella Academy\" e \"Casanova\". Collabora frequentemente col fratello gemello F\u00e1bio Moon, che gestisce insieme a lui due blog.\nCarriera.\nI fratelli iniziano la carriera nel 1993 con delle autoproduzioni ma gi\u00e0 nel 1997 attirano l'attenzione del pubblico grazie alla fanzine underground indipendente \"10 P\u00e3ezinhos\": la prima miniserie, \"O Girassol e a Lua\" (\"Il Girasole e la Luna\"), diviene un punto di riferimento tra le fanzine in Brasile al punto da essere ristampata sotto forma di graphic novel nel 2000. Successivamente saranno pubblicati altri 4 volumi tratti dalla medesima fanzine: \"Meu Cora\u00e7\u00e3o, N\u00e3o Sei Por Qu\u00ea\" (\"Cuore mio, non so perch\u00e9\"), \"Cr\u00ectica\", \"Mesa para Dois\" (\"Tavolo per Due\") e \"Fanzine\".\nNel 1999 iniziano a lavorare negli Stati Uniti con la miniserie \"Roland - Days of Wrath\", scritta e prodotta da Shane Amaya, e negli anni successivi contribuiscono all'antologia \"Autobiographix\" per la Dark Horse Comics (2003), pubblicano \"Ursula\" (2004) e\nlavorano all'antologia western \"Gunned Down\" di nuovo con Shane Amaya.\nOltre alla collaborazione con le case editrici, continuano ad essere molto attivi nel mercato indipendente e lanciano diverse riviste: \"One Day, One Night\" (2006), \"Rock'n'Roll\" (pubblicata originariamente in Brasile nel 2004 e successivamente ripresa dalla Image Comics per il mercato americano) e 5 (2007) (in collaborazione con Rafael Grampa, Becky Cloonan e Vasilis Lolos).\nNel 2006 \"Booklist\" elegge \"De: Tales\" (Dark Horse) tra le 10 migliori graphic novel dell'anno.\nGabriel e Fabio iniziano a disegnare \"Casanova\" (Image Comics), scritto da Matt Fraction, alternandosi nei vari cicli narrativi: il primo, \"Luxuria\", spetta a Gabriel.\nNel 2007 pubblicano un adattamento a fumetti de \"L'alienista\", libro di Joaquim Maria Machado de Assis.\nNel 2008 Gabriel disegna The Umbrella Academy, scritto da Gerard Way e colorato da Dave Stewart.\nPer l'etichetta Vertigo della DC Comics, Gabriel e Fabio creano \"Daytripper\" (in collaborazione con Dave Stewart). Per la Dark Horse disegnano \"B.P.R.D.: 1947\", scritto da Mike Mignola e Josh Dysart. Tengono una striscia domenicale sul quotidiano di San Paolo \"Folha de S\u00e3o Paulo\" chiamata \"Quase Nada\" (\"Quasi Niente\") e una pagina di fumetti nella rivista mensile \"Stagione Sao Paulo\"."}
{"id": "3985254", "revid": "676986", "url": "https://it.wikipedia.org/wiki?curid=3985254", "title": "Billy il pupazzo", "text": ""}
{"id": "3985255", "revid": "38120", "url": "https://it.wikipedia.org/wiki?curid=3985255", "title": "Stramaccioni", "text": ""}
{"id": "3985256", "revid": "287204", "url": "https://it.wikipedia.org/wiki?curid=3985256", "title": "Paul Parvulescu", "text": ""}
{"id": "3985259", "revid": "287204", "url": "https://it.wikipedia.org/wiki?curid=3985259", "title": "Daniel Huna", "text": ""}
{"id": "3985261", "revid": "287204", "url": "https://it.wikipedia.org/wiki?curid=3985261", "title": "Vaclav Pilar", "text": ""}
{"id": "3985262", "revid": "287204", "url": "https://it.wikipedia.org/wiki?curid=3985262", "title": "Vojtech Stepan", "text": ""}
{"id": "3985263", "revid": "287204", "url": "https://it.wikipedia.org/wiki?curid=3985263", "title": "Pavel Sultes", "text": ""}
{"id": "3985264", "revid": "155634", "url": "https://it.wikipedia.org/wiki?curid=3985264", "title": "Werner Schuster (sciatore)", "text": "Biografia.\nCarriera sciistica.\nIn Coppa del Mondo esord\u00ec il 6 gennaio 1986 a Bischofshofen (79\u00b0) e ottenne l'unico podio il 19 dicembre 1987 a Sapporo (2\u00b0). Non partecip\u00f2 n\u00e9 a rassegne olimpiche n\u00e9 iridate."}
{"id": "3985265", "revid": "287204", "url": "https://it.wikipedia.org/wiki?curid=3985265", "title": "Vlastimil Stozicky", "text": ""}
{"id": "3985268", "revid": "1305772", "url": "https://it.wikipedia.org/wiki?curid=3985268", "title": "Lorre", "text": "Lorre:"}
{"id": "3985269", "revid": "287204", "url": "https://it.wikipedia.org/wiki?curid=3985269", "title": "Petr Lukas", "text": ""}
{"id": "3985270", "revid": "287204", "url": "https://it.wikipedia.org/wiki?curid=3985270", "title": "Tomas Rada", "text": ""}
{"id": "3985273", "revid": "287204", "url": "https://it.wikipedia.org/wiki?curid=3985273", "title": "David Bystron", "text": ""}
{"id": "3985274", "revid": "287204", "url": "https://it.wikipedia.org/wiki?curid=3985274", "title": "David Strihavka", "text": ""}
{"id": "3985275", "revid": "676986", "url": "https://it.wikipedia.org/wiki?curid=3985275", "title": "Microstation", "text": ""}
{"id": "3985279", "revid": "1543377", "url": "https://it.wikipedia.org/wiki?curid=3985279", "title": "Staffan T\u00e4llberg", "text": "\u00c8 fratello di Per-Inge, a sua volta saltatore con gli sci di alto livello.\nBiografia.\nIn Coppa del Mondo esord\u00ec il 30 dicembre 1986 a Oberstdorf (81\u00b0), ottenne il primo podio il 20 dicembre 1987 a Sapporo (3\u00b0) e l'unica vittoria il 23 marzo 1991 a Planica.\nIn carriera prese parte a tre edizioni dei Giochi olimpici invernali, (8\u00b0 nel trampolino normale, 8\u00b0 nel trampolino lungo, 7\u00b0 nella gara a squadre), (35\u00b0 nel trampolino normale, 27\u00b0 nel trampolino lungo, 9\u00b0 nella gara a squadre) e (34\u00b0 nel trampolino normale, 56\u00b0 nel trampolino lungo, 10\u00b0 nella gara a squadre), a quattro dei Campionati mondiali (5\u00b0 nella gara a squadre a Lahti 1989 il miglior piazzamento) e a due dei Mondiali di volo (16\u00b0 a Harrachov 1992 il miglior piazzamento)."}
{"id": "3985280", "revid": "287204", "url": "https://it.wikipedia.org/wiki?curid=3985280", "title": "Staffan Tallberg", "text": ""}
{"id": "3985281", "revid": "104458", "url": "https://it.wikipedia.org/wiki?curid=3985281", "title": "Staffan Taellberg", "text": ""}
{"id": "3985282", "revid": "1573940", "url": "https://it.wikipedia.org/wiki?curid=3985282", "title": "Poiana (Viverridae)", "text": "Poiana () \u00e8 un genere di Carnivori della famiglia dei Viverridi, comunemente noti come \"linsanghi africani\" od \"oyan\".\nEtimologia.\nL'epiteto generico deriva da Fernando P\u00f3, vecchio nome dell'isola di Bioko, sulla quale fu catturato il primo esemplare conosciuto.\nDescrizione.\nDimensioni.\nAl genere Poiana appartengono carnivori di piccole dimensioni con la lunghezza della testa e del corpo fino a 332\u00a0mm, la lunghezza della coda fino a 400\u00a0mm e un peso fino a 700\u00a0g.\nCaratteristiche craniche e dentarie.\nI canini sono sottili, i premolari hanno cuspidi appuntite, mentre i molari sono relativamente piccoli. La mascella \u00e8 poco sviluppata.\nSono caratterizzati dalla seguente formula dentaria:\nAspetto.\nIl corpo \u00e8 lungo e snello, mentre le zampe sono relativamente corte. Gli arti anteriori sono pi\u00f9 corti di quelli posteriori. Il muso \u00e8 lungo ed appuntito, le orecchie sono grandi e gli occhi sono di proporzioni normali. La coda \u00e8 lunga quanto la testa ed il corpo, \u00e8 di forma cilindrica, folta ed anellata. La pelliccia presenta diverse file di macchie nerastre lungo i fianchi. L'andatura \u00e8 digitigrada, le unghie sono semi-retrattili e alquanto ricurve. Le femmine hanno un paio di mammelle.\nDistribuzione.\nIl genere \u00e8 diffuso nell'Africa occidentale e centrale.\nTassonomia.\nSono state riconosciute 2 specie:"}
{"id": "3985289", "revid": "1714743", "url": "https://it.wikipedia.org/wiki?curid=3985289", "title": "Ricciarda Gonzaga", "text": "Biografia.\nRicciarda nacque il 22 febbraio 1698 a Novellara; figlia di Camillo III Gonzaga, ottavo conte di Novellara e Bagnolo, e della principessa di Modena e Reggio, Matilde d'Este. Fu l'ultima esponente della linea diretta e dinastica dei Gonzaga di Novellara e Bagnolo. Alla nipote Maria Beatrice d'Este spetter\u00e0 la sua eredit\u00e0, insieme a quelle estensi e dei Cybo-Malaspina.\nSpos\u00f2 a Milano, il 29 aprile 1715, Alderano I Cybo-Malaspina, quarto duca di Massa e principe di Carrara. Privo di fratelli o cugini di sesso maschile atti a succedergli, legittimi o meno, sposo di una donna forse sterile, pass\u00f2 i primi dieci anni della sua vita coniugale e di sovrano oppresso dallo spettro dell'estinzione della dinastia e dello smembramento dello Stato. Finalmente nel 1725 nacque la prima figlia a cui ne seguirono in rapida successione altre due: il duca Alderano, decimo di undici figli, ed il cui padre aveva potuto vantare altri dodici tra fratelli e sorelle, sembrava mostrarsi prolifico come gli avi, ma la morte improvvisamente sopraggiunse quando nel 1731 quando era ancora nel pieno delle forze, ultimo sovrano maschio dei Cybo-Malaspina. Lo Stato e la tutela delle tre figlie rimarranno pertanto nelle mani della giovane vedova.\nRicciarda, donna capace e risoluta, sar\u00e0, dunque, reggente del ducato per la primogenita di sei anni Maria Teresa dal 1731 al 1744, della quale, nel 1741, favor\u00ec le nozze con il futuro duca di Modena e Reggio Ercole III d'Este, la cui famiglia ambiva uno sbocco sul mare.\nNel 1728 era deceduto il fratello Filippo Alfonso Gonzaga e Ricciarda fu chiamata ad amministrare la Contea di Novellara e Bagnolo (1727-1737); nel 1737 l'imperatore Carlo VI assegn\u00f2 l'investitura della contea al duca Rinaldo I d'Este, avo di suo genero, Ercole Rinaldo.\nRicciarda divise, quindi, la sua vita tra Massa (che continuer\u00e0 indirettamente a governare per la frequente assenza della figlia), Novellara (dove aveva ereditato un cospicuo patrimonio mobiliare ed immobiliare) e Reggio, residenza preferita di Maria Teresa.\nMor\u00ec il 24 novembre 1768, all'et\u00e0 di 70 anni, a Massa, e sar\u00e0 tumulata nella cripta dei Cybo-Malaspina nel duomo.\nDiscendenza.\nAlderano e Ricciarda ebbero tre figlie:"}
{"id": "3985300", "revid": "709565", "url": "https://it.wikipedia.org/wiki?curid=3985300", "title": "Faryion Wardrip", "text": "Wardrip violent\u00f2 ed uccise cinque giovani donne a Wichita Falls (Texas) e nelle regioni limitrofe tra il 1984 e il 1986.\nIl 6 maggio 1986 Wardrip si present\u00f2 a casa di Tina Kimbrew, una ragazza ventunenne conosciuta da poco, lei lo fece amichevolmente entrare ma lui l'assal\u00ec improvvisamente uccidendola.\nIl 9 maggio successivo l'assassino telefon\u00f2 alla polizia avvertendo che era in procinto di suicidarsi, ma poi cambi\u00f2 idea e attese l'arrivo degli agenti a cui confess\u00f2 l'omicidio commesso pochi giorni prima.\nVenne arrestato, processato e condannato a 35 anni di carcere. Per via della buona condotta nel 1997 ottenne la libert\u00e0 condizionale e si trasfer\u00ec a Olney, dove si spos\u00f2 ed inizi\u00f2 a condurre una vita esemplare, diventando anche molto attivo nella Chiesa locale dove curava attivit\u00e0 per i bambini.\nNel 1999 l'investigatore John Little riprese le indagini su alcuni omicidi rimasti insoluti che si erano verificati a Wichita Falls negli anni '80. Cos\u00ec facendo scopr\u00ec un legame fino ad allora rimasto sconosciuto tra Wardrip e una delle vittime - Ellen Blau.\nCon uno stratagemma Little riusc\u00ec a procurarsi il DNA di Wardrip e le analisi successive rivelarono che nel 1985 era stato proprio lui a violentare ed uccidere Terry Lee Sims - 20 anni - e Toni Gibbs - 21 anni.\nUna volta arrestato Wardrip confess\u00f2 anche gli omicidi di Ellen Blau - 21 anni - e di Debra Taylor - 26 anni.\nAlla fine del 1999 il reo confesso venne condannato alla pena di morte per lo stupro e l'assassinio di Terri Lee Sims pi\u00f9 tre ergastoli per le altre tre vittime.\nNel 2010 - in seguito ad appello - la pena di morte venne commutata in carcere. Wardrip sta attualmente scontando i tre ergastoli.\nUn libro basato sui suoi crimini, \"Body Hunter\", venne scritto nel 2001 da Patricia Springer.\nUn altro libro riguardo ai crimini di Wardrip e le relative indagini, \"Scream at the sky\", venne scritto da Carlton Stowers nel 2003."}
{"id": "3985310", "revid": "1494169", "url": "https://it.wikipedia.org/wiki?curid=3985310", "title": "FL2", "text": ""}
{"id": "3985313", "revid": "599013", "url": "https://it.wikipedia.org/wiki?curid=3985313", "title": "Ante Rozic", "text": ""}
{"id": "3985317", "revid": "1305772", "url": "https://it.wikipedia.org/wiki?curid=3985317", "title": "Rio (singolo Duran Duran)", "text": "Rio \u00e8 un singolo del gruppo musicale britannico Duran Duran, pubblicato il 1\u00ba novembre 1982 come quarto estratto dall'album omonimo.\nVideo musicale.\nIl videoclip \u00e8 stato girato presso l'isola di Antigua nel maggio 1982, per la regia di Russell Mulcahy. Il video mostra il gruppo intento a suonare su una barca a vela che solca il mar dei Caraibi. Brevi frammenti rappresentano i sogni frustrati dei vari componenti del gruppo che spiano e tentano di attirare l'attenzione della modella Reema Ruspoli. Frattanto, misteriose figure di ragazze dal corpo dipinto si aggirano per la barca.\nL'imbarcazione utilizzata per le riprese \u00e8 la Eilean progettata da William Fife III, uno dei pi\u00f9 leggendari costruttori di barche a vela della storia della navigazione. La barca \u00e8 stata restaurata in Italia presso il Cantiere Francesco Del Carlo di Viareggio; i lavori, iniziati nel 2007, si sono protratti per circa tre anni. ridonando alla barca il suo splendore originario"}
{"id": "3985322", "revid": "486946", "url": "https://it.wikipedia.org/wiki?curid=3985322", "title": "Split EP", "text": ""}
{"id": "3985326", "revid": "599013", "url": "https://it.wikipedia.org/wiki?curid=3985326", "title": "Teatro dell'Opera estone", "text": "Il Teatro dell'Opera estone anche chiamato Teatro Estonia (in estone: Rahvusooper Estonia) \u00e8 il teatro e la sala per concerti pi\u00f9 importante dell'Estonia.\nSi trova in Estonia Puiestee, 4, nel centro della citt\u00e0 della capitale Tallinn.\nStoria.\nLa prima costruzione del teatro, era in graziosa forma Jugendstil; fu disegnata e progettata da Armas Lindgren e Wivi L\u00f6nn, entrambi architetti finlandesi.\nFu costruito con un grande sforzo nazionale sotto la guida e la supervisione della societ\u00e0 estone nel 1913 e fu aperta al pubblico il 24 agosto. Al tempo era uno dei maggiori edifici esistenti a Tallinn.\nIl teatro dell'opera originario venne gravemente colpito dalle forze aeree sovietiche nell'attacco alla citt\u00e0 del 9 marzo 1944.\nFinita la guerra, la struttura \"Judendstil\" venne abbattuta quasi completamente. Il vecchio edificio danneggiato, fu ritenuto dai sovietici da demolire anche perch\u00e9 retaggio della cultura tedesca. Si opto' quindi per un nuovo teatro di stile classico, in stile stalinista, che venne riaperto nel 1947. . Dal restauro dell'indipendenza estone, ha ripreso la sua completa attivit\u00e0.\nLa costruzione ha due ampi auditori in altrettante ali separate. Attualmente ospita l'Opera Nazionale estone e l'Orchestra sinfonica nazionale estone. La sala per musica da camera \u00e8 stata inaugurata nel 2006."}
{"id": "3985327", "revid": "767487", "url": "https://it.wikipedia.org/wiki?curid=3985327", "title": "Don't Go Breaking My Heart (film)", "text": "Don't Go Breaking My Heart (caratteri cinesi tradizionali: \u55ae\u8eab\u7537\u5973; caratteri cinesi semplificati: \u5355\u8eab\u7537\u5973; pinyin: \"D\u0101n Sh\u0113n N\u00e1n N\u01da\") \u00e8 un film del 2011 diretto da Johnnie To e Wai Ka-Fai, interpretato da Louis Koo, Daniel Wu e Gao Yuanyuan."}
{"id": "3985331", "revid": "486946", "url": "https://it.wikipedia.org/wiki?curid=3985331", "title": "Fabien Liebertz", "text": ""}
{"id": "3985335", "revid": "339392", "url": "https://it.wikipedia.org/wiki?curid=3985335", "title": "Rio (brano musicale)", "text": ""}
{"id": "3985336", "revid": "287204", "url": "https://it.wikipedia.org/wiki?curid=3985336", "title": "9743 Tohru", "text": "9743 Tohru \u00e8 un asteroide della fascia principale. Scoperto nel 1988, presenta un'orbita caratterizzata da un semiasse maggiore pari a 2,4302029\u00a0UA e da un'eccentricit\u00e0 di 0,1052537, inclinata di 5,21169\u00b0 rispetto all'eclittica."}
{"id": "3985339", "revid": "767487", "url": "https://it.wikipedia.org/wiki?curid=3985339", "title": "Agente speciale 117 al servizio della Repubblica - Missione Cairo", "text": "Agente speciale 117 al servizio della Repubblica - Missione Cairo (\"OSS 117: Le Caire, nid d'espions\") \u00e8 un film del 2006 diretto da Michel Hazanavicius.\nSi tratta di una rivisitazione in chiave comica del personaggio di OS 117, qui interpretato da Jean Dujardin, agente segreto protagonista di un'omonima serie di romanzi scritti da Jean Bruce, gi\u00e0 portata per sette volte al cinema tra il 1957 e il 1970: l'umorismo deriva sia dall'omaggio-parodia ai film di spionaggio dell'epoca che dall'atteggiamento comicamente sciovinista e ottuso del protagonista.\nIl successo di critica e pubblico ha dato vita a due seguiti con la medesima formula, uno nel 2009 e l'altro nel 2021.\nTrama.\n1955. La Quarta Repubblica francese presieduta da Ren\u00e9 Coty guarda con apprensione i recenti sviluppi al Cairo dopo la presa del potere da parte del generale Nasser: la scomparsa di una nave sovietica carica di armi, la \"Karpov\", e l'omicidio di uno dei loro migliori agenti, Jack Jefferson, li fa a inviare sul posto l'agente speciale 117, alias Hubert Bonisseur de la Bath, un vecchio amico di Jack, con il quale durante la seconda guerra mondiale aveva sottratto i piani dei V2 ai nazisti.\n117 fa la conoscenza dell'assistente di Jack, l'egiziana Larmina El Akmar Betouche, che cerca subito di conquistare, fedele alla propria indole di donnaiolo, fallendo per\u00f2 a causa dell'antipatia suscitata dalla propria paternalistica ignoranza verso la cultura e il Paese di lei, culminata quando aggredisce un muezzin il cui canto non lo faceva dormire, convinto si trattasse di un comune disturbatore della quiete. Al Cairo, 117 si trova catapultato in mezzo ad agenti sotto copertura dei servizi segreti di mezzo mondo, estremisti musulmani che vogliono rovesciare il generale Nasser (le Aquile di Cheope), incappucciati che uccidono testimoni-chiave ed eredi dello spodestato re F\u0101r\u016bq decisi a tornare sul trono, come la voluttuosa Al Tarouk.\nNel corso delle indagini, 117 si infiltra tra le Aquile di Cheope, scoprendo che il loro imam sta aizzando una jih\u0101d in risposta all'oltraggio al muezzin, ma viene smascherato da Larmina, una di loro. Lasciato ad affogare nel canale di Suez, vi scopre i resti del padre di Larmina, creduto morto anni prima in un incidente e in realt\u00e0 ucciso a tradimento dal rivale, l'imam. Viene poi catturato di nuovo assieme all'egiziana da una spia che si rivela essere un ufficiale della Wehrmacht in cerca di vendetta per il furto dei piani dei V2, ma nemmeno lui parrebbe aver ucciso Jack. Sfuggito alle grinfie dei nazisti murandoli dentro la piramide di Cheope, 117 rivela a Larmina la verit\u00e0 sul padre e lei decide di aiutarlo a fermare l'imam, cominciando inoltre a vedere l'agente in una luce migliore. Giunti dove dovrebbero venir consegnate le armi per l'insurrezione, vengono sorpresi dall'incappucciato, che si rivela essere Jack, il quale ha finto la sua morte per disertare e vendere il carico della \"Karpov\" al miglior offerente. Jack viene freddato da Al Tarouk (a sua volta uccisa da 117) come vendetta per aver sostenuto la causa delle Aquile di Cheope invece di quella della famiglia reale, mentre Larmina si occupa dell'imam, scambiando poi un bacio con 117 intanto che sullo sfondo la \"Karpov\" salta in aria con tutte le armi.\nPromozione.\nIl trailer in italiano \u00e8 stato pubblicato il 12 giugno 2021 dal canale della I Wonder Pictures.\nDistribuzione.\nIl film \u00e8 stato distribuito da Gaumont nelle sale cinematografiche francesi a partire dal 19 aprile 2006. \u00c8 stato distribuito nelle sale cinematografiche italiane dal 1\u00ba luglio 2021 da I Wonder Pictures.\nAccoglienza.\nIncassi.\nIl film \u00e8 stato un grande successo al botteghino francese. Ha registrato oltre 2 milioni di spettatori, incassando l'equivalente di 21,7 milioni di dollari a fronte di un budget di 14 milioni di euro.\nCritica.\n\u00c8 stato accolto molto calorosamente da parte della critica: oltre alla comicit\u00e0 e all'interpretazione di Dujardin, l'elemento pi\u00f9 apprezzato del film \u00e8 stata la sua fedele ricostruzione stilistica del cinema di spionaggio europeo degli anni '50 e '60 di cui \u00e8 la parodia.\n\"Lib\u00e9ration\" scrive: \u00abincredibilmente curato e intelligente, passando dalla linea chiara a Blake Edwards, il film stupisce dall'inizio alla fine per la sua coerenza, il suo stile e le sue trovate comiche varie e sfumate\u00bb. Roger Ebert gli assegna tre stelle su quattro, paragonandolo a \"L'aereo pi\u00f9 pazzo del mondo\" e \"Top Secret!\""}
{"id": "3985340", "revid": "287204", "url": "https://it.wikipedia.org/wiki?curid=3985340", "title": "9947 Takaishuji", "text": "9947 Takaishuji \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a 2,3321586\u00a0UA e da un'eccentricit\u00e0 di 0,2533612, inclinata di 21,85507\u00b0 rispetto all'eclittica."}
{"id": "3985341", "revid": "122691869", "url": "https://it.wikipedia.org/wiki?curid=3985341", "title": "Episodi di Benvenuti a tavola - Nord vs Sud (prima stagione)", "text": "La prima stagione della serie televisiva Benvenuti a tavola - Nord vs Sud, composta da sedici episodi, \u00e8 stata trasmessa dal 12 aprile al 31 maggio 2012 su Canale 5.\nSu al nord.\nTrama.\nLo chef Paolo Perrone, romano emigrato in Campania, cuoco di una cucina sana e biologica, si trasferisce a Milano con tutta la famiglia (la moglie Anna e i figli Alessia, Giovanna e Filippo), dove apre il ristorante \"Il Perrone\". Il nuovo locale \u00e8 proprio di fronte a \"Il Meneghino\", ristorante \"milanesissimo\" di Carlo Conforti, a caccia della stella Michelin. In realt\u00e0, il ristorante \u00e8 di Leone, padre della moglie di Conforti, Elisabetta (inoltre, il figlio che hanno avuto insieme, Federico, \u00e8 appena tornato da un periodo all'estero). Cos\u00ec, Carlo, in combutta con l'amico Renato, anche lui cuoco, vuole comprare il locale davanti a quello del suocero, per essere indipendente da Leone, attraverso Cecio, cameriere del Meneghino. Quando scopre che sono i Perrone i nuovi proprietari della taverna, e che lui non pu\u00f2 averla, diventa furibondo, e licenzia Cecio. Ma \u00e8 lui che ha consigliato a Paolo e a Anna quel ristorante. Infatti, Cecio ed Anna sono cugini, ma lui va a lavorare da Il Perrone, cosa che fa arrabbiare ancora di pi\u00f9 Carlo!\nIl mio men\u00f9 ti sotterrer\u00e0.\nTrama.\nContinua la guerra ai fornelli tra i Perrone e i Conforti...\nIl Perrone assume come lavapiatti Lucia, siciliana DOC, in pi\u00f9, riesce a \"rubare\" a Il Meneghino un ospite importante il calciatore Schillaci(dopo che Filippo gli dice davanti a lui, Carlo e al resto della folla che si \u00e8 formata intorno al calciatore quel che lo chef del Meneghino ha detto all'arrivo dei Perrone a Milano). Questo suscita l'ira di Leone, su Carlo, che nel frattempo nonostante tutto, ha fatto amicizia con Filippo, il figlio pi\u00f9 piccolo dei Perrone, appassionatissimo di calcio. In pi\u00f9, Paolo decide di andare a cena al ristorante di Carlo Conforti per scoprire come si cucina in un ristorante del Nord.\nLa ballata dei cicinielli.\nTrama.\nDopo essersi accorti di non avere il vino giusto, i Perrone si mettono all'opera per cercare di comprare una cantina dove tenere dei vini pregiati. Ma anche i Conforti vogliono la stessa stanza, per lo stesso motivo. Alla fine, per\u00f2, sar\u00e0 Paolo ad aggiudicarsi la cantina, grazie a Cecio. Pilar, una ragazza-madre argentina, trova lavoro come cameriera a Il Meneghino, ma nasconde di avere un figlio. Solo l'amica Sonia la aiuta. Per Cecio, la vista della bella Pilar \u00e8 un colpo di fulmine. Renato, invece, \u00e8 interessato a Lucia, la lavapiatti siciliana de Il Perrone!\nLa grande beffa rossonera.\nTrama.\nIl Perrone, nonostante gli sforzi enormi di Paolo, ha pi\u00f9 di una difficolt\u00e0 a decollare ma la grande occasione sembra alle porte: Ariedo Braida, uno dei pi\u00f9 autorevoli dirigenti del Milan, prenota l'intero ristorante per una grande cena della societ\u00e0 con la squadra al completo. L'entusiasmo \u00e8 contagioso: verranno al Terrone Kak\u00e1, Zlatan Ibrahimovi\u0107, Filippo Inzaghi, veri e propri idoli del calcio! Paolo \u00e8 al settimo cielo: confida tantissimo nell'evento per lanciare finalmente il suo locale ed impegna parecchi soldi per fare la spesa, tanto da chiedere un mastodontico prestito alla banca. Ma Braida altri non \u00e8 che il perfido Carlo Conforti, che ha organizzato un brutto scherzo insieme al fido Renato per far fallire una volta per tutte il suo \"acerrimo nemico\"...\nNel frattempo dai Perrone si vola sulle ali della felicit\u00e0, e come rinforzi arrivano da Pollica alcuni esuberanti parenti di Anna, che assieme a Paolo prepareranno ovviamente le proprie specialit\u00e0. Tuttavia, dopo la scoperta dello scherzo architettato da Conforti, Paolo, inizialmente furibondo con il rivale, decide di rimborsare i tifosi rossoneri che avevano con ansia aspettato dando loro la possibilit\u00e0 di mangiare gratis tutte le prelibatezze che avevano preparato. Anna scopre che Paolo aveva dato in garanzia alla finanziaria e che adesso rischiano davvero di perdere tutto. Federico, venuto a sapere dello scherzo, monta su tutte le furie e se ne va via da casa.\nI conti tornano!\nTrama.\nElisabetta incita Carlo a promettere al figlio Federico che lascer\u00e0 in pace la famiglia Perrone, per sempre, senza pi\u00f9 scherzi. Intanto Paolo \u00e8 geloso di Anna, e ad un certo punto, crede che lei abbia persino un amante.\nGrazie dei fiori.\nTrama.\nAlessia e Federico sono fidanzati, ma sanno che i rispettivi padri si odiano. Cos\u00ec, \"istigano\" entrambi i genitori a passare qualche giorno in un hotel di Roma, per farli incontrare proprio nell'albergo, nella speranza che possano far pace, finalmente.\nI sogni son desideri.\nTrama.\nCarlo rimane esterrefatto dall'abilit\u00e0 calcistica di Filippo a tal punto da fargli sostenere un provino per il Milan. La prova va alla grande, ma quando i dirigenti della squadra si presentano da Paolo con un contratto, scoppia il finimondo.\nTimballo in casa Perrone.\nTrama.\nFilippo invita Carlo a cenare al ristorante del padre, cosa che fa arrabbiare moltissimo Paolo. La stessa sera Elisabetta Conforti vede il figlio Federico baciarsi con Alessia, la figlia di Paolo, e ne rimane sconcertata!"}
{"id": "3985342", "revid": "287204", "url": "https://it.wikipedia.org/wiki?curid=3985342", "title": "113394 Niebur", "text": "113394 Niebur \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a 2,7738311\u00a0UA e da un'eccentricit\u00e0 di 0,0709652, inclinata di 1,29861\u00b0 rispetto all'eclittica."}
{"id": "3985344", "revid": "287204", "url": "https://it.wikipedia.org/wiki?curid=3985344", "title": "82927 Ferrucci", "text": "82927 Ferrucci \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a 3,0263249\u00a0UA e da un'eccentricit\u00e0 di 0,0953125, inclinata di 2,24511\u00b0 rispetto all'eclittica."}
{"id": "3985345", "revid": "247222", "url": "https://it.wikipedia.org/wiki?curid=3985345", "title": "Liberty (album Duran Duran)", "text": ""}
{"id": "3985347", "revid": "247222", "url": "https://it.wikipedia.org/wiki?curid=3985347", "title": "Astronaut (album)", "text": ""}
{"id": "3985348", "revid": "287204", "url": "https://it.wikipedia.org/wiki?curid=3985348", "title": "50250 Daveharrington", "text": "50250 Daveharrington \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,6576161\u00a0UA e da un'eccentricit\u00e0 di 0,0403128, inclinata di 1,53054\u00b0 rispetto all'eclittica."}
{"id": "3985350", "revid": "287204", "url": "https://it.wikipedia.org/wiki?curid=3985350", "title": "75562 Wilkening", "text": "75562 Wilkening \u00e8 un asteroide della fascia principale. Scoperto nel 1999, presenta un'orbita caratterizzata da un semiasse maggiore pari a 2,5502026\u00a0UA e da un'eccentricit\u00e0 di 0,1072607, inclinata di 11,68175\u00b0 rispetto all'eclittica."}
{"id": "3985354", "revid": "287204", "url": "https://it.wikipedia.org/wiki?curid=3985354", "title": "75829 Alyea", "text": "75829 Alyea \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,5360460\u00a0UA e da un'eccentricit\u00e0 di 0,2510968, inclinata di 2,63884\u00b0 rispetto all'eclittica."}
{"id": "3985357", "revid": "86599", "url": "https://it.wikipedia.org/wiki?curid=3985357", "title": "80675 Kwentus", "text": "80675 Kwentus \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,2821399\u00a0UA e da un'eccentricit\u00e0 di 0,1414645, inclinata di 10,33220\u00b0 rispetto all'eclittica.\nL'asteroide \u00e8 dedicato ai coniugi e astronomi amatoriali statunitensi Peter e Virginia \"Ginger\" Kwentus."}
{"id": "3985358", "revid": "287204", "url": "https://it.wikipedia.org/wiki?curid=3985358", "title": "4262 DeVorkin", "text": "4262 DeVorkin \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 2,3016380\u00a0UA e da un'eccentricit\u00e0 di 0,2187477, inclinata di 7,32113\u00b0 rispetto all'eclittica."}
{"id": "3985360", "revid": "287204", "url": "https://it.wikipedia.org/wiki?curid=3985360", "title": "4314 Dervan", "text": "4314 Dervan \u00e8 un asteroide della fascia principale. Scoperto nel 1979, presenta un'orbita caratterizzata da un semiasse maggiore pari a 2,5937714\u00a0UA e da un'eccentricit\u00e0 di 0,0959217, inclinata di 3,20250\u00b0 rispetto all'eclittica."}
{"id": "3985362", "revid": "287204", "url": "https://it.wikipedia.org/wiki?curid=3985362", "title": "4938 Papadopoulos", "text": "4938 Papadopoulos \u00e8 un asteroide della fascia principale. Scoperto nel 1986, presenta un'orbita caratterizzata da un semiasse maggiore pari a 2,3528262\u00a0UA e da un'eccentricit\u00e0 di 0,0759666, inclinata di 4,56755\u00b0 rispetto all'eclittica."}
{"id": "3985364", "revid": "287204", "url": "https://it.wikipedia.org/wiki?curid=3985364", "title": "4939 Scovil", "text": "4939 Scovil \u00e8 un asteroide della fascia principale. Scoperto nel 1986, presenta un'orbita caratterizzata da un semiasse maggiore pari a 2,5293906\u00a0UA e da un'eccentricit\u00e0 di 0,1551244, inclinata di 5,38217\u00b0 rispetto all'eclittica."}
{"id": "3985365", "revid": "123724118", "url": "https://it.wikipedia.org/wiki?curid=3985365", "title": "Mario Gherarducci", "text": "Dopo una carriera a buoni livelli nella pallanuoto (milit\u00f2 anche in serie A con la canotta della Rari Nantes Napoli), intraprende la professione di giornalista con il quotidiano Roma.\nNel 1962 viene chiamato da Gino Palumbo per far parte della redazione sportiva del Corriere della Sera, giornale per il quale scrive fino al 2006. Dal 1977 al 1985 \u00e8 anche caporedattore della stessa redazione.\nGrande appassionato di calcio, pallanuoto e pugilato, ha seguito come cronista due mondiali di calcio e ben otto edizioni delle Olimpiadi estive e due invernali. Suo figlio Giampaolo ha seguito le sue orme diventando giornalista per Mediaset, mentre l'altro figlio Giorgio \u00e8 uno dei componenti della Gialappa's Band.\n\u00c8 scomparso nel 2012 all'et\u00e0 di 78 anni."}
{"id": "3985366", "revid": "86599", "url": "https://it.wikipedia.org/wiki?curid=3985366", "title": "5357 Sekiguchi", "text": "5357 Sekiguchi \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a e da un'eccentricit\u00e0 di 0,1010009, inclinata di 9,11066\u00b0 rispetto all'eclittica.\nL'asteroide \u00e8 dedicato all'astronomo giapponese Tomohiko Sekiguchi."}
{"id": "3985368", "revid": "298055", "url": "https://it.wikipedia.org/wiki?curid=3985368", "title": "Glory (Buffy l'ammazzavampiri)", "text": ""}
{"id": "3985372", "revid": "287204", "url": "https://it.wikipedia.org/wiki?curid=3985372", "title": "5802 Casteldelpiano", "text": "5802 Casteldelpiano \u00e8 un asteroide della fascia principale. Scoperto nel 1984, presenta un'orbita caratterizzata da un semiasse maggiore pari a 2,2720090\u00a0UA e da un'eccentricit\u00e0 di 0,1553419, inclinata di 2,40082\u00b0 rispetto all'eclittica."}
{"id": "3985379", "revid": "729019", "url": "https://it.wikipedia.org/wiki?curid=3985379", "title": "Hiiro no kakera", "text": ", \u00e8 una visual novel giapponese creata dalla Idea Factory e rivolta a un pubblico femminile (\"otome game\"). Pubblicato il 6 luglio 2006 per PlayStation 2, \u00e8 uscito successivamente anche per Nintendo DS e PlayStation Portable.\nTrama.\nLa protagonista del gioco \u00e8 una ragazza (Tamaki) che rivisita un piccolo villaggio che ricorda dalla propria infanzia e che la trasciner\u00e0 all'interno della storia della sua famiglia ed al centro di una serie di fenomeni sovrannaturali.\nAltri media.\nIl videogioco \u00e8 stato adattato in una serie televisiva anime iniziata ad aprile 2012 e realizzata dallo Studio Deen."}
{"id": "3985383", "revid": "287204", "url": "https://it.wikipedia.org/wiki?curid=3985383", "title": "7031 Kazumiyoshioka", "text": "7031 Kazumiyoshioka \u00e8 un asteroide della fascia principale. Scoperto nel 1994, presenta un'orbita caratterizzata da un semiasse maggiore pari a 2,2824354\u00a0UA e da un'eccentricit\u00e0 di 0,0975560, inclinata di 5,48456\u00b0 rispetto all'eclittica."}
{"id": "3985384", "revid": "2730", "url": "https://it.wikipedia.org/wiki?curid=3985384", "title": "Virginia Slims of Washington 1985 - Doppio", "text": "Il doppio del torneo di tennis Virginia Slims of Washington 1985, facente parte del Virginia Slims World Championship Series 1985, ha avuto come vincitrici Gigi Fern\u00e1ndez e Martina Navr\u00e1tilov\u00e1 che hanno battuto in finale Claudia Kohde Kilsch e Helena Sukov\u00e1 6\u20133, 3\u20136 6\u20133."}
{"id": "3985387", "revid": "1442080", "url": "https://it.wikipedia.org/wiki?curid=3985387", "title": "Virginia Slims of Denver 1985 - Doppio", "text": "Il doppio del torneo di tennis Virginia Slims of Denver 1985, facente parte del Virginia Slims World Championship Series 1985, ha avuto come vincitrici Mary Lou Daniels e Robin White che hanno battuto in finale Leslie Allen e Sharon Walsh 1\u20136, 6\u20134 7\u20135."}
{"id": "3985390", "revid": "287204", "url": "https://it.wikipedia.org/wiki?curid=3985390", "title": "7120 Davidgavine", "text": "7120 Davidgavine \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a 2,8628151\u00a0UA e da un'eccentricit\u00e0 di 0,0564543, inclinata di 1,16041\u00b0 rispetto all'eclittica."}
{"id": "3985391", "revid": "1442080", "url": "https://it.wikipedia.org/wiki?curid=3985391", "title": "Virginia Slims of California 1985 - Doppio", "text": "Il doppio del torneo di tennis Virginia Slims of California 1985, facente parte del Virginia Slims World Championship Series 1985, ha avuto come vincitrici Hana Mandl\u00edkov\u00e1 e Wendy Turnbull che hanno battuto in finale Rosalyn Fairbank e Candy Reynolds 4\u20136, 7\u20135 6\u20131."}
{"id": "3985393", "revid": "638792", "url": "https://it.wikipedia.org/wiki?curid=3985393", "title": "Hiiro no kakera (serie animata)", "text": " \u00e8 una serie televisiva anime ispirata alla serie di visual novel \"Hiiro no kakera\", ed iniziata in Giappone il 1\u00ba aprile 2012. L'anime \u00e8 stato diviso in due serie: \"Hiiro no kakera\" e \"Hiiro no kakera: Dai ni sh\u014d\", di 13 episodi ciascuna.\nTrama.\nLa protagonista Tamaki Kasuga viene mandata a vivere nel villaggio natale della nonna, Kifu, per un certo periodo, poich\u00e9 i suoi genitori si sono trasferiti all'estero per lavoro. Tamaki, in realt\u00e0, scopre che la ragione per cui \u00e8 stata mandata l\u00ec \u00e8 ben diversa, ignota anche ai genitori stessi: appena arrivata e senza uno straccio di spiegazione, la nonna annuncia a Tamaki che lei \u00e8 la nuova reincarnazione della principessa Tamayori, un ruolo che viene tramandato da generazioni per la linea femminile della sua famiglia. Inizia cos\u00ec, per Tamaki, la scoperta del mondo sovrannaturale, popolato da d\u00e8i, maghi e demoni, e delle sue potenzialit\u00e0, sempre accompagnata dai Cinque Guardiani, che la proteggeranno dalla minaccia dei misteriosi Logos e dal potere dell'Onikirimaru.\nEpisodi.\nLa serie \u00e8 stata diretta da Bob Shirohata e prodotta dallo Studio Deen.\n\"Hiiro no kakera\".\nLa prima stagione di \"Hiiro no kakera\", composta da 13 episodi, \u00e8 andata in onda in Giappone tra il 1\u00ba aprile e il 24 giugno 2012. La sigla d'apertura e quella di chiusura sono state realizzate come singoli dalla Lantis nel 2012, e sono rispettivamente di Maiko Fujita e di Shuhei Kita.\n\"Hiiro no kakera: Dai ni sh\u014d\".\nLa seconda stagione, chiamata \"Hiiro no kakera: Dai ni sh\u014d\", \u00e8 stata mandata in onda tra il 1\u00ba ottobre e il 23 dicembre 2012. La sigla d'apertura \u00e8 di Maiko Fujita, mentre quella di chiusura \u00e8 di Shuhei Kita; in aggiunta, alla fine del 13\u00ba episodio, la sigla di chiusura \u00e8 , sempre di Maiko Fujita."}
{"id": "3985396", "revid": "104485", "url": "https://it.wikipedia.org/wiki?curid=3985396", "title": "Polos", "text": "Il polos () \u00e8 un ornamento (una sorta di copricapo o corona) di forma cilindrica, sferica, o anche quadrangolare, che cingeva il capo di divinit\u00e0 femminili del Vicino Oriente antico e dell'Anatolia, che fu adottato dagli antichi greci per adornare le rappresentazioni scultoree di figure di divinit\u00e0 femminili come Grandi Madri, Rea, Cibele e Era, o di donne addette ai culti. La parola greca significa anche \"asse\"/\"pivot\" e, in questo significato, \u00e8 strettamente imparentato etimologicamente con parole di lingue europee dal suono analogo. Il \"polos\" era spesso aperto in alto con la fuoriuscita di una cascata di capelli dai lati, o poteva ridursi a un semplice anello.\nIn et\u00e0 classica, non sembra che le donne mortali usassero indossare il \"polos\", ma l'ornamento si riscontra frequentemente in statuette di terracotta di donne della et\u00e0 micenea, cos\u00ec l'uso in statue di divinit\u00e0 pu\u00f2 essere visto come un deliberato arcaismo Il \"polos\" \u00e8 indossato da due sculture arcaiche facenti parte della cosiddetta \"Triade di Dreros\", ora al Museo archeologico di Iraklio, tre sphyrelata \"nel primo stile orientalizzante del tardo ottavo secolo\".\nAlcuni \"polos\" sembrano essere manufatti ottenuti da tessitura ma non si capisce in quale materiale fossero realizzati. A parte le rappresentazioni scultoree, nessun esemplare \u00e8 mai stato rinvenuto negli scavi archeologici, suggerendo una probabile fattura ottenuta con materiali deperibili."}
{"id": "3985400", "revid": "484362", "url": "https://it.wikipedia.org/wiki?curid=3985400", "title": "US Indoors 1985 - Doppio", "text": "Il doppio del torneo di tennis US Indoors 1985, facente parte del Virginia Slims World Championship Series 1985, ha avuto come vincitrici Martina Navr\u00e1tilov\u00e1 e Pam Shriver che hanno battuto in finale Marcella Mesker e Elizabeth Smylie 7\u20135, 6\u20132."}
{"id": "3985401", "revid": "1305772", "url": "https://it.wikipedia.org/wiki?curid=3985401", "title": "Over (Hey! Say! JUMP)", "text": "Over \u00e8 un brano musicale della boy band giapponese Hey! Say! JUMP, pubblicato come loro sesto singolo il 29 giugno 2011. Il singolo ha raggiunto la vetta della classifica Oricon dei singoli pi\u00f9 venduti in Giappone ed ha venduto 297,804 copie nella prima settimana 265.390 copie"}
{"id": "3985404", "revid": "33689", "url": "https://it.wikipedia.org/wiki?curid=3985404", "title": "Norbert-Bertrand Barbe", "text": "I suoi studi si concentrano su:\nLa ricerca di un metodo unificato di analisi delle produzioni culturali, dal comparatismo all'iconologia (nei suoi libri: Roland Barthes e la teoria estetica, 1996; Arturo Andr\u00e9s Roig e il problema epistemologico, 1998).\nIl processo di formazione del pensiero contemporaneo e la sua genesi nei tempi moderni (Origini letterarie del pensiero contemporaneo, 2001; la costruzione de l'Io, tre volumi, 2010).\nLo studio della formazione dei discorsi di dominazione dai discorsi di massa (nei suoi libri: Due saggi sul risa, 2004; Metalinguaggi e discorso di domination, 2006; Elementi della costruzione politica contemporanea dei secoli XIX a XXI - Critica e bugie: della Scuola Pubblica nel Socialismo del Secolo XXI, 2010).\nIl approccio iconologiche (simbolico) di arte astratta in due modi: da un lado la considerazione della divisione tra l'astrazione tematica (che riconosce l'oggetto ma non il tema, ad es. Simbolismo, Surrealismo) e l'astrazione formale (siamo non riconosce pi\u00f9 n\u00e9 il tema n\u00e9 la forma, ad es.: espressionismo astratto), dall'altro l'opposizione tra tema (accumulo di motivi) e motivi (come \"unit\u00e0 minime di significato\"). (nei suoi libri: Iconologia, 2002, Questioni di Estetica Generale, 2010; La Rappresentanza: Problema iconografico di arte contemporanea, 2010).\nL'approccio simbolico di contenuto narrativo nel cinema (nei suoi libri: Parliamo di Cinema, 1999; Saggi di iconologia filmica, 2001)."}
{"id": "3985411", "revid": "1305772", "url": "https://it.wikipedia.org/wiki?curid=3985411", "title": "Arigat\u014d (Sekai no doko ni ite mo)", "text": " \u00e8 un brano musicale della boy band giapponese Hey! Say! JUMP, pubblicato come loro quinto singolo il 15 dicembre 2010. Il singolo ha raggiunto la vetta della classifica Oricon dei singoli pi\u00f9 venduti in Giappone ed ha venduto 188.555 copie."}
{"id": "3985412", "revid": "121496856", "url": "https://it.wikipedia.org/wiki?curid=3985412", "title": "Monte Carlo Rolex Masters 2012", "text": "Il Monte-Carlo Rolex Masters 2012 \u00e8 stato un torneo di tennis maschile disputato sulla terra battuta. \u00c8 stata la 106\u00aa edizione del Monte Carlo Masters, sponsorizzato dalla Rolex, facente parte della categoria ATP World Tour Masters 1000 nell'ambito dell'ATP World Tour 2012. Il torneo si \u00e8 svolto al Monte Carlo Country Club di Roquebrune-Cap-Martin in Francia, vicino a Monte Carlo nel Principato di Monaco, dal 16 al 22 aprile 2012.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni: \nPunti e montepremi.\nPoich\u00e9 il Masters di Monte Carlo \u00e8 un Masters 1000 non obbligatorio ha una speciale regola per il punteggio: pur essendo conteggiato come un torneo 500, i punti sono quelli di un Masters 1000. Il montepremi complessivo \u00e8 di \u20ac 2.427.975. \nCampioni.\nSingolare.\n Rafael Nadal ha battuto in finale Novak \u0110okovi\u0107 per 6-3, 6-1. \nDoppio.\n Bob Bryan / Mike Bryan hanno sconfitto in finale Maks Mirny / Daniel Nestor per 6-2, 6-3."}
{"id": "3985416", "revid": "1573940", "url": "https://it.wikipedia.org/wiki?curid=3985416", "title": "Chiesa di San Francesco Grande (Forl\u00ec)", "text": "La chiesa di San Francesco Grande \u00e8 un'antica chiesa di Forl\u00ec, oggi distrutta. Sorgeva presso l'attuale piazza Cavour; adiacente era l'antico ospedale Casa di Dio. Con i materiali recuperati dalla demolizione, nel 1790 viene edificata la chiesa di San Francesco Regis, di stile neoclassico.\nNella cappella Lombardini della chiesa di San Francesco Grande lavorarono Timoteo Viti e Gerolamo Genga (documentato nel 1518): in questa occasione, il Genga assunse come aiuto il giovane pittore forlivese Francesco Menzocchi.\nVi lavor\u00f2 anche Pace da Faenza.\nTra le sepolture signorili, si segnala quella di Caterina Rangoni Ordelaffi morta nel 1467: la lapide che aveva costituito il fastigio della sua tomba oggi \u00e8 conservata nella Chiesa di San Francesco Regis: vi si nota il doppio stemma (dei Rangoni e degli Ordelaffi) e una ghirlanda sostenuta da un angelo.\nNumerose erano le cappelle. Un gioiello della cappella Lombardini, ancora in parte visibile, se pure conservato per lo pi\u00f9 in Gran Bretagna, \u00e8 il pavimento in maiolica.\nLa cappella era stata voluta per accogliere il corpo del medico Bartolomeo Lombardini, celebre anche per aver curato Girolamo Riario e Cesare Borgia. La cappella ospitava lavori, oltre che del Genga e di Menzocchi, anche di Marco Palmezzano e Timoteo Viti, mentre sepolcro e recinzione, in pietra d'Istria, erano di Pietro Barilotto. Il pavimento, invece, definito \"di eccezionale qualit\u00e0 e bellezza\", \u00e8 firmato da un non ancora identificato \"Petrus\" e riporta due date: 1513 e 1523. Dopo lo smantellamento della chiesa (1793), gli eredi dei Lombardini, i Monsignani, lo trasferirono nello loro villa di Pieve Quinta, a sua volta demolita nel 1862. Messo sul mercato, la maggior parte fu acquistata da un collezionista inglese, Charles D.E. Fortnum. Cos\u00ec, oggi, oltre mille mattonelle sono conservate nel \"Victoria and Albert Museum\"."}
{"id": "3985417", "revid": "46291", "url": "https://it.wikipedia.org/wiki?curid=3985417", "title": "Ageratinae", "text": " Ageratinae \u00e8 una sottotrib\u00f9 di piante spermatofite dicotiledoni appartenenti alla famiglia delle Asteraceae (sottofamiglia Asteroideae, trib\u00f9 Eupatorieae).\nEtimologia.\nIl nome di questa sottotrib\u00f9 \u00e8 stato definito per la prima volta dal botanico tedesco Christian Friedrich Lessing (Syc\u00f3w, 1809 \u2013 Krasnojarsk, 1862) nella pubblicazione \" \u201cSynopsis generum Compositarum, earumque dispositionis novae tentamen, monographiis multarum Capensium interjectis\u201d \" pubblicata a Berlino nel 1832.\nIl nome (\"Ageratinae\") deriva dal suo genere tipo \"Ageratum\" che \u00e8 derivato a sua volta da due parole greche il cui significato completo \u00e8 \u201cnon invecchiare\u201d alludendo ai fiori di alcune specie di questo genere che mantengono il colore per lungo tempo.\nDescrizione.\nLe specie di questa sottotrib\u00f9 hanno un habitus di tipo erbaceo, arbustivo o alberi con cicli biologici annuali o perenni.\nLe foglie lungo il caule normalmente sono disposte in modo opposto; qualche volta in modo alternato generalmente nell'arte superiore, raramente in tutta la pianta.\nLe infiorescenze sono di tipo terminale, raramente sono diffuse; quasi sempre i capolini sono raccolti in grappoli; sono sessili o lungamente pedicellati. Il capolino \u00e8 formato da un involucro composto da squame al cui interno un ricettacolo fa da base ai fiori (tutti tubulosi). Le squame sono persistenti e disposte in modo embricato. Il ricettacolo pu\u00f2 essere convesso oppure conico con o senza pagliette a protezione della base dei fiori\nI fiori sono da 3 a 125. Sono tetraciclici (a quattro verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFormula fiorale: per queste piante viene indicata la seguente formula fiorale:\nI sepali del calice sono ridotti ad una coroncina di squame.\nLe corolle sono papillose; il colore della corolla \u00e8 purpureo, bianco, lavanda, rosa e blu.\nL'androceo \u00e8 formato da 5 stami con filamenti liberi e antere saldate in un manicotto circondante lo stilo. La parte apicale delle antere \u00e8 provvista di brevi appendici che possono essere anche assenti, oppure lunghe quanto larghe. Qualche volta sono bifide oppure crenulate.\nIl gineceo ha un ovario uniloculare infero formato da due carpelli. La base dello stilo raramente \u00e8 allargata e normalmente \u00e8 glabra. Gli stigmi hanno una forma lineare, qualche volta lungo-clavata; possono inoltre essere papillosi o con protuberanze.\nI frutti sono degli acheni con pappo. La forma dell'achenio \u00e8 prismatica con 5 coste. Nella parte sommitale \u00e8 presente un carpoforo. Il pappo \u00e8 ridotto, qualche volta completamente assente. \u00c8 del tipo coroniforme, oppure \u00e8 formato da scaglie, raramente con pi\u00f9 di 5 elementi principali.\nTassonomia.\nLa famiglia di appartenenza di questo gruppo (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale, comprende oltre 23000 specie distribuite su 1535 generi (22750 specie e 1530 generi secondo altre fonti). La sottofamiglia Asteroideae \u00e8 una delle 12 sottofamiglie nella quale \u00e8 stata suddivisa la famiglia Asteraceae, mentre Eupatorieae \u00e8 una delle 21 trib\u00f9 della sottofamiglia. La trib\u00f9 Eupatorieae a sua volta \u00e8 suddivisa in 17 sottotrib\u00f9 (Ageratinae \u00e8 una di queste).\nFilogenesi.\nQuesta sottotrib\u00f9 \u00e8 ancora in via di definizione sia come circoscrizione che come struttura interna. Alcuni botanici suggeriscono di accorpare le due specie del genere \"Iltisia\" e l'unica specie di \"Piqueriopsis\" nel genere (in questo caso \u201callargato\u201d) \"Microspermum\". Inoltre il genere \"Stevia\" \u00e8 di difficile circoscrizione per problemi di ibridazione e apomissia. In alcune pubblicazioni il genere \"Conoclinium\" DC. \u00e8 descritto in questo gruppo per la somoglianza delle sequenze di DNA, mentre secondo altre appartiene alla sottotrib\u00f9 Gyptidinae.\nStudi pi\u00f9 recenti propongono di accorpare il genere \"Stevia\" e il genere \"Piqueria\" (in base ai numeri cromosomici pi\u00f9 alti, il numero ridotto di fiori nei capolini e a volte lo stesso numero di fiori e di squame dell'involucro ) in una nuova sottotrib\u00f9 Piqueriinae comprendente specie situate in una zona pi\u00f9 limitata. La stessa pubblicazione inoltre considera il mantenimento dei generi \"Piqueriopsis\", \"Ferreyrella\", \"Guevaria\" e \"Ellenbergia\", nel gruppo delle Ageratinae, per il momento provvisorio e in attesa di ulteriori studi.\nIl numero cromosomico delle specie di questa sottotrib\u00f9 varia da 2n = 20 a 2n = 30.\nComposizione della sottotrib\u00f9.\nLa sottotrib\u00f9 comprende 26 generi e circa 300 - 400 specie.\nChiave per i generi.\nPer meglio comprendere ed individuare i vari generi della sottotrib\u00f9 l'elenco seguente utilizza il sistema delle chiavi analitiche:\nSinonimo.\nLa sottotrib\u00f9 di questa voce pu\u00f2 essere chiamata anche con il seguente sinonimo:"}
{"id": "3985421", "revid": "767487", "url": "https://it.wikipedia.org/wiki?curid=3985421", "title": "Kuznetsov NK-25", "text": "Il Kuznetsov NK-25 \u00e8 un motore aeronautico turboventola sviluppato dal 1971 in Unione Sovietica per equipaggiare il bombardiere Tupolev Tu-22M.\nStoria del progetto.\nCon un'ordinanza del consiglio dei ministri dell'URSS datata 28 luglio 1971, veniva incaricata la Kuznetsov di sviluppare un turboventola con postbruciatore per equipaggiare una nuova classe di bombardieri pesanti.\nIl motore fu disegnato tra il 1972 ed il 1974, anno in cui il primo prototipo venne testato al banco. Fu poi provato in volo montato sotto la fusoliera di un Tu-142LL per essere prodotto in serie dal 1976 presso l'OKB di Samara. In totale sono stati costruiti circa 680 esemplari, impiegati quasi esclusivamente sul Tu-22M3\nTecnica.\nCon l'NK-25 vennero sperimentate diverse innovazioni tecnologiche. Tra le pi\u00f9 importanti figurano l'introduzione di un sistema digitale di controllo del motore e l'impiego di rivestimenti ceramici per le palette della turbina che, cos\u00ec trattate, possono operare a temperature dell'ordine dei 1300 \u00b0C.\nIl motore possiede tre gruppi compressore-turbina di bassa, media ed alta pressione mossi da tre alberi concentrici indipendenti tra di loro che, al decollo, ruotano rispettivamente a 5400, 7420 e 9670 giri al minuto. Questa soluzione costruttiva permette, al costo di una maggiore complessit\u00e0 meccanica, di ottimizzare la velocit\u00e0 delle palette e migliorare l'efficienza del compressore."}
{"id": "3985430", "revid": "125320078", "url": "https://it.wikipedia.org/wiki?curid=3985430", "title": "Citro\u00ebn C4 Aircross", "text": "La Citro\u00ebn C4 Aircross \u00e8 una crossover-SUV compatta prodotta dalla casa automobilistica francese Citro\u00ebn. La produzione si articola in due generazioni: la prima \u00e8 stata prodotta dal 2012 al 2017, mentre la seconda viene prodotta dal 2018 al 2020, ma quest'ultima solo per il mercato cinese.\nProduzione.\nPrima generazione.\nProfilo e caratteristiche.\nPresentata al Salone di Ginevra del 2012, la prima generazione della \"C4 Aircross\" era stata annunciata gi\u00e0 nella seconda met\u00e0 dell'anno precedente dalle Case automobilistiche coinvolte nella sua realizzazione, vale a dire i due marchi costituenti il Gruppo PSA (Peugeot e Citro\u00ebn) e la Mitsubishi Motors Corporation, con cui il colosso francese ha formato gi\u00e0 da alcuni anni una joint-venture destinata allo sviluppo di alcuni modelli particolari. In particolare, la \"C4 Aircross\" rappresenta la versione Citro\u00ebn del terzo trio di modelli nati da tale collaborazione. I primi due terzetti sono stati i modelli Outlander/4007/C-Crosser e iMiev/iOn/C-Zero. Analogamente, la \"C4 Aircross\" \u00e8 una vettura direttamente derivata dalla giapponese Mitsubishi ASX e che ha la sua corrispondente versione Peugeot nella 4008, anch'essa presentata a Ginevra, ma la cui produzione, al momento del debutto della \"C4 Aircross\", non \u00e8 stata ancora avviata.La \"C4 Aircross\" va a collocarsi un gradino pi\u00f9 in basso della pi\u00f9 imponente \"C-Crosser\", con la quale tuttavia condivide una parte della meccanica.\nDesign ed abitacolo.\nRispetto alla \"ASX\" da cui deriva, la \"C4 Aircross\" sfoggia una linea molto pi\u00f9 elaborata, tipica delle ultime vetture con il marchio del \"double chevron\". Osservando il frontale, spicca innanzitutto la grande calandra Citro\u00ebn, con il logo della doppia cuspide che si estende per tutta la lunghezza del muso. Ai lati della calandra trovano posto i due fari trapezoidali dal disegno assai aggressivo, che penetrano nella calandra stessa. Sotto di essa, l'imponente paraurti \u00e8 dominato dalla grande presa d'aria ai cui lati si aprono due incavi pi\u00f9 piccoli che ospitano le luci diurne a led ed altri due alloggiamenti, di dimensioni ancora inferiori, sotto i quali trovano posto anche i due fari fendinebbia circolari. Il cofano motore \u00e8 caratterizzato da due nervature longitudinali pi\u00f9 o meno all'altezza dei fari stessi.La fiancata \u00e8 assai massiccia, con linea di cintura molto alta ed inclinata in avanti, il che conferisce un tocco di grinta in pi\u00f9 alla vettura; i grandi passaruota abbracciano i cerchi da 18 pollici e sono incorniciati da passaruota in plastica grezza nera, uniti tra loro mediante un elemento longitudinale, anch'esso in plastica grezza, ma impreziosito da una barra cromata. Una nervatura laterale unisce le due maniglie porta, mentre molto particolare \u00e8 il disegno del terzo finestrino laterale, che va a congiungersi con il lunotto. Esso \u00e8 sovrastato da uno spoiler atto a conferire un tocco di sportivit\u00e0 in pi\u00f9 anche alla zona posteriore, ed \u00e8 integrato nell'ampio portellone sottolineato anch'esso da una barra cromata ed attraversato in parte dal disegno dei due fari posteriori dalla forma \"ad L\".La razionalit\u00e0 e l'ergonomia sono stati i due fattori dominanti nel disegno dell'abitacolo della \"C4 Aircross\", in realt\u00e0 molto meno audace rispetto alle linee del corpo vettura. La strumentazione e i comandi secondari sono in generale intuitivi nella loro disposizione e nella loro accessibilit\u00e0. L'abitacolo \u00e8 reso luminoso dal tetto panoramico in vetro, peraltro oscurabile mediante azionamento elettrico di una tendina che si richiude. La capacit\u00e0 del vano bagagli raggiunge i 442 litri in configurazione standard, ma \u00e8 possibile ampliarla grazie al divano posteriore completamente abbattibile o anche solo frazionabile (2/3 - 1/3). Il sistema multimediale prevede un impianto hi-fi da 710 Watt ed un navigatore satellitare (optional solo per la versione pi\u00f9 ricca) con display da 7 pollici, hard disk da 30 GB e funzioni di lettore CD e DVD.\nMeccanica e motori.\nCome gi\u00e0 sottolineato, la \"C4 Aircross\" condivide la stessa base meccanica con la \"ASX\" e con la \"4008\", perci\u00f2, nonostante la denominazione \"C4\", il crossover Citro\u00ebn non ha nulla a che spartire con la berlina di segmento C della stessa Casa. Si ritrovano quindi l'avantreno MacPherson e il retrotreno multilink, gi\u00e0 visti sulla \"ASX\". L'impianto frenante \u00e8 a quattro dischi.Dal punto di vista motoristico, invece, la gamma propone due motorizzazioni Mitsubishi e solo una di origine PSA (assente invece sulla \"ASX\"):\nLa trazione pu\u00f2 essere anteriore o integrale: quest'ultima pu\u00f2 essere richiesta solo in abbinamento alle motorizzazioni diesel, mentre la 1.6 VTi \u00e8 disponibile solo con ruote motrici anteriori. Analogamente, il cambio a 6 marce pu\u00f2 essere ottenuto esclusivamente in abbinamento ai motori a gasolio, mentre il 1.6 a benzina prevede solo il cambio a 5 marce.\nAllestimenti e dotazioni.\nTre sono gli allestimenti previsti per la \"C4 Aircross\":\nLa lista optional prevede per tutta la gamma l'antifurto e la vernice metallizzata, mentre per la Exclusive sono disponibili anche il navigatore satellitare e gli interni in pelle con sedili anteriori riscaldabili.\nEvoluzione.\nA partire dalla primavera del 2012 nello stabilimento Mitsubishi di Okazaki, in Giappone, viene prodotta la \"sorella\" Peugeot 4008 dove nasce anche la \"ASX\". La commercializzazione \u00e8 stata avviata in diversi Paesi, compresa l'Italia, dove per\u00f2 non \u00e8 stata mai prevista la gemella \"4008\", lasciando campo libero alla pi\u00f9 piccola Peugeot 3008.\nPer lungo tempo la gamma non subir\u00e0 modifiche: la prima, veramente significativa, si ha nel maggio 2015, quando il motore 1.8 HDi di origine Mitsubishi esce dalla gamma, lasciando il 1.6 HDi da 115 CV come unica motorizzazione disponibile per l'Europa, mentre in altri mercati, come quello cinese, era stata fino a quel momento proposta anche una motorizzazione 2 litri a benzina da 150 CV.\nIl 2016 ha visto il lancio commerciale della seconda generazione della Peugeot 3008: per le sue caratteristiche, che lo avvicinano maggiormente ad una SUV rispetto al modello precedente, il \"3008 II\" \u00e8 stato immediatamente visto a rischio di concorrenza interna sia con la \"4008\" che con la stessa \"C4 Aircross\". Per questo, all'inizio del 2017, l'intera gamma della \"C4 Aircross\" viene tolta di produzione, e sostituita da quella della Citro\u00ebn C5 Aircross.\nTabella riepilogativa.\nDi seguito vengono riepilogate le caratteristiche delle varie versioni previste per la gamma \"C4 Aircross\":\nSeconda generazione.\nIl Salone dell'automobile di Pechino del 2018, tenutosi fra il 25 aprile e il 4 maggio, vide il lancio della \"C4 Aircross\" di nuova generazione, questa volta prodotta unicamente per il mercato cinese nello stabilimento di Wuhan appartenente alla joint-venture Dongfeng-PSA, dove da diversi anni ormai venivano prodotti modelli con i marchi francesi del gruppo PSA.\nCaratteristiche.\nLa \"C4 Aircross\" per il mercato cinese era derivata direttamente dalla C3 Aircross prevista per i mercati europei, da cui si differenziava in primo luogo per il passo allungato di 5,5\u00a0cm e per gli ingombri esterni generali aumentati di 11,5\u00a0cm. L'operazione era analoga a quanto gi\u00e0 visto nel caso della Citro\u00ebn C6 di seconda generazione, fondamentalmente una Peugeot 508 a passo lungo, oppure nel caso della Peugeot 4008 di seconda generazione, versione a passo lungo della 3008 II. Oltre che per il passo allungato, la \"C4 Aircross\" cinese si differenziava dalla \"C3 Aircross\" europea per la presenza dei cosiddetti \"airbump\" laterali\" nella parte inferiore delle portiere. Tali \"airbump\", gi\u00e0 visti anche in alcune altre Citro\u00ebn proposte nei mercati del Vecchio Continente, erano dei cuscinetti in materiale plastico morbido, atti ad attutire i piccoli urti evtando cos\u00ec di ammaccare o graffiare le portiere. L'aumento del passo si ripercosse soprattutto all'interno e specialmente nella zona posteriore, dove i passeggeri potevano usufruire di pi\u00f9 spazio per le gambe e dove la luminosit\u00e0 era maggiore grazie alle pi\u00f9 ampie dimensioni della portiera posteriore e, di conseguenza, del suo finestrino.\nTecnicamente, la \"C4 Aircross\" cinese riprendeva lo stesso pianale della Peugeot 208 di prima generazione, della C3 III e di diversi altri modelli del colosso francese. Venivano quindi ripresi l'avantreno di tipo MacPherson e il retrotreno a ruote interconnesse, nonch\u00e9 l'impianto frenante a quattro dischi e lo sterzo a cremagliera. Sul piano delle motorizzazioni, la \"C4 Aircross\" di seconda generazione venne prevista a scelta con due motori turbo a benzina. Il meno potente dei due era il 1.2 turbo da 136 CV, gi\u00e0 montato sotto il cofano di altri modelli PSA destinati sempre al mercato cinese, mentre la motorizzazione di punta era costituita da un 1.6 da 167 CV.\nLa commercializzazione della \"C4 Aircross\" cinese venne avviata nel dicembre del 2018, ma le vendite si dimostrarono fin da subito molto al di sotto delle aspettative, tanto che la sua produzione venne fatta cessare gi\u00e0 dopo soli due anni, vale a dire nel 2020."}
{"id": "3985431", "revid": "1573940", "url": "https://it.wikipedia.org/wiki?curid=3985431", "title": "Monocerellus", "text": "Monocerellus \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 stata reperita in Russia, precisamente nella zona dei Monti Urali settentrionali.\nTassonomia.\nA dicembre 2011, si compone di una specie:"}
{"id": "3985432", "revid": "124411496", "url": "https://it.wikipedia.org/wiki?curid=3985432", "title": "One Shot '80 Volume 15 (Disco &amp; Dance Italia)", "text": "One Shot '80 Volume 15 (Disco &amp; Dance Italia) \u00e8 la quindicesima raccolta di canzoni degli anni '80, pubblicata in Italia dalla Universal su CD (catalogo 440 0 39473 2) e cassetta (440 0 39473 4) nel 2003, appartenente alla serie \"One Shot '80\" della collana \"One Shot\".\nRaggiunge la posizione numero 21 nella classifica degli album in Italia, risultando il 180\u00b0 pi\u00f9 venduto durante il 2003.\nIl disco.\nTerzo volume in due CD dedicato esclusivamente alla musica dance prodotta in Italia da artisti italiani (il primo nella serie era stato il quinto, l'altro il decimo).\nQuesta edizione, a differenza delle due precedenti che contengono solo canzoni cantate in inglese, prevede sia un CD di soli brani in italiano (il primo), sia uno di soli brani di inglese.\nIl quarto e ultimo volume (il ventesimo della serie One Shot '80) avr\u00e0 invece tutti brani in italiano su entrambi i CD.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono."}
{"id": "3985436", "revid": "125475201", "url": "https://it.wikipedia.org/wiki?curid=3985436", "title": "Dwarf Fortress", "text": "Slaves to Armok: God of Blood - Chapter II: Dwarf Fortress, noto semplicemente come Dwarf Fortress \u00e8 un videogioco freeware ambientato in un universo fantasy che combina i generi roguelike e costruzione, ed \u00e8 noto principalmente per la sua complessit\u00e0 e difficolt\u00e0. Il gioco si compone principalmente in due modalit\u00e0: \"Fortress\", nella quale il giocatore dovr\u00e0 gestire una fortezza nanica, e \"Adventure\", nella quale si vestiranno i panni di un personaggio che potr\u00e0 liberamente spostarsi e agire nel mondo. Una terza modalit\u00e0, \"Legends\", permette di visionare dettagliatamente la storia del mondo.\n\"Dwarf Fortress\" \u00e8 modellato su un complesso motore fisico e usa come grafica il Code page 437, quindi solamente testo in diversi colori. Il gioco si sviluppa in mondi generati progressivamente completi di eventi e figure storiche. il gioco \u00e8 programmato da Tarn Adams, con l'aiuto di suo fratello Zach Adams. Lo sviluppo inizi\u00f2 nell'agosto del 2002: nel gennaio 2015 \u00e8 stata distribuita la versione 0.40.24 del videogioco. Nel luglio del 2011 Tarn ha dichiarato che il gioco sarebbe stato il lavoro della sua vita e ha ipotizzato che sarebbero serviti altri 20 anni prima del completamento. Le donazioni dei fan sono l'unico sostegno economico al progetto. Prima di Dwarf Fortress, Tarn Adams stava lavorando ad un altro progetto, chiamato \"Slaves to Armok: God of Blood\", ovvero un Role-Playing game, ma nel 2004 decise di deviare sul progetto Dwarf Fortress poich\u00e9 il primo progetto era diventato difficile da mantenere, il gioco ha una Fanbase di Culto e un'attiva community online, il motto della fanbase \u00e8: \"Losing is fun\"\nModalit\u00e0 di gioco.\nGenerazione del mondo.\nIl gioco ha come prima fase la generazione di un mondo casuale; si pu\u00f2 comunque intervenire nelle varie caratteristiche quali: dimensione, numeri di civilt\u00e0, numero di Titani e Megabestie, frequenza dei minerali, ferocia del mondo e quanto tempo il mondo deve essere simulato e sviluppato dal computer. I parametri avanzati permettono modifiche pi\u00f9 specifiche. Il generatore utilizza inizialmente un algoritmo frattale per creare i rilievi del mondo, in seguito si procede con il generare le temperature, le piogge, il drenaggio del terreno, la vegetazione e la salinit\u00e0. Questi valori andranno poi a determinare i biomi delle varie regioni. Infine si applica alle zone un tratto tra cattivo, neutrale o buono, e uno tra benigno, selvaggio o feroce. Dalle montagne vengono generati i fiumi e i torrenti con i rispettivi corsi e infine le popolazioni di animali selvaggi ed entit\u00e0 senzienti sono collocate.\nA questo punto, con la fine della generazione fisica del mondo, il gioco procede col simulare quanto appena creato fino alla data prefissata.\nFortress mode.\nLa modalit\u00e0 \"Fortress\" \u00e8 la principale e d\u00e0 il nome al gioco. Il giocatore deve scegliere una zona del mondo e pianificare una spedizione di sette nani decidendo le loro abilit\u00e0 e gli oggetti da portare. In seguito si dovr\u00e0 gestire la fortezza facendo attenzione ai vari problemi quali assedi, imboscate, animali feroci, produzione di cibo, alcol (molto importante poich\u00e9 \u00e8 la principale bevanda dei nani), vestiario e oggetti vari. In questa modalit\u00e0 non esiste un vero e proprio obiettivo all'infuori di quello che il giocatore si prefigge; esistono invece molti modi, alcuni inaspettati, in cui \u00e8 possibile perdere, da questo il motto del gioco \"losing is fun\", perdere \u00e8 divertente.\nAdventurer Mode.\nLa modalit\u00e0 \"Adventurer\" mette il giocatore nei panni di un avventuriero: nano, umano o elfo. Sar\u00e0 il giocatore a scegliere le caratteristiche (fisiche e mentali) del proprio personaggio e le sue abilit\u00e0. Come per la modalit\u00e0 Fortress, lo scopo \u00e8 quello di sopravvivere il pi\u00f9 a lungo possibile. Sar\u00e0 possibile completare missioni, che renderanno il personaggio famoso e gli permetteranno di radunare a s\u00e9 un gruppo di compagni. Inoltre, condividendo il mondo di gioco con la modalit\u00e0 Fortress, \u00e8 possibile trovare i propri vecchi avamposti caduti, ed esplorarli nuovamente. Il combattimento si basa su un completo sistema a turni, e offre al giocatore la possibilit\u00e0 di scegliere il punto preciso del nemico da attaccare e quale tipo di colpo sferrare. Questo permette varie scelte tattiche, come colpire i punti pi\u00f9 scoperti dell'avversario per eliminarlo rapidamente o disarmare il nemico per poi finirlo con un singolo colpo alla testa."}
{"id": "3985440", "revid": "767487", "url": "https://it.wikipedia.org/wiki?curid=3985440", "title": "Periferia del Mondo", "text": "&lt;br&gt;\nPeriferia Del Mondo \u00e8 un gruppo musicale italiano che rientra nel filone del neo-progressive.\nStoria del gruppo.\n\"Periferia Del Mondo\" \u00e8 una band rock nata a Roma nel 1994 da un'idea del sassofonista e cantante Alessandro Papotto, del chitarrista Giovanni Tommasi e del bassista Claudio Braico ai quali si aggiungono il batterista Tony Zito e il tastierista Bruno Vegliante. Questa formazione rimarr\u00e0 invariata fino ai giorni nostri.\nIl gruppo fa il suo esordio discografico nel 2000 con l'album \"In ogni luogo, in ogni tempo\", edito dall'etichetta ligure Comet/Akarma. L'album vede la partecipazione di alcuni ospiti tra cui Francesco Di Giacomo del Banco del Mutuo Soccorso che canta ne \"L'infedele\".\nIl secondo album, \"Un milione di voci\" esce, sempre per la Comet/Akarma, nel 2002. L'album \u00e8 caratterizzato dalle influenze del prog italiano (Arti &amp; Mestieri) e straniero (King Crimson del periodo John Wetton), con intermezzi acustici o sperimentali pi\u00f9 vicini ai lavori solisti di Anthony Phillips.\nNel 2006 il gruppo firma per l'etichetta torinese Electromantic Music, label di propriet\u00e0 di Beppe Crovella degli Arti &amp; Mestieri. Lo stesso anno, dopo quattro anni dall'ultimo lavoro, esce il terzo album \"Perif3ria Del Mondo\", che contrariamente ai due precedenti, non conta la presenza di ospiti esterni alla band.\nNel 2010, i \"Periferia del Mondo\" firmano per la label Aereostella, etichetta milanese di propriet\u00e0 di Iaia De Capitani e Franz Di Cioccio della PFM. &lt;br&gt; La label ristampa il terzo album e il quintetto partecipa al \"Prog Exhibition\", Festival svoltosi il 5-6 novembre 2010 al Tendastrisce di Roma per il quarantennale della musica progressiva in Italia, alla quale partecipano gruppi storici insieme ad esponenti del neo progressive italiano.\nNel 2013, esce il quarto album \"Nel regno dei ciechi\", sempre per l'etichetta Aereostella..\nFormazione.\nLine up\nEx membri\nOspiti\nDiscografia.\nAlbums\nCompilation / Antologie"}
{"id": "3985442", "revid": "1543377", "url": "https://it.wikipedia.org/wiki?curid=3985442", "title": "Comanche (Bolivia)", "text": "Comanche \u00e8 un comune (\"municipio\" in spagnolo) della Bolivia nella provincia di Pacajes (dipartimento di La Paz) con 3.490 abitanti (dato 2010).\nCantoni.\nIl comune \u00e8 suddiviso in 4 cantoni (popolazione al 2001):"}
{"id": "3985445", "revid": "767487", "url": "https://it.wikipedia.org/wiki?curid=3985445", "title": "Coro Coro", "text": "Coro Coro \u00e8 un comune (\"municipio\" in spagnolo) della Bolivia nella provincia di Pacajes (dipartimento di La Paz) con 12.969 abitanti (dato 2010).\nCantoni.\nIl comune \u00e8 suddiviso in 10 cantoni (popolazione al 2001):"}
{"id": "3985447", "revid": "287204", "url": "https://it.wikipedia.org/wiki?curid=3985447", "title": "Spenser", "text": ""}
{"id": "3985449", "revid": "1543377", "url": "https://it.wikipedia.org/wiki?curid=3985449", "title": "Nazacara de Pacajes", "text": "Nazacara de Pacajes \u00e8 un comune (\"municipio\" in spagnolo) della Bolivia nella provincia di Pacajes (dipartimento di La Paz) con 491 abitanti (dato 2010).\nCantoni.\nIl comune \u00e8 suddiviso in 4 cantoni (popolazione al 2001):"}
{"id": "3985452", "revid": "110157", "url": "https://it.wikipedia.org/wiki?curid=3985452", "title": "Waldo Ballivi\u00e1n", "text": "Waldo Ballivi\u00e1n \u00e8 un comune (\"municipio\" in spagnolo) della Bolivia nella provincia di Pacajes (dipartimento di La Paz) con 1.996 abitanti (dato 2010).\nCantoni.\nIl comune \u00e8 formato dall'unico cantone omonimo suddiviso in 7 subcantoni."}
{"id": "3985453", "revid": "287204", "url": "https://it.wikipedia.org/wiki?curid=3985453", "title": "Waldo Ballivian", "text": ""}
{"id": "3985454", "revid": "1543377", "url": "https://it.wikipedia.org/wiki?curid=3985454", "title": "Mecapaca", "text": "Mecapaca \u00e8 un comune (\"municipio\" in spagnolo) della Bolivia nella provincia di Pedro Domingo Murillo (dipartimento di La Paz) con 13.688 abitanti (dato 2010).\nCantoni.\nIl comune \u00e8 suddiviso in 3 cantoni (popolazione al 2001):"}
{"id": "3985456", "revid": "1543377", "url": "https://it.wikipedia.org/wiki?curid=3985456", "title": "Palca (Bolivia)", "text": "Palca \u00e8 un comune (\"municipio\" in spagnolo) della Bolivia nella provincia di Pedro Domingo Murillo (dipartimento di La Paz) con 15.411 abitanti (dato 2010).\nCantoni.\nIl comune \u00e8 suddiviso in 3 cantoni (popolazione al 2001):"}
{"id": "3985461", "revid": "74801", "url": "https://it.wikipedia.org/wiki?curid=3985461", "title": "Gualtieri IV di Brienne", "text": "Biografia.\nEra il figlio di Gualtieri III di Brienne e di Elvira (Albiria, Albina, Bianca, Maria) di Lecce. Al momento della sua nascita, suo padre moriva in prigione e pertanto la sua eredit\u00e0 del principato di Taranto e la contea di Lecce venne confiscata alla sua famiglia dagli Svevi.\nIl giovane Gualtieri fu cos\u00ec inviato in Terrasanta dove suo zio Giovanni di Brienne era il sovrano di Gerusalemme. Nel 1221 Giovanni gli assegn\u00f2 la contea di Jaffa e di Ascalona, e organizz\u00f2 un matrimonio con Maria di Lusignano, figlia di Ugo I di Cipro, nel 1233.\nAnche dopo che suo zio fu costretto a lasciare il regno di Gerusalemme a Federico II, Gualteri rimase uno dei signori pi\u00f9 importanti del regno. Fu comandante dell'esercito crociato che marci\u00f2 contro le forze della As-Salih Ayyub nel 1244. Contro il parere di al-Mansur di Homs, suo alleato siriano, Gualteri insistette a prendere l'offensiva, piuttosto che fortificare il suo accampamento e in attesa della ritirata dei corasmi.\nNella disastrosa battaglia di Harbiyya del 17 ottobre 1244, le forze crociato-siriane furono quasi annientate. Gualteri fu catturato e portato sotto le mura di Jaffa legato ad una croce per convincere gli assediati ad arrendersi: ma la resistenza ad oltranza dei cristiani, incitati dallo stesso Gualtieri che urlava di essere \"pronto a morire come nostro Signore Ges\u00f9 Cristo\", fiacc\u00f2 i musulmani che si ritirarono. Gualtieri venne allora consegnato al sultano d'Egitto e imprigionato al Cairo: ma qui, qualche tempo dopo, mentre giocava a scacchi con un emiro, venne colpito sulla guancia: egli reag\u00ec afferrando la tavola e uccidendo il suo aggressore, ma immediatamente fu strangolato dalle guardie arabe.\nGualtieri ebbe dalla moglie Maria di Lusignano tre figli:\nGli succedette il figlio maggiore Giovanni, che mor\u00ec senza figli. Suo figlio pi\u00f9 giovane Ugo di Brienne si stabil\u00ec in Italia meridionale e divenne un partigiano di Carlo d'Angi\u00f2, il quale gli rese la contea di Lecce."}
{"id": "3985464", "revid": "438678", "url": "https://it.wikipedia.org/wiki?curid=3985464", "title": "John Mayall's Bluesbreakers", "text": ""}
{"id": "3985465", "revid": "767487", "url": "https://it.wikipedia.org/wiki?curid=3985465", "title": "Yanacachi", "text": "Yanacachi \u00e8 un comune (\"municipio\" in spagnolo) della Bolivia nella provincia di Sud Yungas (dipartimento di La Paz) con 4.267 abitanti (dato 2010).\nCantoni.\nIl comune \u00e8 suddiviso in 2 cantoni (popolazione al 2001):"}
{"id": "3985473", "revid": "1573940", "url": "https://it.wikipedia.org/wiki?curid=3985473", "title": "Moyosi", "text": "Moyosi \u00e8 un genere di ragni appartenente alla famiglia Linyphiidae.\nDistribuzione.\nLe tre specie oggi attribuite a questo genere sono state rinvenute in America meridionale: la specie dall'areale pi\u00f9 vasto \u00e8 la M. prativaga reperita in alcune localit\u00e0 del Brasile e dell'Argentina; la M. chumota \u00e8 un endemismo della Guyana.\nTassonomia.\nA dicembre 2011, si compone di tre specie:"}
{"id": "3985474", "revid": "287204", "url": "https://it.wikipedia.org/wiki?curid=3985474", "title": "Sedliste", "text": ""}
{"id": "3985479", "revid": "718859", "url": "https://it.wikipedia.org/wiki?curid=3985479", "title": "Takumi-kun", "text": ""}
{"id": "3985480", "revid": "63100589", "url": "https://it.wikipedia.org/wiki?curid=3985480", "title": "Fluenza", "text": ""}
{"id": "3985481", "revid": "1543377", "url": "https://it.wikipedia.org/wiki?curid=3985481", "title": "Vytautas Kri\u0161\u010di\u016bnas", "text": "Caratteristiche tecniche.\nEra un portiere alto, dal fisico possente.\nCarriera.\nClub.\nGiunto molto giovane in Argentina, inizi\u00f2 a giocarvi a calcio nel Quilmes: debutt\u00f2 in prima squadra il 27 maggio 1944 contro l'Excursionistas, incontro valido per la seconda divisione argentina. Le prime due stagioni (1944 e 1945) le trascorse da riserva, mentre quelle 1946 e 1947 le gioc\u00f2 da titolare, ottenendo rispettivamente 33 e 38 presenze. Nel 1948 gioc\u00f2 8 partite, e nel 1949 lasci\u00f2 il club dopo aver disputato 3 incontri e aver subito 4 gol; dopo un breve passaggio al Platense e all'El Porvenir si trasfer\u00ec in Colombia, divenendo uno dei primi giocatori europei a giocare nel Paese sudamericano. Esord\u00ec in massima serie colombiana nella stagione 1949, il 4 settembre contro l'Atl\u00e9tico Municipal. A fine stagione cont\u00f2 9 presenze e 15 reti subite. Debutt\u00f2 nell'edizione successiva il 26 febbraio 1950 contro il Deportivo Pereira; fu titolare per tutta la stagione, contribuendo alla vittoria del titolo con buone prestazioni. Assomm\u00f2, in quel torneo, 26 presenze, con 45 gol subiti."}
{"id": "3985483", "revid": "767487", "url": "https://it.wikipedia.org/wiki?curid=3985483", "title": "Sedli\u0161t\u011b (Plze\u0148)", "text": "Sedli\u0161t\u011b \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985485", "revid": "287204", "url": "https://it.wikipedia.org/wiki?curid=3985485", "title": "Ska\u0161ov", "text": "Ska\u0161ov \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985490", "revid": "287204", "url": "https://it.wikipedia.org/wiki?curid=3985490", "title": "Skasov", "text": ""}
{"id": "3985492", "revid": "599013", "url": "https://it.wikipedia.org/wiki?curid=3985492", "title": "Jonathan Phillips", "text": "Biografia.\nTra i film in cui ha recitato vi sono \"Prick Up - L'importanza di essere Joe\", \"La fiera della vanit\u00e0\" e \"Bronson\". Il film pi\u00f9 importante nel quale ha lavorato \u00e8 stato \"Titanic\" di James Cameron, dove ha interpretato la parte del 2\u00ba ufficiale Charles Lightoller.\n\u00c8 sposato dal 1989 con l'attrice Yolanda Vazquez."}
{"id": "3985495", "revid": "287204", "url": "https://it.wikipedia.org/wiki?curid=3985495", "title": "Giovane vecchio cuore", "text": "Giovane vecchio cuore \u00e8 un album del 1995 di Gigliola Cinquetti.\nIl disco.\nL'album \u00e8 presentato dalla canzone title-track che viene presentata al Festival di Sanremo e che viene pubblicata come cd singolo (Mercury Records, 5002-140).\nL'intero lavoro \u00e8 curato e prodotto da Giorgio Faletti, che scrive tutti i brani.\nLa canzone presentata a Sanremo arriva quattordicesima e il disco ha scarso successo.\nIl disco \u00e8 stato ristampato tre volte, con artwork differenti e stesso numero di catalogo."}
{"id": "3985498", "revid": "287204", "url": "https://it.wikipedia.org/wiki?curid=3985498", "title": "Sob\u011bkury", "text": "Sob\u011bkury \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985499", "revid": "287204", "url": "https://it.wikipedia.org/wiki?curid=3985499", "title": "Sobekury", "text": ""}
{"id": "3985502", "revid": "1543377", "url": "https://it.wikipedia.org/wiki?curid=3985502", "title": "La Asunta", "text": "La Asunta \u00e8 un comune (\"municipio\" in spagnolo) della Bolivia nella provincia di Sud Yungas (dipartimento di La Paz) con 25.055 abitanti (dato 2010).\nCantoni.\nIl comune \u00e8 suddiviso in 13 cantoni (popolazione al 2001):"}
{"id": "3985503", "revid": "125384454", "url": "https://it.wikipedia.org/wiki?curid=3985503", "title": "Sanford (serie televisiva)", "text": "Sanford \u00e8 una serie televisiva statunitense in 26 episodi trasmessi per la prima volta nel corso di 2 stagioni dal 1980 al 1981. \u00c8 il seguito di \"Sanford and Son\" (1972-1977).\n\u00c8 una sitcom incentrata sulle vicende di Fred Sanford, un robivecchi. In questo sequel non \u00e8 presente il figlio di Fred (Demond Wilson rifiut\u00f2 di riprendere il suo ruolo) trasferitosi in Alaska.\nTrama.\nLos Angeles, primi anni 80. Fred Sanford, il vecchio rigattiere che divideva col figlio Lamont una rivendita di rottami, \u00e8 rimasto amministratore unico: il giovane ha infatti cambiato lavoro, e si \u00e8 trasferito in Alaska al seguito di una ditta costruttrice di tubazioni. \nInoltre anche gli amici di sempre Grady e Bubba si sono trasferiti, e Julio, il vicino, \u00e8 tornato al suo Paese di origine.\nTuttavia il vecchio Fred continua imperterrito la sua attivit\u00e0, assumendo come aiutante il giovane Cal, un barbuto gigante un po' tardo.\nPersonaggi e interpreti.\nGuest star.\nTra le guest star: Tina Menard, Elvia Allman, Kim Hamilton, Vivian Bonnell, Sarina C. Grant, Lindsay Bloom, Theodore Lehmann, William Lanteau, Alvernette Jiminez, Wilbur 'Hi-Fi' White, Debraca Foxx, Cal Wilson, Ivan Bonar, Steve Kahan, Patrick Cronin, Howard Platt, Sid Gould.\nProduzione.\nLa serie fu prodotta da Norman Lear/Tandem Productions. Il regista \u00e8 Jim Drake.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 15 marzo 1980 al 10 luglio 1981 sulla rete televisiva NBC. In Italia \u00e8 stata trasmessa con il titolo \"Sanford\"."}
{"id": "3985505", "revid": "1543377", "url": "https://it.wikipedia.org/wiki?curid=3985505", "title": "Palos Blancos", "text": "Palos Blancos \u00e8 un comune (\"municipio\" in spagnolo) della Bolivia nella provincia di Sud Yungas (dipartimento di La Paz) con 20.854 abitanti (dato 2010).\nCantoni.\nIl comune \u00e8 formato dall'unico cantone omonimo suddiviso in 103 subcantoni."}
{"id": "3985506", "revid": "438678", "url": "https://it.wikipedia.org/wiki?curid=3985506", "title": "Srby (Plze\u0148-jih)", "text": "Srby \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985510", "revid": "287204", "url": "https://it.wikipedia.org/wiki?curid=3985510", "title": "Strelice", "text": ""}
{"id": "3985511", "revid": "984922", "url": "https://it.wikipedia.org/wiki?curid=3985511", "title": "Matteo Fedi", "text": "Carriera.\nGareggia per quattro stagioni tra i Dilettanti in Toscana, riuscendo a vincere una frazione e la classifica finale del Giro Ciclistico Pesche Nettarine di Romagna 2010. Proprio nel 2010 trascorre gli ultimi mesi della stagione come stagista alla Colnago-CSF Inox; passa quindi professionista nel 2011 con la De Rosa-Ceramica Flaminia di Fabio Bordonali, rinominata Utensilnord-Named l'anno dopo, partecipando anche alla Milano-Sanremo 2012.\nNel 2013 gareggia con la Ceramica Flaminia-Fondriest, squadra Continental diretta da Simone Borgheresi (che gi\u00e0 lo aveva guidato tra i dilettanti al Team Hoppl\u00e0), non riuscendo a cogliere vittorie; si piazza comunque secondo in una tappa del Giro del Portogallo."}
{"id": "3985512", "revid": "287204", "url": "https://it.wikipedia.org/wiki?curid=3985512", "title": "Vytautas Krisciunas", "text": ""}
{"id": "3985513", "revid": "179980", "url": "https://it.wikipedia.org/wiki?curid=3985513", "title": "Victor Kriscuonas", "text": ""}
{"id": "3985514", "revid": "1573940", "url": "https://it.wikipedia.org/wiki?curid=3985514", "title": "Montilaira", "text": "Montilaira \u00e8 un genere di ragni appartenente alla famiglia Linyphiidae.\nDistribuzione.\nL'unica specie oggi attribuita a questo genere \u00e8 un endemismo degli Stati Uniti.\nTassonomia.\nNon \u00e8 un sinonimo posteriore di Collinsia a seguito di un lavoro dell'aracnologo Crawford del 1988.\nL'aracnologo Tanasevitch non considera questi esemplari come specie a s\u00e9, bens\u00ec appartenenti al genere Agyneta , con la denominazione \"Agyneta uta\" .\nA dicembre 2011, si compone di una specie:"}
{"id": "3985515", "revid": "767487", "url": "https://it.wikipedia.org/wiki?curid=3985515", "title": "Westgate Printing Grand Slam Futures Tampa Bay 2007", "text": "Il Westgate Printing Grand Slam Futures Tampa Bay 2007 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2007. Il montepremi del torneo era di $25\u00a0000 e si \u00e8 svolto nella settimana tra l'8 gennaio e il 14 gennaio 2007 su campi in cemento. Il torneo si \u00e8 giocato a Tampa negli Stati Uniti.\nVincitori.\nSingolare.\n Alina \u017didkova ha sconfitto in finale Olga Vymet\u00e1lkov\u00e1 6-2, 6-2.\nDoppio.\n Angelika Bachmann / Tetjana Lu\u017eans'ka hanno sconfitto in finale Olga Vymet\u00e1lkov\u00e1 / Andrea Hlav\u00e1\u010dkov\u00e1 7-5, 6-2."}
{"id": "3985520", "revid": "155634", "url": "https://it.wikipedia.org/wiki?curid=3985520", "title": "Coppa Titano 2008-2009", "text": "La Coppa Titano 2008-2009, conosciuta anche come Coppa di San Marino, ha preso avvio il 2 ottobre 2008.\nCome di consueto le quindici squadre del campionato sammarinese sono state suddivise in tre gironi. Le prime due squadre di ogni gruppo pi\u00f9 le due migliori terze accederanno alla fase finale.\nLa finale si \u00e8 disputata allo Stadio Olimpico di Serravalle ed ha visto prevalere la Juvenes/Dogana sul Domagnano con il punteggio di 2 a 1.\nPrima fase.\nSpareggio.\nMurata e La Fiorita hanno terminato il girone con gli stessi punti e la stessa differenza reti. Per questo motivo hanno giocato uno spareggio per determinare la seconda qualificata del gruppo A. La partita si \u00e8 giocata il 2 aprile 2009 allo Stadio Olimpico di Serravalle"}
{"id": "3985524", "revid": "80030", "url": "https://it.wikipedia.org/wiki?curid=3985524", "title": "Cantone uticense", "text": ""}
{"id": "3985527", "revid": "110157", "url": "https://it.wikipedia.org/wiki?curid=3985527", "title": "St\u0159elice (Plze\u0148)", "text": "St\u0159elice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985528", "revid": "80030", "url": "https://it.wikipedia.org/wiki?curid=3985528", "title": "Cantone Uticense", "text": ""}
{"id": "3985530", "revid": "6923", "url": "https://it.wikipedia.org/wiki?curid=3985530", "title": "Ryan Tannehill", "text": "Carriera universitaria.\nStagione 2007.\nTannehill frequent\u00f2 la Texas A&amp;M University dopo aver declinato offerte dall'Universit\u00e0 di Houston, dalla TCU, dall'Universit\u00e0 di Tulsa e dall'UTEP. Trascorse la sua prima stagione come \"redshirt\", poteva co\u00e8 allenarsi con la squadra ma non scendere in campo.\nStagione 2008.\nPrima della seconda stagione di Tannehill, Mike Sherman fu ingaggiato come capo-allenatore. Durante il ritiro estivo, Tannehill dovette competere contro il quarterback veterano Stephen McGee e il \"sophomore redshirt\" Jerrod Johnson per il ruolo di quarterback titolare. Fin\u00ec terzo dopo Johnson e McGee nella competizione, il che porto Sherman a convertirlo a wide receiver.\nNella sua quinta partita registr\u00f2 12 ricezioni per 210 yard segnando nuovi record scolastici per un \"freshman\". Nella partita contro gli Iowa State Cyclones Tannehill registr\u00f2 6 ricezioni per 78 yard, segnando un nuovo record scolastico di ricezioni e yard ricevute per un \"freshman\". Tannehill concluse la sua stagione da \"redshirt freshman\" con 844 yard ricevute, 11 in meno rispetto al record segnato da Robert Ferguson nel 2000. In tutta la stagione tento solo un passaggio come quarterback.\nTannehill dichiar\u00f2 di voler ancora diventare quarterback titolare alla Texas A&amp;M: \"Mi considero ancora un quarterback, voglio ancora essere un quarterback qui alla A&amp;M. Spero che sar\u00e0 cos\u00ec. Ma se non dovesse andare in questa maniera, e il coach pensa che sono pi\u00f9 utile come wide receiver, allora credo che mi andr\u00e0 bene.\"\nStagione 2009.\nNel 2009, durante la pre-stagione, Tannehill e Jerrod Johnson dovettero competere per il ruolo di quarterback titolare; Johnson alla fine ebbe la meglio. Tannehill termin\u00f2 la stagione con 46 ricezioni (primo nella squadra) per 609 yard e 4 touchdown. Circa l'80% delle sue 46 ricezioni valsero dei primi down conquistati o touchdown segnati.\nStagione 2010.\nTannehill continu\u00f2 a giocare come wide receiver per le prime sei partite della stagione 2010. In quelle sei partite registr\u00f2 11 ricezioni per 143 yard. Tent\u00f2 4 passaggi nella prima partita della stagione.\nNella partita contro i Kansas Jayhawks, gioc\u00f2 come quarterback dividendo il ruolo con il titolare Jerrod Johnson. Tannehill fin\u00ec la partita con 12 passaggi completati su 16 tentati per 155 yard e 3 touchdown. Nella sua prima partita da quarterback titolare in carriera, Tannehill guid\u00f2 gli Aggies alla vittoria per 45\u201327 contro i Texas Tech Red Raiders. Stabil\u00ec un record scolastico con 449 yard passate. Inoltre calci\u00f2 un \"pooch punt\" da 33 yard, il suo primo calcio in carriera.\nTannehill guid\u00f2 gli Aggies alla vittoria contro gli Oklahoma Sooners undicesimi in classifica, che fece entrare gli Aggies nei migliori 25. Egli aiut\u00f2 gli Aggies a restare nei migliori 25 con le vittorie contro i Baylor Bears e i noni in classifica Nebraska Cornhuskers. Durante l'incontro con Nebraska, Tannehill dovette calciare due punt dal momento che il punter titolare era infortunato. Gli Aggies finirono la stagione con una vittoria sui Texas Longhorns.\nStagione 2011.\nNel 2011, Tannehill gioc\u00f2 tutte le 13 partite da titolare e da capitano. Pass\u00f2 per 3.744 yard e 29 touchdown e sub\u00ec 15 intercetti. Completo il 61,6% dei passaggi con un quarterback rating di 133,2. Inoltre segn\u00f2 3 touchdown su corsa. Tannehill perse l'ultima partita della stagione regolare contro l'Universit\u00e0 del Texas nel Giorno del Ringraziamento. Tannehill concluse la sua carriera universitaria come quarterback alla Texas A&amp;M con 5.450 yard passate, 42 touchdown passati e 21 intercetti subiti.\nCarriera professionistica.\nMiami Dolphins.\nTannehill corse le 40 yard in 4,62 secondi alla NFL Combine. Nel draft 2012, Ryan era considerato il quarterback numero 3 della classe 2012, dietro Andrew Luck e Robert Griffin III. Il 26 aprile 2012, giorno del draft, Tannehill fu chiamato come ottava scelta assoluta dai Miami Dolphins.\nStagione 2012.\nTannehill ai Dolphins entr\u00f2 in competizione con Matt Moore per il posto di quarterback titolare. Il 21 maggio 2012, il proprietario della franchigia Stephen Ross annunci\u00f2 che Moore sarebbe stato il titolare nella prima gara della nuova stagione. Il 28 luglio 2012, Ryan firm\u00f2 con la franchigia un contratto quadriennale del valore di 12,688 milioni di dollari con l'opzione per il 5\u00ba anno. Malgrado quanto annunciato in precedenza, il 20 agosto dopo le prime due gare di pre-stagione, l'allenatore Joe Philbin afferm\u00f2 che Ryan sarebbe stato il titolare dei Dolphins per la stagione 2012, rendendolo il diciassettesimo quarterback a partire titolare a Miami dopo il ritiro di Dan Marino.\nIl 9 settembre, Tannehill debutt\u00f2 contro gli Houston Texans completando 20 passaggi su 36 tentativi per 236 yard e subendo tre intercetti nella sconfitta casalinga per 30-10. Nel turno successivo i Dolphins ottennero la prima vittoria stagionale contro gli Oakland Raiders: Ryan gioc\u00f2 bene passando 200 yard, lanciando il suo primo touchdown a Anthony Fasano e segnandone un altro su corsa.\nNella settimana 4 i Dolphins persero ai supplementari contro gli imbattuti Arizona Cardinals: Tannehill sfoder\u00f2 una prestazione notevole passando 431 yard e un touchdown ma subendo due intercetti nel finale di partita che pregiudicarono la vittoria a Miami.\nDopo due sconfitte dell'ultimo minuto, i Dolphins nella quinta settimana vinsero la seconda gara della stagione contro i Cincinnati Bengals. Tannehill pass\u00f2 per 223 yard. Nella settimana 8, il quarterback si infortun\u00f2 nelle prime azioni di gioco, venendo sostituito da Matt Moore che guid\u00f2 la squadra alla vittoria sui Jets.\nI Dolphins tornarono alla vittoria nella settimana 12 contro i Seattle Seahawks dell'altro quarterback rookie Russell Wilson. Ryan complet\u00f2 18 passaggi su 26 tentativi per 253 yard con un touchdown e un intercetto. Nel corso della gara, Tannehill super\u00f2 una leggenda come Dan Marino per il record di franchigia di yard passate da un rookie. Nella settimana 15 termin\u00f2 la gara vinta contro i Jacksonville Jaguars col miglior passer rating stagionale, 123,2, completando 22 passaggi su 28 tentativi per 228 yard e due touchdown, portando la squadra alla sesta vittoria La sua stagione da rookie si concluse con 3.294 yard passate, 12 touchdown e 13 intercetti, coi Dolphins che terminarono con un record di 7 vittorie e 9 sconfitte.\nStagione 2013.\nNella prima gara della sua seconda stagione, Tannehill guid\u00f2 la sua squadra alla vittoria sui Cleveland Browns passando 272 yard e un touchdown. Anche nella settimana successiva guid\u00f2 i Dolphins alla vittoria in casa dei Colts passando 319 yard e un touchdown. Con la vittoria sugli Atlanta Falcons nella settimana 3, i Dolphins partirono per la prima volta con un record di 3-0 dalla stagione . Tannehill guid\u00f2 il drive della vittoria per 13 giocate e 75 yard, culminato nel passaggio da touchdown per il rookie Dion Sims a 38 secondi dal termine della gara, conclusasi con 236 yard passate, 2 TD e un intercetto. La prima sconfitta giunse nel Monday Night Football della settimana 4 contro i New Orleans Saints in cui Tannehill non gioc\u00f2 ai livelli dei turni precedenti, passando un touchdown a fronte di tre intercetti subiti. La seconda sconfitta consecutiva giunse contro i Baltimore Ravens malgrado 307 yard e un TD passato dal quarterback. Nella settimana 7 contro i Bills la squadra perse la terza gara consecutiva con il quarterback che gioc\u00f2 una gara sotto la media passando 197 yard e 3 touchdown e subendo 2 intercetti. La settimana seguente la squadra sprec\u00f2 un vantaggio di 14 punti contro i Patriots perdendo la quarta sfida consecutiva. Tannehill termin\u00f2 con 192 yard, 2 TD e 2 intercetti subiti.\nLa serie negativa dei Dolphins si concluse nella settimana 9 contro i Cincinnati Bengals vincendo nei supplementari grazie a una safety di Cameron Wake. Tannehill concluse la gara con 208 yard passate e un touchdown segnato su corsa. Nel Monday Night Football successivo pass\u00f2 229 yard e 2 touchdown per Rishard Matthews (con un intercetto subito) ma a causa di un pessimo gioco sulle corse della sua squadra che guadagn\u00f2 2 misere yard in tutto l'incontro, i Dolphins tornarono ad essere sconfitti. La domenica seguente i Dolphins riuscirono a superare i Chargers grazie a un'ottima prova della difesa, mentre Ryan termin\u00f2 la gara con 268 yard passate, 1 TD e un intercetto subito. Nella settimana 12 Miami concluse in vantaggio per 16-6 il primo tempo contro una squadra in un grande momento di forma come i Panthers ma nel resto della partita non riusc\u00ec pi\u00f9 a segnare, venendo sconfitta all'ultimo minuto. Tannehill concluse con 310 yard passate, un touchdown per Mike Wallace e un intercetto subito.\nNella settimana 13, Tannehill tenne vive le speranze di playoff dei Dolphins giocando una grande gara nella netta vittoria contro i Jets in cui pass\u00f2 331 yard e 2 touchdown, con un intercetto. La domenica successiva, contro gli Steelers in un Heinz Field innevato, Miami vinse ancora col quarterback che pass\u00f2 200 yard, tre touchdown e un intercetto, salendo a un record di 7-6. La terza vittoria consecutiva giunse in casa coi Patriots. Tannehill gioc\u00f2 ancora bene passando 312 yard e 3 touchdown.\nIl periodo positivo di Miami si interruppe bruscamente nella settimana 16 perdendo per 19-0 contro i Buffalo Bills in cui Tannehill pass\u00f2 solamente 82 yard, limitato anche da una linea offensiva che offr\u00ec scarsa protezione nei suoi confronti. La domenica successiva, complice la sconfitta dei Baltimore Ravens contro i Cincinnati Bengals, ai Dolphins sarebbe bastata una vittoria casalinga contro i Jets per raggiungere l'ultimo posto disponibile nei playoff ma la squadra perse per 20-7 e il quarterback sub\u00ec tre intercetti. La sua stagione termin\u00f2 con 3.913 yard passate, 24 touchdown e 17 intercetti, oltre a un touchdown segnato su corsa.\nStagione 2014.\nLa stagione di Tannehill e dei Dolphins part\u00ec battendo a sorpresa i Patriots in casa col quarterback che pass\u00f2 178 yard e 2 touchdown. Dopo due brutte sconfitte contro Bills e Chiefs, l'allenatore Joe Philbin rifiut\u00f2 di confermarlo come titolare prima della gara della settimana 4 contro i Raiders a Londra. Sceso in campo comunque come partente, Ryan rispose guidando i suoi alla seconda vittoria passando 278 yard e 2 touchdown nel netto 38-14 sui californiani. Dopo la settimana di pausa e una sconfitta coi Packers, il quarterback contro i Bears gioc\u00f2 una delle migliori gare della stagione completando 25 passaggi su 32 (inclusi tutti i primi 14) per 277 yard e 2 touchdown nella vittoria. Dopo la settimana di pausa e una sconfitta coi Packers, Miami infil\u00f2 una striscia di tre vittorie consecutive, incluso un 37-0 contro i Chargers in cui il quarterback stabil\u00ec i nuovi primati personali per yard passate (288), touchdown (3) e passer rating (125,6), senza subire alcun intercetto.\nDopo una sconfitta coi Lions nel decimo turno, la vittoria torn\u00f2 quattro giorni dopo nella gara del gioved\u00ec contro i Bills rivali di division in cui Tannehill pass\u00f2 240 yard e 2 touchdown. Nel turno successivo, Miami mise in seria difficolt\u00e0 i Denver Broncos con 228 yard e 3 touchdown passati dal quarterback (un intercetto subito), ma alla fine dovettero arrendersi agli avversari per 39-36. Nella penultima giornata del calendario, Tannehill pass\u00f2 un massimo stagionale di 396 yard con 4 touchdown e un intercetto nella vittoria sul filo di lana sui Vikings. La sua annata si chiuse diventando il secondo quarterback della storia del club a superare le quattromila yard passate in una stagione (4.045) con 27 touchdown e 12 intercetti per un passer rating di 92,8. Tutti questi furono i nuovi migliori risultati in carriera ma Miami termin\u00f2 come l'anno precedente fuori dai playoff con un record di 8-8.\nStagione 2015.\nIl 18 maggio 2015, Tannehill firm\u00f2 un rinnovo contrattuale coi Dolphins fino al 2020. La stagione part\u00ec per\u00f2 con tre sconfitte nelle prime quattro gare che portarono al licenziamento dell'allenatore Philbin, che fu sostituito ad interim dall'ex allenatore dei tight end Dan Campbell prima del turno di pausa. Tornati in campo nel sesto turno, i Dolphins vinsero la loro seconda gara con un netto 38-10 in casa dei Titans in cui Tannehill pass\u00f2 266 yard e 2 touchdown. In quella gara complet\u00f2 tutti gli ultimi sette passaggi che, sommati a primi 18 che complet\u00f2 consecutivamente nel turno successivo vinto contro i Texans, lo portarono a un record NFL di 25, superando il precedente primato di Donovan McNabb di 24. Il quarterback concluse la partita contro Houston 18 passaggi completati su 19 (sbagli\u00f2 solo l'ultimo tentativo a gara ampiamente decisa) e 4 touchdown, per un passer rating perfetto di 158,3. Per questa prova fu premiato come miglior giocatore offensivo della AFC della settimana e come quarterback della settimana.\nDopo due sconfitte consecutive, i Dolphins rimontarono uno svantaggio di 16-3 a inizio gara, andando a vincere per 20-19 in casa degli Eagles. Tannehill concluse quella prova con 217 yard passate e 2 TD. Seguirono altre due sconfitte, prima di battere i Ravens dove Tannehill pass\u00f2 un minimo stagionale di 86 yard. Nell'ultimo ininfluente turno pass\u00f2 350 yard e 2 touchdown nella vittoria sui Patriots, venendo premiato per la seconda volta come quarterback della settimana. La sua annata si chiuse con 4.208 yard passate, 24 touchdown e 12 intercetti mentre Miami con un record di 6-10 termin\u00f2 all'ultimo posto della division.\nStagione 2016.\nNel 2016, dopo avere vinto una sola delle prime cinque gare, i Dolphins ne vinsero sei consecutive, chiudendo con un record di 10-6. Tannehill disput\u00f2 13 partite, perdendone tre per infortunio. Con la vittoria nella settimana 15 sui Jets, Miami si aggiudic\u00f2 la prima qualificazione ai playoff dal 2008. Tannehill concluse l'annata con un nuovo primato personale col 67,1% di passaggi completati, con 2.995 yard passate, 19 touchdown e 12 intercetti subiti. Tannehill infortunato non riusc\u00ec tuttavia a disputare la prima gara di prima gara di playoff in carriera, dove i Dolphins furono battuti da Pittsburgh per 30-12.\nStagione 2017.\nIl 3 agosto 2017, Tannehill in allenamento si ruppe il legamento crociato anteriore e il legamento mediale collaterale, venendo costretto a perdere l'intera stagione 2017\nStagione 2018.\nIl 1\u00ba marzo 2018, il capo-allenatore Adam Gase annunci\u00f2 che Tannehill sarebbe rimasto il quarterback titolare per i Dolphins. Nel primo turno contro i Tennessee Titans, pass\u00f2 per 230 yard e 2 touchdown, e sub\u00ec 2 intercetti. I Dolphins vinsero 27\u201320. Nel terzo turno fece registrare un passer rating di 155,3, con 289 yard passate e 3 touchdown nella vittoria per 28\u201320 sugli Oakland Raiders. Tannehill non gioc\u00f2 nel sesto turno contro i Chicago Bears a causa di un infortunio alla spalla e venne sostituito da Brock Osweiler. Complessivamente salt\u00f2 5 partite in stagione, chiudendo con 17 TD e 9 intercetti, mentre Miami non si qualific\u00f2 per i playoff.\nTennessee Titans.\nIl 15 marzo 2019 Tannehill e una scelta del sesto giro del Draft furono scambiati con i Tennessee Titans per una scelta del quarto giro del Draft 2020. Gioc\u00f2 la prima partita subentrando all'inefficace Marcus Mariota nel sesto turno contro i Denver Broncos, non portando i suoi per\u00f2 a segnare alcun punto. A partire dalla settimana successiva fu tuttavia nominato titolare portando la squadra alla vittoria nel settimo turno contro i Chargers, in cui pass\u00f2 312 yard e 2 touchdown. Nel dodicesimo turno continu\u00f2 il rilancio della sua carriera passando due touchdown e segnandone altri due su corsa nella vittoria sui Jaguars. Due settimane dopo pass\u00f2 391 yard e 3 touchdown nella vittoria sugli Oakland Raiders per 42-21, venendo premiato come giocatore offensivo della AFC della settimana e come quarterback della settimana. Nell'ultimo turno pass\u00f2 198 yard e 2 touchdown portando la squadra alla vittoria contro Houston e centrando l'ultimo posto disponibile per i playoff. La sua stagione regolare si chiuse con 2.742 yard passate, 22 touchdown, 6 intercetti, guidando la NFL con 117,5 di passer rating e venendo convocato per il suo primo Pro Bowl al posto di Patrick Mahomes impegnato nel Super Bowl LIV.\nNel primo turno di playoff i Titans impostarono la partita sulle corse di Derrick Henry cos\u00ec Tannehill termin\u00f2 con 72 sole yard passate, un touchdown e un intercetto subito. Tennessee vinse per 20-13 eliminando i New England Patriots campioni in carica. La settimana successiva si ripet\u00e9 lo stesso copione, con Tannehill che pass\u00f2 meno di 100 yard e due touchdown nella vittoria sui Ravens, la squadra che aveva terminato con il miglior record della lega. La corsa dei Titans si chiuse la settimana successiva nella finale della AFC contro i Kansas City Chiefs perdendo per 35-24, con il quarterback che pass\u00f2 209 yard e 2 touchdown. A fine stagione fu premiato con l'NFL Comeback Player of the Year Award.\nIl 15 marzo 2020, Tannehill firm\u00f2 con i Titans un rinnovo quadriennale del valore di 118 milioni di dollari, inclusi 62 milioni garantiti. Nel secondo turno pass\u00f2 per la prima volta dal 2015 quattro touchdown nella vittoria sui Jaguars. Nella settimana 5 pass\u00f2 195 yard e 3 touchdown, oltre a segnarne un quarto su corsa, nella vittoria sui precedentemente imbattuti Buffalo Bills per 42-16, venendo premiato come quarterback della settimana. La sua annata si chiuse guidando la NFL in drive vincenti (6) e rimonte (5), con 3.819 yard passate, un nuovo primato personale di 33 touchdown e 7 intercetti. I Titans vinsero la propria division per la prima volta dal 2008 ma furono eliminati nel primo turno di playoff dai Ravens.\nNell'ultimo turno della stagione 2021 Tannehill fu premiato come giocatore offensivo della AFC della settimana dopo avere passato 287 yard e 4 touchdown nella vittoria sui Texans che assicur\u00f2 ai Titans il primo posto nel tabellone della AFC e il vantaggio del fattore campo in tutti i playoff."}
{"id": "3985532", "revid": "3115", "url": "https://it.wikipedia.org/wiki?curid=3985532", "title": "Narberth", "text": "Narberth (in gallese: Arberth; 2.100 ab. circa) \u00e8 una cittadina del Galles sud-occidentale, facente parte della contea del Pembrokeshire (contea tradizionale: Dyfed).\nEtimologia.\nIl nome della localit\u00e0 deriva dalla parola gallese \"ar-berth\", che significa \"sopra/oltre la foresta\".\nGeografia fisica.\nCollocazione.\nNarberth si trova nella parte meridionale della contea del Pembrokeshire, a circa met\u00e0 strada tra Haverfordwest e St Clears (rispettivamente ad est della prima e ad ovest della seconda), nonch\u00e9 a circa 17\u00a0km a nord della localit\u00e0 costiera di Tenby e a circa 25\u00a0km ad ovest/nord-ovest della localit\u00e0 costiera di Laugharne.\nSociet\u00e0.\nEvoluzione demografica.\nAl censimento del 2001, Narberth contava una popolazione di 2.155 abitanti.\nEdifici e luoghi d'interesse.\nPrincipale attrazione di Narberth sono le rovine del castello, costruito nel XIII secolo sulle rovine di una preesistente fortezza normanna risalente almeno al 1116."}
{"id": "3985533", "revid": "1494169", "url": "https://it.wikipedia.org/wiki?curid=3985533", "title": "Narberth (disambigua)", "text": ""}
{"id": "3985537", "revid": "1543377", "url": "https://it.wikipedia.org/wiki?curid=3985537", "title": "Azurduy", "text": "Azurduy \u00e8 un comune (\"municipio\" in spagnolo) della Bolivia nella provincia di Juana Azurduy de Padilla (dipartimento di Chuquisaca) con 10.594 abitanti dato 2012).\nCantoni.\nIl comune \u00e8 suddiviso in 3 cantoni (popolazione al 2012):"}
{"id": "3985539", "revid": "110157", "url": "https://it.wikipedia.org/wiki?curid=3985539", "title": "St\u0159\u00ed\u017eovice (Plze\u0148)", "text": "St\u0159\u00ed\u017eovice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985540", "revid": "339392", "url": "https://it.wikipedia.org/wiki?curid=3985540", "title": "Legione Allievi Carabinieri", "text": ""}
{"id": "3985541", "revid": "339392", "url": "https://it.wikipedia.org/wiki?curid=3985541", "title": "Comando Scuole dell'Arma dei Carabinieri", "text": ""}
{"id": "3985543", "revid": "247222", "url": "https://it.wikipedia.org/wiki?curid=3985543", "title": "The Song Remains Not the Same", "text": "The Song Remains Not the Same \u00e8 una raccolta del gruppo musicale statunitense Black Label Society, pubblicato nel 2011.\nIl disco.\nIl disco \u00e8 una raccolta di brani della band in versione acustica e cover. Il titolo \u00e8 un chiaro riferimento ai Led Zeppelin (\"The Song Remains the Same\"), una delle band preferite da Zakk Wylde."}
{"id": "3985544", "revid": "80030", "url": "https://it.wikipedia.org/wiki?curid=3985544", "title": "Galerie Dor\u00e9e", "text": ""}
{"id": "3985545", "revid": "110157", "url": "https://it.wikipedia.org/wiki?curid=3985545", "title": "\u0160t\u011bnovice", "text": "\u0160t\u011bnovice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985546", "revid": "599013", "url": "https://it.wikipedia.org/wiki?curid=3985546", "title": "Mark Lindsay Chapman", "text": "Biografia.\nHa recitato in numerose serie televisive statunitensi a partire dalla fine degli anni ottanta, su tutte \"I misteri della laguna\" dove interpreta il ruolo di Anton Arcane, \"La signora in giallo\" e \"Dallas\". Il film pi\u00f9 importante nel quale ha lavorato \u00e8 stato \"Titanic\" di James Cameron, dove ha interpretato la parte del capo ufficiale Henry Tingle Wilde. Nel 2007 interpreta John Lennon nel film \"Chapter 27\" che parla dell'uccisione del celebre musicista dopo aver perso il ruolo in un precedente film sempre su Lennon, dal momento che Mark Chapman \u00e8 anche il nome dell'assassino di Lennon."}
{"id": "3985547", "revid": "287204", "url": "https://it.wikipedia.org/wiki?curid=3985547", "title": "Stenovice", "text": ""}
{"id": "3985552", "revid": "767487", "url": "https://it.wikipedia.org/wiki?curid=3985552", "title": "Motore Mitsubishi Serie 4N1", "text": "La Serie 4N1 \u00e8 una piccola famiglia di motori diesel prodotti a partire dal 2010 dalla casa automobilistica giapponese Mitsubishi Motors Corporation.\nNascita e caratteristiche.\nQuesta famiglia di motori ha origine da un accordo stretto nel giugno del 2006 tra la \"Mitsubishi Motors Corporation\" e la Mitsubishi Heavy Industries per la progettazione e la realizzazione di una nuova generazione di motori diesel dalle caratteristiche \"pulite\", in grado cio\u00e8 di limitare consumi ed emissioni inquinanti. Tali motori dovevano essere montati su alcuni modelli riservati al mercato europeo, gi\u00e0 da alcuni anni particolarmente attento all'ecocompatibilit\u00e0 nel settore dei trasporti e che di fatto avrebbe accentuato tale esigenza dopo la crisi economica del 2008.\nDa tale accordo sarebbe derivata una piccola famiglia composta solamente da due motori, uno da 1.8 litri e l'altro da 2.3 litri (anche se quest'ultima viene indicata quasi sempre come motore da 2.2 litri). La pi\u00f9 piccola di queste unit\u00e0 \u00e8 stata la prima a debuttare, nel 2007, sotto il cofano della \"Concept c-X\", un prototipo di crossover-SUV da cui sarebbe in seguito derivata la ASX/RVR/Outlander Sport, vettura che nelle versioni destinate al mercato europeo avrebbe montato proprio quel motore, come previsto dai piani della Casa nipponica. L'unit\u00e0 pi\u00f9 grande ha esordito solo poco tempo dopo, sempre su un prototipo, la \"Concept-ZT\", cui ha fatto seguito nel 2008 la \"Concept-RA\".\nLa produzione ufficiale di questi motori \u00e8 stata per\u00f2 avviata solo nel 2010, con il lancio della ASX di cui si \u00e8 gi\u00e0 parlato poco pi\u00f9 in alto.\nCaratteristiche dei motori 4N1.\nI motori della famiglia \"4N1\" presentano le seguenti caratteristiche in comune:\nNon mancano anche alcune differenze tra i due propulsori, al di l\u00e0 delle dimensioni, come per esempio il fatto che l'unit\u00e0 da 1.8 litri utilizzi iniettori a solenoide, mentre quella da 2.3 litri sfrutti il principio degli iniettori piezoelettrici.\nTabella applicazioni.\nDi seguito vengono riassunte le principali caratteristiche dei due propulsori appartenenti alla serie 4N1, e le loro relative applicazioni:"}
{"id": "3985554", "revid": "767487", "url": "https://it.wikipedia.org/wiki?curid=3985554", "title": "Tojice", "text": "Tojice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985560", "revid": "287204", "url": "https://it.wikipedia.org/wiki?curid=3985560", "title": "Bunkyo", "text": ""}
{"id": "3985563", "revid": "767487", "url": "https://it.wikipedia.org/wiki?curid=3985563", "title": "T\u0159eb\u010dice", "text": "T\u0159eb\u010dice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985564", "revid": "287204", "url": "https://it.wikipedia.org/wiki?curid=3985564", "title": "Trebcice", "text": ""}
{"id": "3985565", "revid": "1354930", "url": "https://it.wikipedia.org/wiki?curid=3985565", "title": "Fl\u00e8che d'Emeraude 2012", "text": "La Fl\u00e8che d'Emeraude 2012, seconda edizione della corsa e valida come evento dell'UCI Europe Tour 2012 categoria 1.1, si svolse il 1\u00ba aprile 2012 su un percorso totale di circa 182,6\u00a0km. Fu vinta dall'italiano Roberto Ferrari che termin\u00f2 la gara in 4h16'48\", alla media di 42,66\u00a0km/h.\nAll'arrivo 111 ciclisti portarono a termine il percorso."}
{"id": "3985567", "revid": "287204", "url": "https://it.wikipedia.org/wiki?curid=3985567", "title": "T\u00fdni\u0161t\u011b", "text": "T\u00fdni\u0161t\u011b \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985571", "revid": "287204", "url": "https://it.wikipedia.org/wiki?curid=3985571", "title": "Tyniste", "text": ""}
{"id": "3985576", "revid": "1543377", "url": "https://it.wikipedia.org/wiki?curid=3985576", "title": "Richard Sherman (giocatore di football americano)", "text": " Fu scelto dai Seattle Seahawks nel corso del quinto giro del Draft NFL 2011. Sherman al college ha giocato sia come wide receiver che come cornerback a Stanford.\nSherman faceva parte della linea secondaria dei Seahawks divenuta nota come \"Legion of Boom\", un reparto che ha contribuito ai successi dei Seahawks con la migliore difesa sui passaggi della stagione 2013 e alla vittoria del primo Super Bowl della storia della franchigia nel febbraio 2014; il 43-8 sui Denver Broncos \u00e8 stato il terzo pi\u00f9 largo divario di punti della storia del Super Bowl. Nel maggio 2014, Sherman \u00e8 diventato uno dei difensori pi\u00f9 pagati della lega con un contratto da 57,5 milioni di dollari con i Seahawks, di cui 30 milioni garantiti.\nLa personalit\u00e0 estroversa di Sherman, la sua tendenza a compiere grandi giocate in momenti decisivi e i frequenti scontri verbali con gli avversari lo hanno reso una delle personalit\u00e0 pi\u00f9 note e polarizzanti della NFL. Si \u00e8 imposto all'attenzione nazionale in seguito all'intervista nell'immediato post-partita della drammatica vittoria dei Seahawks sui San Francisco 49ers nella finale della NFC 2013, in cui si autoproclam\u00f2 \"il miglior cornerback della lega\", insultando il ricevitore di San Francisco Michael Crabtree, a cui aveva deviato il passaggio decisivo. Nel giugno 2014 \u00e8 stato annunciato che Sherman sarebbe apparso nella copertina del videogioco Madden NFL 15.\nCarriera universitaria.\nSherman inizi\u00f2 la sua carriera a Stanford come wide receiver e guid\u00f2 i Cardinal in ricezioni nella sua prima stagione nel 2005, venendo nominato come Freshman All-American. Ricevette 47 passaggi nelle due stagioni successive prima di subire un infortunio al ginocchio nella quarta gara del 2008. Dopo questo infortunio pass\u00f2 nel ruolo di cornerback e fece registrare 112 tackle nelle ultime annate, oltre a sei intercetti. Nel 2010 fece parte della squadra degli Stanford Cardinal che termin\u00f2 con un record di 12-1, un primato scolastico.\nCarriera professionistica.\nSeattle Seahawks.\n2011.\nSherman fu scelto come 154\u00ba assoluto dai Seattle Seahawks nel corso del quinto giro del Draft NFL 2011. Malgrado l'essere stato scelto cos\u00ec in basso nel draft, Sherman si impose come uno dei migliori cornerback della squadra nella sua stagione da rookie. Nella sua annata di debutto gioc\u00f2 tutte le 16 gare stagionali, dieci delle quali da titolare, mettendo a segno 55 tackle e 4 intercetti.\n2012.\nIl 9 settembre, nella gara di debutto della stagione 2012, Sherman mise a segno quattro tackle e un intercetto ai danni di John Skelton nella sconfitta contro gli Arizona Cardinals per 20-16. I Seahawks rimontarono 13 punti ai New England Patriots nella settimana 6 portandosi su un record di 4-2 con Sherman che mise a referto un fondamentale intercetto su Tom Brady.\nNella settimana 10 i Seahawks vinsero la quinta partita su cinque in casa superando facilmente i New York Jets: Sherman fu dominante con 3 tackle, un intercetto fondamentale su Mark Sanchez mentre i Jets si trovavano a un passo dalla end zone di Seattle e mettendo a segno il suo primo sack sempre su Sanchez che forz\u00f2 un fumble poi recuperato dai Seahawks. Per questa prestazione, fu premiato come miglior difensore della settimana della NFC.\nNella settimana 14 Seattle ottenne una vittoria di proporzioni storiche battendo i Cardinals per 58-0 stabilendo il nuovo primato di franchigia di punti segnati. Sherman gioc\u00f2 una partita di alto livello mettendo a referto 2 intercetti, uno dei quali ritornato nel primo touchdown difensivo della stagione dei Seahawks, e recuper\u00f2 un fumble. Due settimane dopo i Seahawks batterono i San Francisco 49ers ottenendo la qualificazione ai playoff. Sherman contribu\u00ec con 5 tackle, un intercetto e il secondo touchdown stagionale dopo il ritorno di un field goal di David Akers bloccato da Red Bryant. Dopo una stagione da protagonista assoluto, la mancata convocazione di Sherman per il Pro Bowl in favore di Patrick Peterson dei Cardinals fu la pi\u00f9 grande sorpresa tra le selezioni per l'evento. Il giocatore fu probabilmente penalizzato per la sentenza pendente nei suoi confronti per l'abuso della sostanza vietata \"Adderal\", accusa da cui venne scagionato proprio il giorno successivo alle selezioni.\nNell'ultimo turno di campionato, i Seahawks batterono i Rams, concludendo l'annata come l'unica squadra della lega imbattuta in casa. Sherman mise a referto un altro intercetto su Sam Bradford. La sua stagione regolare si concluse guidando la NFL in passaggi deviati (32), al secondo posto negli intercetti con 8, oltre a 64 tackle, 1 sack, 3 fumble forzati e un touchdown. Il 12 gennaio 2013 fu inserito nel First-team All-Pro. A fine anno fu posizionato al numero 50 nella classifica dei migliori cento giocatori della stagione.\n2013.\nIl primo intercetto stagionale, Sherman lo mise a segno nella netta vittoria della settimana 2 contro i 49ers in una gara in cui limit\u00f2 Anquan Boldin a una sola ricezione, pressandolo per tutta la partita. Per questa prestazione fu premiato per la seconda volta in carriera come miglior difensore della NFC della settimana. Nell'ultimo quarto della settimana 4 contro gli Houston Texans, con i Seahawks in svantaggio di 7 punti, Sherman intercett\u00f2 il quarterback Matt Schaub, ritornando il pallone per 58 yard in touchdown, pareggiando la gara che poi Seattle vinse ai supplementari. Per queste prestazioni, Sherman fu premiato come miglior difensore della NFC del mese di settembre, il primo cornerback della storia dei Seahawks ad aggiudicarsi tale riconoscimento.\nIl terzo intercetto del 2013, Sherman lo mise a referto nella vittoria della settimana 6 sui Tennessee Titans. La settimana successiva i Seahawks partirono per la prima volta nella loro storia con un record di 6-1: Sherman trascin\u00f2 la difesa con 7 tackle e 2 passaggi deviati, tenendo Larry Fitzgerald a due sole ricezioni per 17 yard. Nel Monday Night Football successivo fece registrare il quarto intercetto del 2013 su Kellen Clemens dei Rams.\nNella settimana 15, i Seahawks batterono 23-0 i New York Giants al MetLife Stadium, la prima volta che la franchigia avversaria non riusc\u00ec a segnare alcun punto in casa dal settembre 1995. Sherman concluse la gara con 2 intercetti su Eli Manning e contribu\u00ec a un terzo quando devi\u00f2 un passaggio nella propria end zone che fu agguantato da Earl Thomas. Per questa prova fu premiato per la seconda volta in stagione come miglior difensore della NFC della settimana. La domenica successiva mise a segno altri due intercetti contro i Cardinals ma ci\u00f2 non fu sufficiente a Seattle per evitare la prima sconfitta interna dopo due anni di imbattibilit\u00e0. Nell'ultima gara della stagione i Seahawks batterono i Rams in casa terminando con un record di 13 vittorie e 3 sconfitte, il migliore della storia della franchigia a pari merito con quello del 2005, assicurandosi il primo posto nel tabellone della NFC e la possibilit\u00e0 di qualificarsi direttamente al secondo turno dei playoff. Sherman concluse la stagione regolare guidando la NFL con 8 intercetti, venendo premiato con la prima convocazione al Pro Bowl in carriera e inserito nuovamente nel First-team All-Pro.\nIl 19 gennaio 2014, nella finale della NFC, i Seahawks in casa batterono gli odiati rivali di division dei 49ers qualificandosi per il secondo Super Bowl della loro storia. Sherman fu decisivo nel finale di gara quando, a 30 secondi dal termine con la sua squadra in vantaggio di sei punti, all'interno della end zone devi\u00f2 il passaggio del possibile touchdown della vittoria di San Francisco, con il pallone che venne poi intercettato dal collega Malcolm Smith che sigill\u00f2 la vittoria della sua squadra. A fine gara gener\u00f2 delle controversie quando, a pochi secondi dalla termine del match, intervistato dalla giornalista Erin Andrews, si lanci\u00f2 in un'infuocata dichiarazione proclamandosi il miglior cornerback della lega e scagliandosi verbalmente contro Michael Crabtree.\nIl 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Sherman si laure\u00f2 campione NFL mettendo a segno 3 tackle in una gara in cui la difesa di Seattle annull\u00f2 l'attacco dei Broncos che nella stagione regolare aveva stabilito il record NFL per il maggior numero di punti segnati.\nA fine anno, Sherman fu votato al 7\u00ba posto nella NFL Top 100 dai suoi colleghi, il primo difensore in classifica.\n2014.\nIl 7 maggio 2014, Sherman firm\u00f2 coi Seahawks un prolungamento contrattuale di quattro anni per un valore di 57,4 milioni di dollari, inclusi 40 milioni garantiti, che lo rese il cornerback pi\u00f9 pagato della lega fino a che non fu superato tre mesi dopo da Patrick Peterson dei Cardinals. Il primo intercetto stagionale lo fece registrare nella settimana 9, oltre a forzare un fumble, ai danni del rookie Derek Carr dei Raiders nella vittoria casalinga. Il 27 novembre, nella gara del Giorno del Ringraziamento, i Seahawks interruppero una striscia di cinque sconfitte consecutive in casa dei 49ers, ottenendo la prima vittoria esterna sui rivali di division dal 2010. Sherman disput\u00f2 la miglior prova stagionale mettendo a segno 2 intercetti e 2 passaggi deviati su Kaepernick, venendo premiato come difensore della NFC della settimana, l'unico giocatore ad essersi aggiudicato tale premio in ognuno degli ultimi tre anni.\nNel penultimo turno della stagione i Seahawks affrontarono i Cardinals allo University of Phoenix Stadium con in palio il titolo di division. Sherman, nella sfida diretta contro Patrick Peterson, contribu\u00ec alla netta vittoria per 35-6 con 4 tackle, un intercetto ritornato per 53 yard e un passaggio deviato. La sua stagione regolare si chiuse con 57 tackle e 4 intercetti, venendo convocato per il secondo Pro Bowl in carriera, inserito nel First-team All-Pro e votato all'11\u00ba posto nella NFL Top 100.\nIl 10 gennaio 2015. nel secondo turno di playoff, Seattle ospit\u00f2 i Panthers battendoli per 31-17 e qualificandosi per la finale della NFC, con Sherman che mise a segno un intercetto a inizio gara su Cam Newton. Otto giorni dopo intercett\u00f2 ancora a inizio gara Aaron Rodgers mentre i Seahawks vinsero ai supplementari, qualificandosi per il secondo Super Bowl consecutivo (perso poi contro i Patriots), in una gara che il cornerback termin\u00f2 visibilmente dolorante al gomito per uno scontro di gioco avvenuto nel secondo tempo col compagno Chancellor.\n2015.\nSherman non fece registrare alcun intercetto nella prima met\u00e0 della stagione, ma disput\u00f2 una delle sue migliori gare nell'ottavo turno in marcatura su Dez Bryant dei Cowboys, limitandolo a 2 ricezioni per 12 yard, con 4 passaggi deviati e un placcaggio che gli fece perdere 3 yard in una delle due ricezioni. Il primo intercetto del 2015 lo mise a segno nella settimana 12 su Ben Roethlisberger nella vittoria sugli Steelers, chiudendo una striscia di 12 gare senza averne fatto registrare alcuno. Il secondo fu due settimane dopo su Jimmy Clausen dei Baltimore Ravens. Il 27 dicembre, prima dell'ultima gara stagionale in casa, Sherman fu premiato con lo Steve Largent Award come membro dell'anno della squadra che ha incarnato meglio \"lo spirito, la dedizione e l'integrit\u00e0 dell'ex wide receiver dei Seahawks Steve Largent\". A fine anno, fu convocato per il terzo Pro Bowl consecutivo e inserito nel Second-team All-Pro dopo avere messo a segno 50 tackle, 2 intercetti e guidato la squadra con 14 passaggi deviati. I Seahawks per il quarto anno consecutivo terminarono con la miglior difesa della NFL, un fatto mai accaduto prima dalla fusione AFL-NFL del 1970.\n2016.\nIl 20 novembre 2016, con un intercetto su Carson Wentz dei Philadelphia Eagles, il quarto stagionale, Sherman raggiunse quota 30 in carriera. A fine stagione fu convocato per il suo quarto Pro Bowl, dove intercett\u00f2 un passaggio di Andy Dalton nel secondo quarto. I Seahawks vinsero la propria division e batterono nei playoff i Detroit Lions, prima di venire eliminati dagli Atlanta Falcons. A fine anno fu rivelato che Sherman gioc\u00f2 per tutta la seconda parte della stagione con un infortunio a un legamento mediale collaterale che ne condizion\u00f2 le prestazioni.\n2017.\nGli unici due intercetti della stagione 2017, Sherman li fece registrare nella settimana 8 sul rookie dei Texans Deshaun Watson nella vittoria in rimonta di Seattle per 41-38. La sua annata termin\u00f2 quattro giorni dopo a causa della rottura del tendine d'Achille in uno scontro col ricevitore John Brown nella gara del gioved\u00ec contro gli Arizona Cardinals.\nIl 9 marzo 2018, Sherman fu svincolato dopo sette stagioni con i Seahawks.\nSan Francisco 49ers.\nIl 10 marzo 2018, Sherman firm\u00f2 un contratto triennale del valore di 39 milioni di dollari con i San Francisco 49ers. Nell'ottavo turno mise a segno il primo sack dal 2012 nella sconfitta con gli Arizona Cardinals. Il 2 dicembre fece per la prima volta ritorno a Seattle come avversario ma i 49ers uscirono pesantemente sconfitti per 43-16 dai Seahawks e Sherman non incise pur disputando tutti gli snap difensivi tranne uno.\nNella settimana 1 della stagione 2019 contro i Tampa Bay Buccaneers, Sherman intercett\u00f2 Jameis Winston ritornando il pallone per 37 yard in touchdown nella vittoria per 31-17. Fu il suo primo intercetto come membro dei 49ers. Nella settimana 5 contro i Cleveland Browns, Sherman intercett\u00f2 Baker Mayfield nella vittoria per 31-3. A fine stagione fu convocato per il suo quinto Pro Bowl, la prima selezione con San Francisco, e inserito nel Second-team All-Pro dopo avere messo a segno 61 tackle (il suo massimo dal 2012) e 3 intercetti. Nella finale della NFC fece registrare un intercetto su Aaron Rodgers nella vittoria sui Packers che lo qualific\u00f2 per il terzo Super Bowl della carriera. Il 2 febbraio 2020 part\u00ec come titolare nel Super Bowl LIV contro i Kansas City Chiefs in cui non gioc\u00f2 bene in copertura, concedendo la ricezione agli avversari in tutte e 7 le volte in cui fu chiamato in causa e un passer rating perfetto. I 49ers furono sconfitti per 31-20.\nDopo la partita della settimana 1 della stagione 2020, il 16 settembre Sherman fu inserito in lista infortunati per un problema a un polpaccio. Torn\u00f2 in campo nella settimana 12 facendo registrare un intercetto su Jared Goff nella vittoria sui Rams.\nTampa Bay Buccaneers.\nIl 29 settembre 2021 Sherman firm\u00f2 con i Tampa Bay Buccaneers un contratto di un anno."}
{"id": "3985579", "revid": "182396", "url": "https://it.wikipedia.org/wiki?curid=3985579", "title": "Prosa latina", "text": ""}
{"id": "3985580", "revid": "547992", "url": "https://it.wikipedia.org/wiki?curid=3985580", "title": "Claudia Marsani", "text": "Biografia.\nFiglia di un diplomatico italiano delle Nazioni Unite, il lavoro del padre la porta a vivere un'infanzia cosmopolita: nata in Kenya, cresce poi tra Thailandia, Marocco e Libia. Stabilitasi adolescente nel Paese d'origine al seguito della famiglia, nel 1973 inizia a mettersi in mostra nel mondo dello spettacolo italiano vincendo il concorso di Miss Teenager.\nAiutata dalla perfetta conoscenza dell'inglese, insieme al francese di fatto la sua lingua madre a causa della lunga lontananza dall'Italia, debutta al cinema nel 1974, quindicenne, quando Luchino Visconti la sceglie per il ruolo della \u00abmoderna e spregiudicata\u00bb Lietta in \"Gruppo di famiglia in un interno\", dove recita al fianco di attori del calibro di Burt Lancaster e Silvana Mangano: per questa interpretazione viene premiata come migliore attrice esordiente ai Nastri d'argento 1975. A met\u00e0 del decennio riscuote una certa notoriet\u00e0 derivata dal prendere parte, tra gli altri, sul grande schermo al poliziottesco \"Vai gorilla\" (1975) di Tonino Valerii e al dramma erotico \"Scandalo\" (1976) di Salvatore Samperi, e in televisione allo sceneggiato \"Signora Ava\" (1975) di Antonio Calenda, oltrech\u00e9 dal posare senza veli per Angelo Frontoni \u2013 appena sedicenne \u2013 nell'edizione italiana di \"Playboy\".\nDopo la partecipazione allo sceneggiato \"Giorno segreto\" nel 1978, tuttavia, la sua carriera di attrice non ebbe seguito chiudendosi a neanche vent'anni compiuti, ritirandosi a vita privata, complice una forte conversione religiosa e l'essere nel frattempo divenuta madre."}
{"id": "3985583", "revid": "228587", "url": "https://it.wikipedia.org/wiki?curid=3985583", "title": "Sono io, William!", "text": "Sono io, William! (\"Just William\") \u00e8 una serie televisiva britannica in 26 episodi trasmessi per la prima volta nel corso di 2 stagioni dal 1977 al 1978.\n\u00c8 una sitcom d'avventura per ragazzi incentrata sulle vicende di un ragazzino undicenne a capo di una banda denominata \"i ribelli\". La serie \u00e8 basata sui romanzi di Richmal Crompton. Il personaggio di William era stato gi\u00e0 adattato per la televisione in \"William\", una serie trasmessa sulla BBC nella stagione 1962\u20131963, e fu poi adattato ancora in \"Just William\" (1994\u20131995) e \"Just William\" (2010).\nPersonaggi e interpreti.\nGuest star.\nTra le guest star: Brian Outlton, Ellis Dale, Eileen Way, Julian Orchard, Peter Straggon, Barry Linehan, Jeremy Clyde, Sara Mason, Victor Langley, Gary Hope, Christopher Holmes, Edward Hibbert, Nigel Hawthorne, Laura Graham, Patsy Byrne, Ann Way, Brigid Erin Bates, Joyce Redman, Derek Martin, Derek Francis, John Bryans, Geoffrey Bayldon, Patsy Smart.\nProduzione.\nLa serie, ideata da Keith Dewhurst, fu prodotta da London Weekend Television\nRegisti.\nIl regista \u00e8 John Davies.\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa nel Regno Unito dal 6 febbraio 1977 al 22 gennaio 1978 sulla rete televisiva Independent Television. In Italia \u00e8 stata trasmessa con il titolo \"Sono io, William!\"."}
{"id": "3985584", "revid": "599013", "url": "https://it.wikipedia.org/wiki?curid=3985584", "title": "Hermes Gonz\u00e1lez", "text": "Carriera.\nCon la Nazionale paraguaiana prese parte al Campeonato Sudamericano nel 1955 e nel 1956."}
{"id": "3985585", "revid": "287204", "url": "https://it.wikipedia.org/wiki?curid=3985585", "title": "Hermes Gonzalez", "text": ""}
{"id": "3985593", "revid": "599013", "url": "https://it.wikipedia.org/wiki?curid=3985593", "title": "Bernardo Cos", "text": ""}
{"id": "3985594", "revid": "599013", "url": "https://it.wikipedia.org/wiki?curid=3985594", "title": "Just William", "text": ""}
{"id": "3985596", "revid": "547034", "url": "https://it.wikipedia.org/wiki?curid=3985596", "title": "Club Deportes Caldas", "text": "Il Club Deportes Caldas \u00e8 stata una societ\u00e0 calcistica colombiana di Manizales, fondata il 16 aprile 1947.\nStoria.\nLa societ\u00e0 fu fondata nel 1947, e rappresent\u00f2 la citt\u00e0 di Manizales nella massima serie colombiana, insieme all'Once Deportivo: esord\u00ec nel campionato 1948, primo torneo professionistico colombiano, in qualit\u00e0 di socio fondatore della DIMAYOR. Alla sua prima partecipazione raggiunse il 3\u00ba posto, con 20 punti. Nella stagione successiva arriv\u00f2 4\u00ba, con 32 punti in 26 gare; vinse poi il campionato 1950 con 45 punti, superando di due lunghezze il Millonarios di Bogot\u00e0. L'ultimo torneo cui partecip\u00f2 fu quello del 1951, dove giunse al 10\u00ba posto in classifica: nel 1952 spariscono il Deportes Caldas e l'Once Deportivo, che si fondono lasciando spazio al Deportivo Manizales."}
{"id": "3985603", "revid": "729019", "url": "https://it.wikipedia.org/wiki?curid=3985603", "title": "Philippe de Culant", "text": "Secondo figlio di Jean de Culant e di Marguerite de Sully, era fratello del gran maestro di Francia Charles de Culant, e nipote dell'ammiraglio di Francia Louis de Culant.\nBiografia.\nCapitano a Bourges, Philippe de Culant serv\u00ec in Normandia nel marzo 1436, al comando di 25 uomini d'arme. Siniscalco del Limosino nel 1439, si distinse con il re Carlo VII nelle guerre contro gli inglesi. Contribu\u00ec alla presa di Meaux nel 1439 e a quella di Pontoise nel 1441. Ricevette da Carlo VII la nomina a maresciallo di Francia dopo la morte di Gilles de Rais: \u00e8 citato con questo titolo in un documento di pagamento del 1\u00ba agosto 1441. Spos\u00f2, sempre nel 1441, Anne de Beaujeu (nipote del maresciallo \u00c9douard de Beaujeu), da cui ebbe una figlia.\nAccompagn\u00f2 il Delfino nella campagna contro il conte d'Armagnac nel 1444, e divenne consigliere e ciambellano del re nel 1445.\nNel 1444 Sigismondo d'Austria, fidanzato di Radegonda di Francia figlia di Carlo VII, venne attaccato dagli svizzeri, e chiese perci\u00f2 aiuto alla Francia; Culant ebbe il comando dell'armata di soccorso inviata agli ordini del Delfino e partita da Langres. Dopo iniziali successi, il 26 agosto 1444 i francesi vennero attaccati e sconfitti dagli svizzeri a Br\u00fcttelen, il che port\u00f2 al trattato di pace concluso a Ensisheim il 28 ottobre.\nRitornato in Francia mise l'assedio e conquist\u00f2 Mantes, di cui divenne governatore. Nel 1445 serv\u00ec in Limosino alla testa della sua compagnia di 43 uomini d'arme, e partecip\u00f2 all'assedio di Mans nel 1447.\nPartecip\u00f2 a tutte le operazioni militari della campagna destinata a riportare la Normandia sotto l'autorit\u00e0 reale: si mise in luce a Le Mans, Pont-Audemer, Ch\u00e2teau-Gaillard, Rouen, Bayeux, Saint-Sauveur-le-Vicomte nel 1449, a Caen e Cherbourg nel 1450.\nInviato in Guienna alla fine del 1450 al comando di 100 uomini, prese Bergerac e ne divenne governatore.\nCon il conte di Dunois scacci\u00f2 gli inglesi dalla Guienna nell'agosto 1451, ma John Talbot, fomentando la rivolta degli abitanti di Bordeaux, riusc\u00ec a riprendere la citt\u00e0 e a rientrarvi il 23 ottobre 1452. Castillon si arrese allora agli inglesi, come numerose altre fortezze.\nCombatt\u00e9 poi ancora, con Andr\u00e9 de Loh\u00e9ac, alla riconquista di Castillon nel 1453, dove perse la vita lo stesso Talbot, e in seguito alla quale si arresero numerose fortezze, ultima Bordeaux il 17 ottobre.\nVerso la fine dello stesso anno, De Culant si ammal\u00f2 gravemente. \nMor\u00ec l'anno seguente all'et\u00e0 di 41 anni.\nLa moglie Anne de Beaujeu, una volta vedova, spos\u00f2 il maresciallo Jean de Baudricourt."}
{"id": "3985609", "revid": "72396", "url": "https://it.wikipedia.org/wiki?curid=3985609", "title": "Stadio De Meer", "text": "Lo Stadio De Meer () di Amsterdam \u00e8 stato un impianto di calcio utilizzato dall'Ajax per le gare di campionato.\nInaugurato il 9 dicembre 1934 con la gara tra padroni di casa e lo Stade Fran\u00e7ais, vinta dai \"Lancieri\" 5-1, l'impianto aveva una capienza di 22.000 posti, poi incrementata a 29.500 ma successivamente, per via delle norme di sicurezza, scesa a 19.000. A causa della capienza l'Ajax fu costretto a disputare le gare europee all'Olympisch Stadion.\nHa ospitato cinque partite della nazionale olandese: la prima si disput\u00f2 il 22 agosto 1973 tra e Islanda, valida per le qualificazioni al Campionato mondiale di calcio 1974 e vinta dagli olandesi 5-0, mentre l'ultima fu un'amichevole disputata il 25 marzo 1992 contro la , vinta dai padroni di casa per 2-0.\nL'ultimo incontro nello stadio si disput\u00f2 il 28 aprile 1996: si tratt\u00f2 di Ajax-Willem II, match della 33\u00aa giornata dell'Eredivisie 1995-1996. La gara termin\u00f2 5-1 per l'Ajax, che si aggiudic\u00f2 con una giornata d'anticipo il suo 26\u00ba titolo, il terzo consecutivo e l'ultimo della gestione van Gaal.\nDalla stagione successiva i \"lancieri\" si trasferirono all'Amsterdam ArenA e iniziarono i lavori di demolizione dell'impianto, conclusi nel 1998.\nNella zona sono stati costruiti dei ponti intitolati agli ex calciatori dell'Ajax degli anni'70 (Johan Cruijff, Sjaak Swart, Gerrie M\u00fchren, Ruud Krol, Johan Neeskens, Barry Hulshoff, Arie Haan, Wim Suurbier, Piet Keizer, Horst Blankenburg, Velibor Vasovi\u0107 e Heinz Stuy), mentre sei strade sono state intitolate agli stadi in cui il club disput\u00f2 alcune partite internazionali (Anfield, Estadio Santiago Bernab\u00e9u, Stadio delle Alpi, Ernst Happel Stadion, Stade de Colombes e Wembley); questa soluzione \u00e8 stata scelta per rendere omaggio alle vecchie glorie dell'Ajax, che vivono ancora ad Amsterdam."}
{"id": "3985610", "revid": "36426", "url": "https://it.wikipedia.org/wiki?curid=3985610", "title": "Croce n. 20", "text": ""}
{"id": "3985612", "revid": "110157", "url": "https://it.wikipedia.org/wiki?curid=3985612", "title": "\u00dan\u011btice (Plze\u0148)", "text": "\u00dan\u011btice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985614", "revid": "123164149", "url": "https://it.wikipedia.org/wiki?curid=3985614", "title": "Campionato asiatico e oceaniano di pallavolo maschile 2001", "text": "L'XI campionato asiatico e oceaniano di pallavolo maschile si \u00e8 svolto dal 9 al 16 settembre 2001 a Changwon, in Corea del Sud. Al torneo hanno partecipato 12 squadre nazionali asiatiche ed oceaniane e la vittoria finale \u00e8 andata per la terza volta alla Corea del Sud.\nSedi delle partite.\nL'impianto che ha ospitato le partite \u00e8:\nGironi.\nDopo la prima fase, le prime due classificate del girone A e C hanno acceduto al girone E, mentre le prime due classificate del girone B e D hanno acceduto al girone F, conservando il risultato dello scontro diretto; analogamente la terza classifica del girone A e C hanno acceduto al girone G, mentre la terza classificata del girone B e D hanno acceduto al girone H. Al termine della seconda fase, le prime due classificate dei gironi E e F hanno acceduto alle semifinali per il primo posto, mentre le ultime due classificate dei gironi E e F hanno acceduto alle semifinali per il quinto posto; le squadre del girone G e H hanno acceduto alle semifinali per il nono posto.\nPodio.\nCampione.\nCorea del Sud(Terzo titolo)\nSecondo posto.\nAustralia\nTerzo posto.\nGiappone"}
{"id": "3985616", "revid": "1543377", "url": "https://it.wikipedia.org/wiki?curid=3985616", "title": "Hodbina", "text": "Hodbina (in cirillico: \u0425\u043e\u0434\u0431\u0438\u043d\u0430) \u00e8 un centro abitato della Bosnia ed Erzegovina. Fa parte della municipalit\u00e0 di Mostar ed \u00e8 situato nella zona meridionale del comune. \nI dati del censimento del 1991 parlano di 1.156 abitanti.\nGeografia fisica.\nTerritorio.\nNei pressi di Hodbina si trovano le sorgenti del fiume Bunica.\nEconomia.\nA Hodbina ha sede l'omonima cooperativa agricola (\"Centar za ruralni razvoj i poljoprivredu Hercegovine\", CRRP), fondata nel novembre del 2008. \nIn passato il paese era rinomato per i suoi frutteti di pesco, albicocco, ciliegio, fico, melograno e melo, per le numerose vigne, le piantagioni di noce, nocciolo e mandorlo. Venivano inoltre coltivati: frumento, avena, orzo e mais."}
{"id": "3985620", "revid": "767487", "url": "https://it.wikipedia.org/wiki?curid=3985620", "title": "\u00datu\u0161ice", "text": "\u00datu\u0161ice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985621", "revid": "287204", "url": "https://it.wikipedia.org/wiki?curid=3985621", "title": "Utusice", "text": ""}
{"id": "3985625", "revid": "73843", "url": "https://it.wikipedia.org/wiki?curid=3985625", "title": "San Silvestro a mare", "text": "La San Silvestro a mare \u00e8 una gara internazionale di nuoto che si svolge tutti gli anni a Catania il 31 dicembre, presso il porticciolo di Ognina.\nStoria.\nLa gara, la cui prima edizione venne tenuta nel 1960, per iniziativa del pallanuotista Lallo Pennisi, \u00e8 giunta, nel 2011, alla sua 52\u00aa edizione e prevede partecipanti di ogni fascia d'et\u00e0 e di varie nazioni (soprattutto l'Ungheria: quattro ungheresi hanno vinto altrettante edizioni negli anni ottanta-novanta). Negli anni 2000 altri tre loro connazionali hanno vinto la gara. Tra i partecipanti, si ricorda l'ex commissario tecnico del Settebello Alessandro Campagna, vincitore dell'edizione 1979. Nel 2002 partecip\u00f2 per l'ultima volta Chico Scimone, all'et\u00e0 di 91 anni."}
{"id": "3985629", "revid": "287204", "url": "https://it.wikipedia.org/wiki?curid=3985629", "title": "18412 Kruszelnicki", "text": "18412 Kruszelnicki \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 3,0439799\u00a0UA e da un'eccentricit\u00e0 di 0,0856957, inclinata di 11,68714\u00b0 rispetto all'eclittica."}
{"id": "3985630", "revid": "767487", "url": "https://it.wikipedia.org/wiki?curid=3985630", "title": "Zanna Gialla", "text": "Zanna Gialla (\"Old Yeller\") \u00e8 un film del 1957 prodotto dalla Walt Disney Productions e diretto da Robert Stevenson, ispirato al racconto \"Il mio amico Yeller\" di Fred Gipson.\nNel 2019 \u00e8 stato scelto per la conservazione nel National Film Registry della Biblioteca del Congresso degli Stati Uniti\nTrama.\nNel West del 1800, Travis Coates, il figlio maggiore di una famiglia di coloni, riceve l'incarico di gestire la fattoria quando suo padre Jim parte per vendere il bestiame, in un viaggio che lo terr\u00e0 lontano per alcuni mesi. Rimasto a casa con la madre Katie ed il fratellino Arliss, Travis vorrebbe sparare ad un cane randagio che ha rubato le provviste ed ha spaventato il suo mulo durante l'aratura, ma Arliss difende il cane e lo battezza Vecchio Giallo. Il giorno dopo il cane si rende simpatico anche a Travis proteggendo il suo fratellino dall'attacco di un orso nero.\nAdottato dalla famiglia, Vecchio Giallo diventa cos\u00ec compagno di Arliss e soprattutto di Travis, aiutandolo nella gestione della fattoria. Un giorno un cow-boy di passaggio riconosce Vecchio Giallo come il suo cane Zanna Gialla e si presenta alla fattoria per riaverlo; di fronte alla disperazione di Arliss, tuttavia, l'uomo cambia idea e lascia loro il cane in cambio di un invito a pranzo. Prima di andarsene, il cow-boy avverte Travis che nella zona c'\u00e8 un'epidemia di rabbia e gli insegna come riconoscere i sintomi della malattia. Tempo dopo, durante la marcatura dei maiali allo stato brado, Travis viene aggredito da uno di questi e Vecchio Giallo, accorso per difenderlo, viene ferito anch'esso; sia il ragazzo che il cane guariscono grazie alle cure di Katie.\nIntanto Bud Searcy, un vicino scansafatiche, lascia sua figlia Elizabeth come aiuto per la raccolta del granoturco. Elizabeth ha un debole per Travis e vorrebbe regalargli un cucciolo figlio della sua cagna e di Vecchio Giallo, ma il ragazzo lo rifiuta ed il cucciolo viene affidato ad Arliss. L'epidemia di rabbia nel frattempo si espande ed una mucca della fattoria si ammala e viene abbattuta. Mentre Katie ed Elizabeth stanno bruciando la carcassa, vengono aggredite da un lupo ma Vecchio Giallo le difende, dando il tempo a Travis di sparare al lupo. Katie capisce tuttavia che il lupo era rabbioso (in caso contrario non si sarebbe avvicinato al fuoco) e decide di abbattere anche il cane, che \u00e8 rimasto ferito durante la lotta. Travis si scandalizza e madre e figlio trovano un accordo, rinchiudendo il cane in una baracca. Qualche settimana dopo Vecchio Giallo mostra sintomi di rabbia ed impazzisce, cosicch\u00e9 Travis, pur piangendo, \u00e8 costretto ad ucciderlo. Ritornato a casa dopo il viaggio, Jim consola il figlio che poi inizia ad addestrare il cucciolo, superando cos\u00ec il suo dolore e rendendo felice Elizabeth.\nProduzione.\nIl film \u00e8 stato girato a Santa Clarita, Big Bear Lake e Big Bear Valley, in California, nel \"Walt Disney Golden Oak Ranch\", anch'esso in California, e a Clayton, in Georgia. Peter Ellenshaw ha seguito gli effetti speciali. Rudd Weatherwax e Frank Weatherwax (non accreditati) hanno addestrato Spike, il cane usato nelle riprese."}
{"id": "3985632", "revid": "110157", "url": "https://it.wikipedia.org/wiki?curid=3985632", "title": "Ves Tou\u0161kov", "text": "Ves Tou\u0161kov \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985633", "revid": "287204", "url": "https://it.wikipedia.org/wiki?curid=3985633", "title": "Ves Touskov", "text": ""}
{"id": "3985634", "revid": "287204", "url": "https://it.wikipedia.org/wiki?curid=3985634", "title": "18413 Adamspencer", "text": "18413 Adamspencer \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a 3,0564069\u00a0UA e da un'eccentricit\u00e0 di 0,1197716, inclinata di 11,18885\u00b0 rispetto all'eclittica."}
{"id": "3985636", "revid": "666668", "url": "https://it.wikipedia.org/wiki?curid=3985636", "title": "CONCACAF Futsal Championship 2012", "text": "Il CONCACAF Futsal Championship 2012 \u00e8 la quinta edizione del torneo e si \u00e8 disputato dal 2 all'8 luglio 2012 a Citt\u00e0 del Guatemala.\nIl torneo \u00e8 vaildo anche come qualificazione alla FIFA Futsal World Cup 2012: le quattro semifinalisti saranno qualificate come rappresentanti della CONCACAF.\nQualificazioni.\nSaint Kitts e Nevis si \u00e8 qualificata direttamente grazie al ritiro delle avversarie, mentre Canada e El Salvador si sono affrontate per l'ultimo posto nel Gruppo A."}
{"id": "3985638", "revid": "1892390", "url": "https://it.wikipedia.org/wiki?curid=3985638", "title": "Jean-Paul Huchon", "text": " Membro del Partito Socialista, presidente del Consiglio regionale dell'\u00cele-de-France dal 1998 al 2015."}
{"id": "3985639", "revid": "767487", "url": "https://it.wikipedia.org/wiki?curid=3985639", "title": "Vl\u010d\u00ed", "text": "Vl\u010d\u00ed \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985640", "revid": "287204", "url": "https://it.wikipedia.org/wiki?curid=3985640", "title": "Vlci", "text": ""}
{"id": "3985641", "revid": "599013", "url": "https://it.wikipedia.org/wiki?curid=3985641", "title": "Carlos Medrano", "text": ""}
{"id": "3985642", "revid": "799504", "url": "https://it.wikipedia.org/wiki?curid=3985642", "title": "Crocifisso n. 20", "text": "Il Crocifisso n. 20 \u00e8 una croce sagomata e dipinta a tempera e oro su pergamena applicata alla tavola (297x234 cm) del Maestro bizantino del Crocifisso di Pisa, databile al 1210 circa e conservata nel Museo nazionale di San Matteo a Pisa.\nStoria.\nL'opera \u00e8 nota per essere tra i pi\u00f9 antichi esempi (il primo in una croce sagomata e dipinta) di \"Christus patiens\" nel mondo occidentale, cio\u00e8 di Cristo morto o in agonia sulla croce, iconografia che si afferma in area bizantina a partire dal X secolo. La croce pisana \u00e8 tradizionalmente attribuita ad un maestro di provenienza bizantina, ma si ignora se sia stata eseguita a Pisa direttamente o in patria, e spedita poi con le navi pisane.\nProviene dal monastero di San Matteo, ma non \u00e8 documentato se fosse effettivamente stata commissionata per la sua chiesa, anche se \u00e8 verosimile poich\u00e9 ai primi del Duecento stava subendo un ampliamento, solo in parte completato.\nLo stesso monastero fu poi trasformato in museo, ma il crocifisso non vi pervenne in maniera diretta. Tra il 1810 e il 1837 infatti, dopo la soppressione del cenobio, era stato trasferito nella cappella Dal Pozzo nel Camposanto monumentale per volont\u00e0 dell'allora direttore Carlo Lasinio.\nStoria critica.\nVastissimo \u00e8 l'apparato critico legato a questa opera. Tra i primi contributi quello del Da Morrona, che nel 1793 la credeva opera di Giunta, seguito da Ciampi (1810) che l'anticip\u00f2 al XII secolo, come conferm\u00f2 anche Cavalcaselle (1864). Grassi (1837) e Nistri (1852) riportarono l'interessante tradizione che voleva l'opera fatta dal mitico pittore greco Apollonio, attivo in Toscana nel Duecento, riprendendo uno spunto di Vasari.\nGi\u00e0 nel 1839 Rosini parl\u00f2 di un maestro bizantino, con datazione non oltre il 1210. Lazarev (1936) parl\u00f2 di un raffinato miniaturista dell'epoca dei Comneni, mentre Valval\u00e0 (1929), pur riconoscendo la raffinatezza del gusto calligrafico, espresse dei dubbi sulla formazione bizantina dell'autore. Pietro Toesca (1927) trov\u00f2 invece l'opera non esente da schematizzazioni e una \"certa legnosit\u00e0\" desueta per i pittori greci, e pure Roberto Longhi (1948) era incerto se si trattasse di \"un soffio di vita nuova\" o di una \"diminuzione artigianesca dell'antico modello d'Oriente\".\nCarli comunque (1974) e la critica pi\u00f9 recente hanno ribadito come l'opera sia un capolavoro del Medioevo italiano, capace di condensare influssi ben pi\u00f9 vasti degli altri crocifissi pisani coevi.\nDescrizione e stile.\nL'ampia diffusione che nei decenni successivi del XIII secolo ebbe in Italia questa iconografia, con maggiore accentuazione della sofferenza di Cristo sulla croce rispetto all'iniziale modello bizantino, \u00e8 legata alle istanze degli ordini mendicanti che nel sottolineare il lato umano di Cristo, nei suoi effetti patetici e commoventi, ispiravano una nuova forma di devozione e preghiera per i fedeli.\nEd invero, alcuni autori, per evidenziare questa evoluzione propongono di definire l'originario modello orientale come \"Christus dormiens\" (Cristo in attesa della resurrezione, caratterizzato dall'espressione serena), definendo propriamente \"patiens\" (\"sofferente\") la successiva drammatizzazione centro-italiana, legata all'affermarsi dei nuovi ordini religiosi. Il successo di questa iconografia fu tale che nel giro di pochi decenni sostitu\u00ec completamente la vecchia tradizione del \"Christus triumphans\", dove Ges\u00f9 era rappresentato vivo sulla croce con gli occhi aperti, trionfante sulla morte e con una regalit\u00e0 aliena da sentimenti di dolore.\nNel Crocifisso n. 20 compaiono gli elementi del \"Christus patiens\": il Cristo ha il capo reclinato a sinistra e gli occhi chiusi; un fiotto di sangue esce dalla ferita sul costato. Ancora il corpo di Cristo non \u00e8 inarcato, come nei successivi crocifissi di Giunta Pisano e di Cimabue.\nL'anatomia \u00e8 ancora schematica, con un'indicazione molto generica del petto e dell'addome contratto; dolce \u00e8 il declinare della testa a sinistra, coi capelli e la barba dipinti morbidamente. Notevole \u00e8 poi il perizoma di Cristo che cade in pieghette che creano prismi lungo il dorso e sta fermata da un nodo raffinatissimo in vita, che ricorda gli intrecci a margine delle pagine miniate.\nAl termine dei bracci della croce sono presenti:\nAi fianchi del corpo di Cristo sono inoltre rappresentate entro due riquadri allungati le \"Scene della Passione\", scelte per confacersi meglio alla nuova iconografia, e rappresentati con chiari intenti didattici, secondo composizioni facilmente leggibili che formavano una \"biblia pauperum\": a sinistra \"Deposizione\", \"Compianto\" e \"Sepoltura di Cristo\"; a destra \"Pie donne al sepolcro\", \"Incontro e cena in Emmaus\" e \"Ascensione\". Come per guidare l'occhio dello spettatore nella corretta lettura dall'alto al basso, da sinistra a destra, il tempietto che fa da sfondo alla \"Deposizione\" viene ripetuto, come a segnare l'accapo, nella scena delle \"Pie donne al sepolcro\".\nLe singole storie mostrano scelte iconografiche legate all'arte durante la dinastia dei Comneni (seconda met\u00e0 del XII secolo), con un gusto amante degli sfondi ornati, e una rappresentazione composta del dolore, a cui fa fronte per\u00f2 una vivace rappresentazione degli eventi, resa eloquente da gesti e schieramenti dei personaggi.\nPure la tavolozza smorzata, diversa da quella brillante delle croci pisane del XII secolo orienta l'ambito di produzione pi\u00f9 sul versante greco-bizantino, che latino-occidentale.\n\u00c8 probabile che per\u00f2 questo anonimo artista di formazione orientale lavorasse direttamente a Pisa, come farebbe pensare la dislocazione delle scene laterali, simile ad esempio ad altri esemplari prodotti in citt\u00e0 come la \"Croce della chiesa del Santo Sepolcro\": l'opera venne quindi realizzata adattandosi alle richieste della committenza locale. Dopotutto la presenza di artisti greci in citt\u00e0 \u00e8 ben documentata, ad esempio tra gli artefici degli architravi settentrionale e orientale del battistero, e in quello del portale della chiesa di San Michele degli Scalzi, che \u00e8 datato 1204, lo stesso anno del sacco di Costantinopoli da parte dei crociati.\nSingolare \u00e8 poi la tecnica esecutiva della pergamena applicata su tavola, che ha un solo caso analogo nell'area, un nimbo che \u00e8 l'unico resto di una croce gi\u00e0 nella chiesa di Santa Cecilia e oggi nel museo di San Matteo. Tale tecnica si trova anche, al di fuori della Toscana, nella \"Croce di Alberto Sotio\" nel Duomo di Spoleto, datata 1187."}
{"id": "3985644", "revid": "48826812", "url": "https://it.wikipedia.org/wiki?curid=3985644", "title": "Carlos Domingo Medrano", "text": ""}
{"id": "3985645", "revid": "709565", "url": "https://it.wikipedia.org/wiki?curid=3985645", "title": "Riley Steele", "text": "Biografia.\nRiley \u00e8 cresciuta ad Escondido, California, e prima di incominciare la sua carriera da attrice in film per adulti, lavor\u00f2 per Starbucks e ad un bar presso un circolo di golf. Incontr\u00f2 la pornostar Jesse Jane durante le riprese di \"Pirates\", dove Jane le consigli\u00f2 di entrare nel business del porno, e diede a Riley il suo biglietto da visita. Steele contatt\u00f2 Joone, il fondatore di Digital Playground, il quale le fece firmare un contratto esclusivo lo stesso giorno. La sua prima scena risale al 2008 nel film \"\". Nel 2009 si \u00e8 sottoposta ad un intervento per l'aumento del seno. Nel gennaio 2011, Riley ha preso parte alla conduzione di AVN Awards.\nSteele \u00e8 apparsa nel film horror \"Piranha 3D\" e, nel 2011, nelle serie televisive \"Life on Top\" e \"\"."}
{"id": "3985646", "revid": "92723", "url": "https://it.wikipedia.org/wiki?curid=3985646", "title": "Campionato mondiale di scherma 2012", "text": "La cinquantanovesima edizione dei Campionati mondiali di scherma si sono svolti a Kiev, in Ucraina, il 13 e il 14 aprile 2012.\nSi sono disputate solo le gare di sciabola femminile a squadre e di spada maschile a squadre, in quanto non previste nel programma delle Olimpiadi di Londra 2012."}
{"id": "3985648", "revid": "287204", "url": "https://it.wikipedia.org/wiki?curid=3985648", "title": "Vl\u010dtejn", "text": "Vl\u010dtejn \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985649", "revid": "1442080", "url": "https://it.wikipedia.org/wiki?curid=3985649", "title": "Kypello Kyprou 1978-1979", "text": "La Kypello Kyprou 1978-1979 fu la 37\u00aa edizione della coppa nazionale cipriota. Vide la vittoria finale dell'APOEL Nicosia, che cos\u00ec conquist\u00f2 il suo undicesimo titolo.\nFormula.\nLe squadre partecipanti furono 36; erano previsti sei turni: un preliminare, un primo turno, ottavi, quarti, semifinali e finale tutti di sola andata, con eventuale ripetizione in caso di pareggio. La finale fu giocata il 24 giugno 1979 allo Stadio GSP."}
{"id": "3985656", "revid": "287204", "url": "https://it.wikipedia.org/wiki?curid=3985656", "title": "Vlctejn", "text": ""}
{"id": "3985657", "revid": "767487", "url": "https://it.wikipedia.org/wiki?curid=3985657", "title": "Roger Ridley", "text": "\u00c8 anche noto per la sua collaborazione con la fondazione \"Playing for Change\".\nStoria.\nLa sua \"carriera\" \u00e8 iniziata alla scuola elementare, quando cant\u00f2 in un programma scolastico per uscire dalla lezione di inglese. \nI suoi obiettivi sono stati quelli di condividere la sua musica e canzoni con il mondo.\nSi \u00e8 trasferito a New York nel 1964 e ha lanciato la sua carriera professionale con Maley &amp; The Isles come cantante.\nAll'et\u00e0 di 26 anni si \u00e8 sposato ed \u00e8 diventato padre di due ragazze e un ragazzo (anche loro sono nel campo della musica).\nIl 29 marzo 1997 si \u00e8 trasferito a Las Vegas, Nevada, dove si \u00e8 esibito in uno spettacolo di musicisti di strada chiamato \"Madhattan\", prodotto da Kenneth Feld. Dopo un anno lo show \u00e8 stato chiuso, poi, un suo caro amico l'ha introdotto al 3rd Street Promenade a Santa Monica in California, e tutto ad un tratto si \u00e8 tornato a esibirsi davanti a milioni di persone, un pubblico variegato con una cosa in comune, la buona musica.\nLa sua dedizione alla performance sul palco gli ha permesso di viaggiare in tutto il mondo, tra cui luoghi come Milano, Bologna, Lugano (dove faceva parte dei Blues to Bach) e Giappone, dove si \u00e8 esibito con i Liberty The Street (nel loro tour Giapponese).\nHa continuato a dedicarsi alla musica fino alla sua prematura scomparsa il 16 novembre 2005."}
{"id": "3985659", "revid": "547992", "url": "https://it.wikipedia.org/wiki?curid=3985659", "title": "Michel Der Zakarian", "text": "Carriera.\nVinse con il Nantes il campionato francese nel 1983 e con il Montpellier la Coppa di Francia nel 1991 e la Coppa di Lega nel 1992.\nStatistiche.\nStatistiche da allenatore.\n\"Statistiche aggiornate al 23 maggio 2021.\" In grassetto le competizioni vinte."}
{"id": "3985663", "revid": "110157", "url": "https://it.wikipedia.org/wiki?curid=3985663", "title": "Vr\u010de\u0148", "text": "Vr\u010de\u0148 \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985667", "revid": "287204", "url": "https://it.wikipedia.org/wiki?curid=3985667", "title": "14447 Hosakakanai", "text": "14447 Hosakakanai \u00e8 un asteroide della fascia principale. Scoperto nel 1992, presenta un'orbita caratterizzata da un semiasse maggiore pari a 3,0226851\u00a0UA e da un'eccentricit\u00e0 di 0,2965412, inclinata di 9,16713\u00b0 rispetto all'eclittica."}
{"id": "3985668", "revid": "287204", "url": "https://it.wikipedia.org/wiki?curid=3985668", "title": "Vrcen", "text": ""}
{"id": "3985669", "revid": "768068", "url": "https://it.wikipedia.org/wiki?curid=3985669", "title": "Charles Doll\u00e9", "text": "Biografia.\nSi conosce molto poco della sua vita. Fu attivo a Parigi come ricercato insegnante di viola da gamba. La sua musica, sempre collegata al mondo della viola, fu influenzata da Marin Marais (la cui morte fu commemorata in un tombeau) e dallo stile italiano, che \u00e8 evidente nelle opere pi\u00f9 tarde di Doll\u00e9.\nComposizioni.\nLa musica di Doll\u00e9 \u00e8 stata pubblicata in cinque collezioni edite a Parigi:\nUn'altra stampa, \"Livres troisi\u00e8me, pour le pardessus de viole, tant \u00e0 cinq qu'\u00e0 six cordes\" (op. 5, 1749-1750 circa), \u00e8 andata perduta. La musica restante include notevoli pi\u00e8ces de caract\u00e8res (venticinque nell'op. 3, cinque nell'op. 4)."}
{"id": "3985670", "revid": "2115564", "url": "https://it.wikipedia.org/wiki?curid=3985670", "title": "Palma (citt\u00e0 antica)", "text": "Palma era una citt\u00e0 picena e poi romana, fondata nel VI secolo a.C.. Il nome fu probabilmente attribuito per via della vasta presenza di palme nel territorio. La citt\u00e0 sorgeva alle pendici di un colle a sud della foce del fiume Ete ed era nota per la presenza di un porto strategico e di primaria importanza per i commerci attraverso l'Adriatico.\nCome racconta Plinio il Vecchio, dal nome della citt\u00e0 veniva inoltre identificato il territorio dell'\"ager Palmensis\", un territorio che andava dall'attuale Val Vibrata fino al fiume Chienti, nella parte meridionale della regione romana del Piceno. \nLa citt\u00e0 picena di Palma probabilmente vide il suo toponimo trasferito sull'isola di Maiorca per dare nome alla colonia romana di Palma, oggi capitale dell'isola. \u00c8 probabile che l'isola fosse popolata da coloni piceni che avrebbero ragionevolmente nominato le nuove colonie con i nomi del loro territorio originale (e cos\u00ec anche la citt\u00e0 picena di Pollenza diede nome alla citt\u00e0 maiorchina di Pollentia).\nStoria.\nNel 286 a.C. fu conquistata dai romani che la posero sotto il controllo della colonia di Firmum Picenum, costruita proprio affinch\u00e9 ne monitorasse i traffici marittimi; i romani successivamente costruirono, nella parte alta del colle, una torre d'avvistamento per rendere pi\u00f9 sicura la navigazione. Nella guerra sociale del 91-88 a.C. probabilmente la citt\u00e0 si schier\u00f2 contro Roma.\nL'intero \"ager Palmensis\" rimase sotto il controllo di Firmum per tutto il periodo alto-medievale. Con le invasioni barbariche prima e le incursioni piratesche dei saraceni poi, Palma fu distrutta e la popolazione si rifugi\u00f2 sulla sommit\u00e0 dell'altura intorno alla torre di et\u00e0 romana, dove sin dall'XI-XII secolo gi\u00e0 vivevano alcuni monaci eremiti (tra cui canonici lateranensi inizialmente, poi raggiunti da un gruppo di agostiniani). Dall'insediamento attorno alla torre (\"turris Palmae\") nacque l'abitato oggi conosciuto come Torre di Palme."}
{"id": "3985673", "revid": "179980", "url": "https://it.wikipedia.org/wiki?curid=3985673", "title": "Henry Ariel L\u00f3pez B\u00e1ez", "text": ""}
{"id": "3985674", "revid": "110157", "url": "https://it.wikipedia.org/wiki?curid=3985674", "title": "Vsti\u0161", "text": "Vsti\u0161 \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985675", "revid": "287204", "url": "https://it.wikipedia.org/wiki?curid=3985675", "title": "Vstis", "text": ""}
{"id": "3985676", "revid": "660929", "url": "https://it.wikipedia.org/wiki?curid=3985676", "title": "Soppedaneo", "text": "Il sopped\u00e0neo o supped\u00e0neo \u00e8, in pittura, il tabellone inferiore alla base della croci sagomate e dipinte: letteralmente significa l'asse su cui si appoggiano i piedi (di Cristo sulla croce).\nNelle croci pi\u00f9 antiche, di matrice bizantina, contiene rappresentazioni dipinte, in quelle pi\u00f9 tarde, dal gotico in poi, una pi\u00f9 semplice rappresentazione del Golgota con le ossa e il teschio di Adamo: tale rappresentazione ha importanti significati simbolici, sia perch\u00e9 il legno della croce si voleva nato dall'Albero della Vita che era fiorito dal teschio di Adamo morto, sia perch\u00e9 il teschio, bagnato dal sangue di Cristo, simboleggiava la redenzione offerta da Cristo dal Peccato originale dei progenitori."}
{"id": "3985677", "revid": "36426", "url": "https://it.wikipedia.org/wiki?curid=3985677", "title": "Suppedaneo", "text": ""}
{"id": "3985678", "revid": "92723", "url": "https://it.wikipedia.org/wiki?curid=3985678", "title": "Monte Carlo Rolex Masters 2012 - Singolare", "text": "Il singolare del Monte Carlo Rolex Masters 2012 \u00e8 stato un torneo di tennis facente parte dell'ATP World Tour 2012.\nIl campione uscente era, dal 2005, Rafael Nadal, che si \u00e8 riconfermato per l'ottava volta consecutiva battendo in finale Novak \u0110okovi\u0107 per 6-3, 6-1."}
{"id": "3985680", "revid": "767487", "url": "https://it.wikipedia.org/wiki?curid=3985680", "title": "Zdemyslice", "text": "Zdemyslice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985685", "revid": "1442080", "url": "https://it.wikipedia.org/wiki?curid=3985685", "title": "Westgate Printing Grand Slam Futures Tampa Bay 2007 - Singolare", "text": "Il tabellone singolare del Westgate Printing Grand Slam Futures Tampa Bay 2007, torneo di tennis che faceva parte del circuito ITF Women's Circuit nell'ambito dell'ITF Women's Circuit 2007, \u00e8 stato vinto da Alina \u017didkova. In finale ha sconfitto Olga Vymet\u00e1lkov\u00e1 con il punteggio di 6-2, 6-2."}
{"id": "3985690", "revid": "287204", "url": "https://it.wikipedia.org/wiki?curid=3985690", "title": "CUS Chieti Calcio a 5", "text": "Il CUS Chieti Calcio a 5 era la squadra di calcio a 5 del Centro Universitario Sportivo Gabriele D'Annunzio di Chieti-Pescara. La sezione di calcio a 5 \u00e8 stata fondata nel 1990 e disputava le gare interne presso il \"PalaCUS 2 - Santa Filomena\" di Chieti Scalo. La societ\u00e0, per il cumularsi di ingenti debiti, e stata dichiarata fallita il 19 luglio 2019\nStoria.\nNella stagione 2013-2014 la societ\u00e0 rinunci\u00f2 all'iscrizione in serie A2 e mantenendo anzianit\u00e0 e numero di matricola ripartendo dal campionato regionale di serie C2, che vinse al primo tentativo dopo un lungo testa a testa contro il Real Raiano. La stagione seguente la societ\u00e0 rinunci\u00f2 all'iscrizione della prima squadra per potenziare il settore giovanile, assorbendo quello della Minerva C5 e instaurando una collaborazione con la formazione dell'ES Chieti C5."}
{"id": "3985691", "revid": "287204", "url": "https://it.wikipedia.org/wiki?curid=3985691", "title": "Girolamo Grimaldi", "text": ""}
{"id": "3985693", "revid": "718031", "url": "https://it.wikipedia.org/wiki?curid=3985693", "title": "Girolamo Grimaldi (1710-1789)", "text": ""}
{"id": "3985694", "revid": "287204", "url": "https://it.wikipedia.org/wiki?curid=3985694", "title": "BHR 71", "text": "La piccola nebulosa oscura BHR 71 \u00e8 un globulo di Bok di diametro di circa un anno-luce situata nella costellazione della Mosca. La sua distanza dal sistema solare \u00e8 di circa 650 anni luce.\nAll'interno della nube molecolare vi sono due sorgenti di raggi infrarossi e onde radio, che si pensa siano due embrioni di stelle: HH 320 e HH 321, che perdono molta materia mentre collassano.\nHH 320 emette pi\u00f9 materia ed \u00e8 forse circondato da un disco massiccio di materiale stellare emesso. Anche se non \u00e8 visibile con i telescopi ottici, HH 320 ha una luminosit\u00e0 pari a nove volte quella del sole, e la separazione tra le due protostelle \u00e8 di circa 3400 UA. BHR 71 offre la rara opportunit\u00e0 di studiare i processi implicati nella formazione delle stelle."}
{"id": "3985696", "revid": "767487", "url": "https://it.wikipedia.org/wiki?curid=3985696", "title": "Zem\u011btice", "text": "Zem\u011btice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985697", "revid": "287204", "url": "https://it.wikipedia.org/wiki?curid=3985697", "title": "Zemetice", "text": ""}
{"id": "3985702", "revid": "767487", "url": "https://it.wikipedia.org/wiki?curid=3985702", "title": "Scheldeprijs 2012", "text": "Lo Scheldeprijs 2012, centesima edizione della corsa e valido come evento dell'UCI Europe Tour 2012 categoria 1.HC, si svolse il 4 aprile 2011 su un percorso di 202,2\u00a0km. Fu vinto dal tedesco Marcel Kittel che termin\u00f2 la gara in 4h30'52\", alla media di 44,79\u00a0km/h.\nAl traguardo 159 ciclisti portarono a termine il percorso."}
{"id": "3985706", "revid": "71433", "url": "https://it.wikipedia.org/wiki?curid=3985706", "title": "Marilyn", "text": ""}
{"id": "3985709", "revid": "400518", "url": "https://it.wikipedia.org/wiki?curid=3985709", "title": "Arberth", "text": ""}
{"id": "3985711", "revid": "122970510", "url": "https://it.wikipedia.org/wiki?curid=3985711", "title": "\u017d\u00e1kava", "text": "\u017d\u00e1kava \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985713", "revid": "670021", "url": "https://it.wikipedia.org/wiki?curid=3985713", "title": "Province Unite del Centro Italia", "text": "Le Province Unite del Centro Italia, conosciute anche come Confederazione del Centro Italia o Governatorato Generale del Centro Italia, sono state un'autorit\u00e0 civile e militare di breve esistenza, satellite del Regno di Sardegna, la cui funzione era quella di coordinare e sovraintendere all'operato dell'Amministrazione dittatoriale dell'Emilia e della Romagna di Luigi Carlo Farini, frutto dell'unione del Ducato di Parma, del Ducato di Modena e della regione pontificia della Legazione delle Romagne, e del Governo provvisorio della Toscana di Bettino Ricasoli, succeduto al Granducato di Toscana.\nStoria.\nIl 10 agosto 1859 i governi rivoluzionari degli Stati di Toscana, Parma, Modena e delle Legazioni si danno un'organizzazione unitaria formando una lega di carattere militare. Il comando dell'esercito \u00e8 affidato al Generale Manfredo Fanti.\nIl 7 novembre 1859 i quattro parlamenti regionali elessero come loro reggente Eugenio Emanuele di Savoia-Villafranca, ma Vittorio Emanuele II non pot\u00e9 assecondare una nomina che avrebbe troppo esposto la sua famiglia. Infatti, stando ancora agli Accordi di Plombi\u00e8res stipulati con la Francia, quest'ultima avrebbe chiesto una congrua contropartita per accettare il nuovo \"status quo\" e proponeva la possibilit\u00e0 di mantenere formalmente indipendente la Toscana sotto un Bonaparte.\nIn questo primo momento nelle cancellerie europee, compresa quella viennese, si valutava seriamente la possibilit\u00e0 di chiudere la partita concedendo Parma a Casa Savoia, che dopo la conquista della Lombardia era divenuto un saliente nel territorio piemontese, restaurare gli Asburgo-Este a Modena, infine insediare un Bonaparte in Toscana. Il governo di Torino prefer\u00ec invece attendere, puntando ad un risultato ben pi\u00f9 cospicuo. Col consenso dei rappresentanti dei territori, il 21 dicembre venne conferito a Carlo Bon Compagni di Mombello la carica di Governatore delle Province Unite del Centro Italia, convincendo l'imperatore transalpino e il Regno Unito che tale supervisione fosse necessaria per prevenire eventuali svolte repubblicane.\nIl 30 novembre 1859 Parma, Modena e la Legazione delle Romagne vennero incorporate nel Governo Reale dell'Emilia, con la denominazione di Regie province dell'Emilia, a partire dal successivo Capodanno. Nel 1860, dopo i plebisciti, Emilia-Romagna e Toscana vennero annesse formalmente al Regno di Sardegna. Per fare ci\u00f2 il Regno di Sardegna fu costretto a cedere alla Francia Nizza e la Savoia con il trattato di Torino."}
{"id": "3985718", "revid": "287204", "url": "https://it.wikipedia.org/wiki?curid=3985718", "title": "Zakava", "text": ""}
{"id": "3985719", "revid": "287204", "url": "https://it.wikipedia.org/wiki?curid=3985719", "title": "Zdirec", "text": ""}
{"id": "3985720", "revid": "287204", "url": "https://it.wikipedia.org/wiki?curid=3985720", "title": "Fujita Soccer Club 1988-1989", "text": "Questa voce raccoglie le informazioni riguardanti il Fujita Soccer Club nelle competizioni ufficiali della stagione 1988-1989.\nStagione.\nRichiamato Yoshinobu Ishii alla guida tecnica della squadra, il Fujita inizi\u00f2 la stagione uscendo al secondo turno della Japan Soccer League Cup per mano del Mitsubishi Heavy Industries. In campionato, la squadra navig\u00f2 nelle posizioni alte della classifica oscillando tra il secondo e il quarto posto finale mentre, in Coppa dell'Imperatore, il Fujita giunse sino alle finali dove incontr\u00f2 il Nissan Motors, che sconfisse la squadra grazie a due reti segnate nei tempi supplementari.\nMaglie e sponsor.\nLe maglie, prodotte dall'Asics, sono caratterizzate da una linea obliqua blu con bordo giallo, sormontata da una lettera \"F\" di colore rosso sull'angolo superiore destro. L'iscrizione \"Fujita\" viene spostata sulla parte superiore del lato posteriore."}
{"id": "3985723", "revid": "729019", "url": "https://it.wikipedia.org/wiki?curid=3985723", "title": "Conquista borbonica delle Due Sicilie", "text": "La conquista borbonica delle Due Sicilie avvenne negli anni 1734-1735 nell'ambito della guerra di successione polacca, quando la Spagna di Filippo V di Borbone invase i regni di Napoli e di Sicilia, allora soggetti alla dominazione austriaca.\nIn virt\u00f9 della politica dell'equilibrio che regolava le relazioni internazionali del XVIII secolo, dopo la vittoriosa campagna militare i due regni non tornarono ad essere vicereami della Spagna come nei secoli precedenti, ma riacquistarono l'antica indipendenza. Il figlio di Filippo V e della seconda moglie Elisabetta Farnese, l'infante don Carlo, gi\u00e0 duca di Parma, sal\u00ec al trono come primo sovrano della dinastia dei Borbone di Napoli.\nAlla conquista seguirono tensioni con papa Clemente XII, il quale \u2013 titolare di secolari diritti feudali sui due regni \u2013 concesse l'investitura a Carlo solo nel maggio 1738. Il riconoscimento internazionale della nuova casa regnante avvenne a novembre dello stesso anno con il trattato di Vienna, al prezzo della cessione del Ducato di Parma e Piacenza agli Asburgo e del Granducato di Toscana ai Lorena.\nLe Due Sicilie contese tra gli Asburgo e i Borbone.\nAll'alba del XVIII secolo, la morte senza eredi diretti del re di Spagna Carlo II segn\u00f2 l'estinzione del ramo spagnolo degli Asburgo e acceler\u00f2 il processo di inarrestabile decadenza della potenza iberica. La successiva crisi dinastica vide contrapporsi la casa reale dei Borbone di Francia e il ramo imperiale degli Asburgo, che candidarono al trono di Madrid rispettivamente il duca Filippo d'Angi\u00f2, nipote del re francese Luigi XIV, e l'arciduca Carlo d'Asburgo, figlio cadetto dell'imperatore Leopoldo I. Avendo beneficiato del testamento di Carlo II, il primo occup\u00f2 la Spagna agli inizi del 1701 e fu incoronato re con il nome di Filippo V.\nDopo due secoli di vicereame spagnolo, la nobilt\u00e0 napoletana cominciava a coltivare desideri di indipendenza e vide nella crisi dinastica l'occasione propizia per separare il regno dalla corona iberica. Scoppiata la guerra di successione spagnola, con l'intenzione di accattivarsi le simpatie dei napoletani, nell'agosto 1701 l'imperatore Leopoldo dichiar\u00f2:\nLa prospettiva di essere governati da un sovrano proprio guadagn\u00f2 alla causa asburgica una parte della nobilt\u00e0 del regno, che in settembre attu\u00f2 anche un vano tentativo di sollevazione contro il vicer\u00e9 fedele a Filippo V, il duca di Medinaceli, con la sfortunata congiura di Macchia. Per consolidare la propria sovranit\u00e0 sul regno e contrastare la propaganda antiborbonica fomentata dall'Austria, nel 1702 Filippo decise di recarsi personalmente a Napoli, dove arriv\u00f2 il 17 aprile accolto da grandi festeggiamenti e sost\u00f2 fino al 2 giugno, concedendo grazie e benefici al popolo e titoli ai nobili a lui fedeli: era la prima volta dopo pi\u00f9 di un secolo e mezzo che un re spagnolo visitava i suoi domini in Italia. Tuttavia, negli anni successivi le sorti del fronte italiano della guerra volsero in favore degli austriaci, che nel 1707 invasero e conquistarono il Regno di Napoli senza difficolt\u00e0. Nonostante l'avvento della nuova dinastia, le speranze indipendentiste napoletane non si concretizzarono, poich\u00e9 come i suoi predecessori anche l'arciduca Carlo govern\u00f2 da un trono straniero, dapprima da Barcellona \u2013 avendo fin dal 1704 occupato parte della Spagna, dove era stato acclamato re come Carlo III \u2013 e poi da Vienna, quando alla morte del fratello Giuseppe I nel 1711 divenne imperatore con il nome di Carlo VI.\nI trattati di Utrecht (1713) e di Rastatt (1714) che chiusero il conflitto, lasciando a Filippo V solo la corona di Spagna e le colonie d'oltreoceano, sancirono lo smembramento dei possedimenti europei dell'impero spagnolo e in particolare la fine del suo predominio in Italia, dove il Regno di Napoli (con annessi i Presidi toscani), il Regno di Sardegna e il Ducato di Milano furono ceduti anche \"de jure\" a Carlo VI che gi\u00e0 li occupava \"de facto\", mentre il Regno di Sicilia fu consegnato al duca Vittorio Amedeo II di Savoia, che fu quindi elevato alla dignit\u00e0 di re. A Napoli, al governo vicereale spagnolo si sostitu\u00ec dunque quello austriaco, in cui esercitavano comunque una grande influenza gli esuli spagnoli che avevano parteggiato per Carlo VI, per lo pi\u00f9 catalani, tanto che nella considerazione dell'imperatore \u2013 il quale continuava a considerarsi il legittimo re di Spagna e provava un forte rimpianto per aver dovuto abbandonare la terra iberica \u2013 essi erano sudditi fedeli da onorare e \u00abun qualunque di loro valeva meglio del pi\u00f9 capace tedesco o italiano a governare ed amministrare i paesi soggetti un tempo alla Spagna\u00bb.\nIl governo asburgico a Napoli assunse quindi le caratteristiche di una duplice dominazione austriaca e spagnola, costituendo un doppio peso per i sudditi. Ciononostante, anche grazie al fatto che molti filoborbonici scelsero la via dell'esilio, l'Austria resse saldamente il regno, forte del sostegno di larghi strati della popolazione. Tra i nobili, malgrado le diffuse aspirazioni all'indipendenza inizialmente riposte negli Asburgo, non mancava una parte che riteneva la condizione del suddito di una piccola monarchia indipendente meno vantaggiosa rispetto a quella del suddito di una grande monarchia imperiale, poich\u00e9 il primo \u00abnon pu\u00f2 ricevere che qualche presidato di provincia\u00bb, mentre il secondo \u00abpu\u00f2 ottenere vicereami e generalati di terra e di mare\u00bb. Inoltre, i baroni apprezzarono le riforme volte a indebolire il potere del governo vicereale, consentendo loro di gestire liberamente i propri feudi, e trovarono sempre nella corte di Vienna un riparo dal sistema giudiziario locale.\nL'arrivo di Carlo di Borbone in Italia.\nGli anni seguenti furono caratterizzati dai tentativi spagnoli, sia militari che diplomatici, di recuperare territori e influenza in Italia. Tali progetti espansionistici ricevettero un forte impulso, oltre che dal desiderio di rivincita del Paese, dalle ambizioni della vera artefice della politica estera della corte borbonica: la regina Elisabetta Farnese, seconda moglie di Filippo V. Nata principessa italiana, la Farnese era stata scelta dal governo spagnolo come sposa del re perch\u00e9 recava in dote diritti dinastici sia sulla sua terra d'origine, il Ducato di Parma e Piacenza, sia sul vicino e pi\u00f9 esteso Granducato di Toscana. Tali Stati erano retti da due dinastie \u2013 i Farnese e i Medici \u2013 ritenute volgenti al tramonto per estinzione dei loro rami maschili, e pertanto erano ambiti anche dall'imperatore Carlo VI in forza di antichi vincoli feudali che li legavano al Sacro Romano Impero.\nIl 20 gennaio 1716 Elisabetta diede alla luce l'infante don Carlo, la cui sistemazione su un trono divenne la principale preoccupazione della regina e di riflesso il fine ultimo di tutte le mosse della Spagna sul piano internazionale. Sembrandogli precluso il trono di Madrid, in quanto preceduto nella linea di successione dai fratellastri Luigi e Ferdinando, per don Carlo l'unica possibilit\u00e0 di ottenere una corona era di trovarla in terra italiana. Un primo tentativo spagnolo di riguadagnare terreno in Italia fu attuato negli anni 1717-1718, con l'invasione prima della Sardegna e poi della Sicilia. L'Austria, la Gran Bretagna, le Province Unite e anche la Francia \u2013 madrepatria di Filippo V \u2013 reagirono coalizzandosi contro la Spagna (trattato di Londra). Il conflitto che ne deriv\u00f2, noto come guerra della Quadruplice Alleanza, si concluse con una sconfitta spagnola e il ripristino dell'equilibrio europeo definito a Utrecht.\nLe potenze vincitrici obbligarono la Spagna ad accettare le disposizioni del trattato di Londra, poste alla base del trattato di pace dell'Aia (1720). L'accordo riconosceva i diritti di Carlo di Borbone su Parma e Toscana, ma nel contempo riaffermava la sudditanza feudale dei due ducati verso l'Impero, cosicch\u00e9 per prenderne legittimamente possesso l'infante avrebbe dovuto ricevere l'investitura da Carlo VI, il quale guardava all'instaurazione di una dinastia borbonica nell'Italia centrale con grande sfavore, temendo che si sarebbe rivelata il primo passo per una pi\u00f9 ampia espansione ai danni dei suoi Stati. Inoltre con lo stesso trattato Carlo VI, gi\u00e0 re di Napoli, si accord\u00f2 con Vittorio Amedeo II di Savoia per scambiare la Sardegna con la Sicilia, riunendo in questo modo sotto il suo dominio i due regni insieme noti come Due Sicilie, che per\u00f2 rimasero politicamente autonomi l'uno dall'altro e quindi furono governati da distinti vicer\u00e9 come in epoca spagnola.\nMorto senza figli il duca di Parma Antonio Farnese, nell'ottobre 1731 una flotta anglo-spagnola sbarc\u00f2 seimila soldati a Livorno, dove a dicembre giunse lo stesso don Carlo, ormai quindicenne, affidato alle cure del suo \"ayo\", il conte di Santisteban. Nei mesi successivi \u2013 ostentando noncuranza per l'investitura imperiale secondo le direttive di Madrid \u2013 l'infante prese dapprima possesso della Toscana, che avrebbe dovuto ereditare alla morte del granduca Gian Gastone de' Medici, suo tutore; quindi si stabil\u00ec nel ducato farnesiano, governato nel frattempo dalla duchessa vedova Dorotea Sofia di Neuburg, sua nonna materna e anch'essa sua tutrice. Non avendo il nuovo duca di Parma adempiuto agli obblighi feudali verso l'imperatore, i rapporti tra Austria e Spagna rimasero tesi, cosicch\u00e9 \u2013 apparendo imminente l'inizio di una guerra \u2013 a Madrid si iniziarono a studiare nuovi e pi\u00f9 ambiziosi progetti di conquista.\nLo scoppio della guerra di successione polacca.\nIl \"casus belli\" per un nuovo conflitto europeo si verific\u00f2 nel 1733, quando alla morte del re di Polonia Augusto II la dieta polacca fu chiamata a scegliere il suo successore \u2013 essendo la Confederazione polacco-lituana una monarchia elettiva \u2013 tra il principe elettore di Sassonia Federico Augusto II, figlio del defunto sovrano sostenuto da Russia, Austria e Prussia, e Stanislao Leszczy\u0144ski, appoggiato dalla Svezia e soprattutto dalla Francia, in quanto suocero di Luigi XV. L'elezione in settembre del secondo fu resa vana da un intervento militare della Russia, che promosse una nuova elezione stavolta favorevole al proprio candidato, salito al trono con il nome di Augusto III. In risposta la Francia, non potendo intervenire efficacemente contro la troppo lontana Russia, si alle\u00f2 con il Regno di Sardegna di Carlo Emanuele III e a ottobre dichiar\u00f2 guerra all'Austria, alleata dei russi, attaccandola lungo il Reno e in Lombardia. Intanto la diplomazia di Parigi avvi\u00f2 dei negoziati per far in modo che la Spagna aderisse alla lega franco-sarda.\nIn un primo momento, Elisabetta Farnese progett\u00f2 di procurare ai suoi figli (dopo Carlo aveva avuto Filippo e Luigi) il conteso trono polacco, le Due Sicilie e le Fiandre, oltre a unire il Ducato di Mantova agli Stati dell'Italia centrale gi\u00e0 in possesso del primogenito. L'ambizione di Filippo V era invece lasciare alla sua morte un restaurato impero spagnolo che comprendesse i territori persi nel 1713. Nell'organizzare la spartizione delle future conquiste, il primo ministro francese, cardinale Fleury, dovette tuttavia conciliare le ambizioni spagnole in Italia con quanto disposto dal trattato di Torino, stipulato il 26 settembre con Carlo Emanuele III, che assegnava a quest'ultimo il Ducato di Milano e a Carlo di Borbone le Due Sicilie con annesso lo Stato dei Presidi, senza obbligare il re di Sardegna a contribuire allo sforzo militare spagnolo. La Spagna rifiut\u00f2 di aderire a queste condizioni, chiedendo che le forze franco-sarde si unissero alle proprie sotto il comando di don Carlo nella conquista di tutti i territori austriaci in Italia, che \u2013 al di fuori del Milanese \u2013 sarebbero dovuti passare immediatamente sotto la sovranit\u00e0 dell'infante.\nLe truppe francesi al comando dell'ottantenne maresciallo Villars giunsero in Italia affiancando quelle di Carlo Emanuele nella conquista della Lombardia, che avrebbero ultimato nel giro di tre mesi. Nel frattempo Luigi XV riusc\u00ec a convincere Filippo V a stipulare un'alleanza tra i due regni borbonici, conclusa con il trattato dell'Escorial del 7 novembre 1733, detto patto di famiglia, riconoscendo a don Carlo il possesso delle future conquiste, nonch\u00e9 il mantenimento degli Stati gi\u00e0 acquisiti.\nIl nuovo trattato era in contrasto con quello di Torino, determinando ben presto il sorgere di una disputa tra Elisabetta Farnese e Carlo Emanuele per il possesso di Mantova, promessa dai francesi a entrambi. Il re di Sardegna temeva che la cessione della citt\u00e0 all'infante avrebbe precluso al suo regno la possibilit\u00e0 di una futura espansione, oltre a rendere insicuri i suoi domini in Lombardia, ancora ambita dalla Spagna. Pur di non consegnare Mantova in mano spagnola, propose quindi a Fleury di donarla a un sovrano straniero gradito alla Francia, l'elettore di Baviera, ma il cardinale gli rispose che la cessione della citt\u00e0 a don Carlo era una condizione indispensabile affinch\u00e9 la Spagna entrasse nella coalizione. Il sovrano savoiardo allora acconsent\u00ec, ma \u2013 non volendo correre rischi per prendere una citt\u00e0 che non sarebbe stata sua \u2013 addusse una serie di ragioni per rimandare l'assedio, quali le sfavorevoli condizioni climatiche, il pericolo in caso di fallimento di esporre i territori gi\u00e0 occupati alla reazione austriaca, la difficolt\u00e0 dell'impresa e la mancanza di vettovaglie, munizioni e artiglierie di grosso calibro.\nVillars fu contrariato dal rifiuto del sovrano sabaudo, ma i suoi decisi piani di attacco vennero respinti anche dagli altri comandanti francesi Coigny e Broglie. Al contrario, il maresciallo sabaudo Rehbinder sostenne le proposte strategiche di Villars contro il parere del suo re e fu per questo destituito. Se quindi gli iniziali piani spagnoli prevedevano di affiancare i franco-sardi nella chiusura dei passi alpini al nemico, assediare insieme a loro Mantova e solo allora marciare verso Napoli, Elisabetta invert\u00ec l'ordine delle operazioni dando priorit\u00e0 all'occupazione delle Due Sicilie.\nLe truppe spagnole arrivarono in pi\u00f9 riprese a Livorno alla fine del 1733, sotto il comando del capitano generale Jos\u00e9 Carrillo de Albornoz, conte di Montemar, gi\u00e0 messosi in luce per aver conquistato la citt\u00e0 algerina di Orano sottraendola alla reggenza ottomana nel 1732. Furono inoltre nominati dieci tenenti generali, tra i quali il pi\u00f9 alto in grado era il francese Manuel d'Orl\u00e9ans, conte di Charny, comandante del corpo di spedizione giunto in Toscana nel 1731. Tra gli altri vi erano il giacobita James FitzJames Stuart e il napoletano Francesco Eboli, duca di Castropignano. Quest'ultimo il 24 dicembre prese la fortezza di Aulla in Lunigiana, di notevole importanza strategica poich\u00e9 permetteva le comunicazioni tra la Toscana e l'Emilia. Da Pisa, il 7 gennaio 1734 Montemar avvis\u00f2 Villars della prossima invasione dell'Italia meridionale, per poi raggiungere a Parma l'infante, il quale era stato nominato generalissimo delle armate di Sua Maest\u00e0 Cattolica in Italia, carica puramente onorifica essendo il comando di fatto affidato al conquistatore di Orano. Il 20 gennaio, giorno del suo diciottesimo compleanno, secondo le istruzioni dei genitori don Carlo si dichiar\u00f2 fuori tutela, cio\u00e8 libero di governare autonomamente. Nella lettera con cui gli ordin\u00f2 di marciare sulle Due Sicilie, la madre gli scrisse: \u00abuna volta elevate al grado di libero regno, saranno tue. Va dunque e vinci: la pi\u00f9 bella corona d'Italia ti attende\u00bb.\nL'abbandono della Lombardia da parte degli spagnoli suscit\u00f2 forti perplessit\u00e0 presso il comando francese, rendendo precaria una coalizione gi\u00e0 minata dai contrasti tra Villars e Carlo Emanuele, tanto che il maresciallo sugger\u00ec a Luigi XV di tenere occupate alcune fortezze per prepararsi a un possibile passaggio dei sardo-piemontesi al nemico. Don Carlo, personalmente turbato da quello che riteneva un tradimento verso gli alleati e in particolare l'anziano Villars, con cui aveva instaurato un rapporto di cordialit\u00e0, in una lettera del 14 gennaio si giustific\u00f2 sostenendo di aver ricevuto dai genitori l'ordine perentorio di \u00aballer \u00e0 l'entreprise de Naples sans attendre autre chose et sans faire autre representation\u00bb (andare all'impresa di Napoli senza attendere altro e senza fare altre rappresentanze). Villars tent\u00f2 di dissuaderlo personalmente, mettendosi in marcia da Milano a Parma attraverso il Po ghiacciato dal 25 al 27 gennaio, ma la decisione degli spagnoli di dirigersi al Sud era ormai gi\u00e0 presa. Agli inizi di febbraio Carlo part\u00ec quindi da Parma per Firenze, dando nel contempo avvio allo svuotamento della citt\u00e0 emiliana da tutti i beni ereditati dai Farnese, compresa l'imponente collezione di opere d'arte, per evitare che cadessero in mano austriaca.\nLa conquista del Regno di Napoli.\nDopo aver soggiornato per due settimane a Firenze, don Carlo inizi\u00f2 la sua marcia su Napoli il 24 febbraio 1734. Giunto a Perugia, il 5 marzo pass\u00f2 in rassegna generale tutte le truppe che avrebbero partecipato alla campagna. Dopo che alla fine del 1733 erano sbarcati a Livorno due corpi di spedizione, le forze spagnole in Italia contavano su ventitr\u00e9 reggimenti di fanteria (52 battaglioni), undici di cavalleria (34 squadroni) e sette di dragoni (19 squadroni). Le stime sul numero di soldati impiegati nell'invasione dell'Italia meridionale sono variabili, partendo da un massimo di 36.000 uomini per arrivare a 14.000 effettivi al netto di contingenti lasciati a presidiare i ducati di Parma e Toscana, morti, malati e disertori. Quest'ultimo dato \u00e8 confermato da una lettera scritta in aprile da Montemar, allora accampato ad Aversa, al primo ministro spagnolo Jos\u00e9 Pati\u00f1o, in cui il comandante spiega \u2013 rispondendo a una esplicita richiesta del suo interlocutore \u2013 come un esercito che secondo le previsioni avrebbe dovuto essere di 25.000 uomini si fosse ridotto a 14.000. Contando all'inizio 17.819 fanti \u2013 compresi \u00absargentos y tambores\u00bb (sergenti e tamburi) \u2013 e 3.888 cavalieri, per un totale di 21.707 uomini, si ridusse durante la marcia a causa dei 2.776 malati e quasi cinquemila disertori. Al seguito dell'armata vi erano inoltre circa diecimila avventurieri.\nDopo aver gi\u00e0 depredato Mirandola, il Principato di Piombino e il Ducato di Massa e Carrara lungo il loro cammino, entrati nello Stato Pontificio \u2013 attraverso il quale papa Clemente XII aveva concesso il passaggio sperando di veder riconosciuti i suoi diritti feudali su Parma e Piacenza \u2013 i soldati spagnoli e gli avventurieri al loro seguito commisero furti e violenze ai danni della popolazione, nonostante il pontefice, i commissari di don Carlo e il cardinale spagnolo Belluga si fossero particolarmente impegnati nel rifornirli di vettovaglie al fine di evitare saccheggi. Intanto la flotta, salpata da Porto Longone e da Livorno, trov\u00f2 riparo nel porto di Civitavecchia. Gli austriaci, gi\u00e0 impegnati in Lombardia, disponevano di forze insufficienti per difendere il vicereame, ma, nonostante ci\u00f2, il 10 marzo l'imperatore Carlo VI dichiar\u00f2 con un proclama al popolo napoletano di esser fiducioso nella Divina Provvidenza e sicuro della vittoria. Intanto don Carlo, dopo una sosta a Civita Castellana, dove da Napoli giunsero notizie riguardo alla simpatia del popolo per gli spagnoli e alle scarse difese austriache, il 14 marzo eman\u00f2 a sua volta da Monterotondo un proclama in doppia lingua (spagnola e italiana), contenente un dispaccio di suo padre Filippo V, inviato da El Pardo il 27 febbraio, in cui il re di Spagna dichiarava di volersi impossessare del Regno di Napoli perch\u00e9 turbato \u00abdai clamori delle eccessive violenze, oppressioni e tirannia che da tanti anni a questa parte ha commesso il Governo Alemanno\u00bb. Prometteva inoltre perdoni, assicurava il rispetto dei privilegi, s'impegnava ad abolire le tasse imposte dal governo austriaco e a ridurre le altre. Don Carlo, oltre a ribadire quanto promesso dal padre, rassicurava i napoletani sulla sua volont\u00e0 di non introdurre l'Inquisizione nel regno.\nA Napoli, dato lo stato di guerra, la massima autorit\u00e0 del governo asburgico era il feldmaresciallo Giovanni Carafa, comandante generale delle truppe del vicereame, a cui era subordinato anche il vicer\u00e9 Giulio Visconti Borromeo Arese, essendo i poteri di quest'ultimo limitati alla possibilit\u00e0 di esprimere un parere consultivo sulle questioni pi\u00f9 importanti. All'interno del comando militare vi erano forti divergenze su come organizzare le difese: il piano di Carafa consisteva nel ritirarsi nelle province meridionali, attendere rinforzi da Vienna e dalla Sicilia e quindi affrontare il nemico in una battaglia campale; il tenente maresciallo Otto Ferdinand von Traun e la corte viennese sostenevano invece che si dovesse andare incontro ai borbonici schierando tutto l'esercito ai confini settentrionali.\nNei giorni 20 e 21 marzo, la marina spagnola s'impadron\u00ec di Procida e Ischia, e in seguito inflisse una pesante sconfitta alla flotta vicereale.\nIl 31 marzo, incalzato dalle truppe borboniche, il comandante austriaco Traun sentendosi accerchiato e costretto a evitare lo scontro, arretr\u00f2 dalla sua posizione di Mignano, permettendo agli spagnoli di avanzare verso Napoli. Lasciate alcune guarnigioni a difesa dei castelli della citt\u00e0, Carafa si ritir\u00f2 in Puglia attuando il suo piano, apparendogli vano ogni tentativo di difendere i confini a causa del mancato arrivo dei rinforzi attesi. Gli spagnoli attaccarono la capitale continentale nei primi giorni di aprile, mentre nel frattempo l'infante riceveva gli omaggi di diverse famiglie nobili napoletane, fino alla consegna delle chiavi della citt\u00e0 e del libro dei privilegi, avvenuta il 9 aprile a Maddaloni, da parte di una delegazione di eletti della citt\u00e0.\nCronache dell'epoca riportano che Napoli fu bombardata con umanit\u00e0, furono colpiti solo obiettivi militari, e che i combattimenti avvennero in un generale clima di cortesia tra i due eserciti, spesso tra gli sguardi dei napoletani che si avvicinavano incuriositi. Il primo forte che si arrese agli spagnoli fu il Castello del Carmine (10 aprile), seguito da Castel Sant'Elmo (27 aprile), Castel dell'Ovo (4 maggio) e infine Castel Nuovo (6 maggio).\nLa maggior parte della nobilt\u00e0 napoletana pareva favorevole a un ritorno degli spagnoli, soprattutto perch\u00e9 sperava che il re di Spagna rinunciasse al trono di Napoli in favore di suo figlio, in modo da poter finalmente accogliere un proprio sovrano e non l'ennesimo vicer\u00e9 al servizio di una potenza straniera.\nCarlo di Borbone fece il suo ingresso trionfale a Napoli il 10 maggio 1734. Entrato da Porta Capuana come tutti i conquistatori della citt\u00e0, cavalcava circondato dai suoi consiglieri ed era seguito da un gruppo di cavalieri che gettavano monete al popolo. Alla testa del corteo percorse via dei Tribunali, e dopo essersi fermato davanti alla cattedrale per ricevere la benedizione dell'arcivescovo della citt\u00e0, il cardinale Pignatelli, prosegu\u00ec fino a Palazzo Reale. Due cronisti del tempo, il fiorentino Bartolomeo Intieri e il veneziano Cesare Vignola, descrissero in modo diverso l'accoglienza che i napoletani gli riservarono. Intieri scrisse che il suo arrivo fu un evento epocale (\u00absono accaduti fatti non succeduti ancora in molti secoli\u00bb), e che i popolani festanti gridavano che \u00abSua Altezza Reale era bello, che il suo viso era come quello di San Gennaro nella statua che lo rappresenta\u00bb. Vignola invece riport\u00f2 che \u00abnon vi fu quell'acclamazione che veniva supposta\u00bb, e che la folla applaudiva con \u00abmolta languidezza\u00bb e soltanto \u00abper dare impulso a chi gettava il denaro perch\u00e9 gettasselo in maggior copia\u00bb.\nLa proclamazione dell'indipendenza e la battaglia di Bitonto.\nIl 15 maggio, con un dispaccio e una lettera Filippo V proclam\u00f2 l'indipendenza del Regno di Napoli, con suo figlio Carlo come re. Il dispaccio, datato 15 aprile, annunciava:\nLa lettera, scritta in francese, iniziava invece con le parole \u00abAu roy de Naples. Monsieur mon fr\u00e8re et fils\u00bb (Al re di Napoli. Mio signor fratello e figlio). Carlo di Borbone fu quindi il primo sovrano a risiedere a Napoli dopo oltre due secoli di vicereame, ma la conquista del regno non era ancora completa, poich\u00e9 gli austriaci, guidati dal principe di Belmonte Antonio Pignatelli, nel frattempo subentrato al Carafa, avevano ricevuto rinforzi e si erano accampati nei pressi di Bitonto. Le truppe spagnole, comandate dal conte di Montemar, li attaccarono il 25 maggio, e riportarono una schiacciante vittoria, facendo migliaia di prigionieri, tra cui anche il principe di Belmonte, mentre il vicer\u00e9 Visconti e altri ufficiali riuscirono a mettersi in salvo sulle navi attraccate a Bari. Per festeggiare la vittoria Napoli fu illuminata per tre notti, e il 30 maggio Carlo accolse il generale Montemar con tutti gli onori e lo nomin\u00f2 duca di Bitonto.\nCadute Reggio Calabria (20 giugno), l'Aquila (27 giugno) e Pescara (28 luglio), le ultime due roccaforti austriache rimaste nella penisola erano Gaeta e Capua. L'assedio di Gaeta avvenne alla presenza dell'infante, e si concluse il 6 agosto. Il 28 dello stesso mese le truppe di Montemar sbarcarono in Sicilia, e il 2 settembre entrarono a Palermo, dando inizio all'invasione dell'isola. Capua, strenuamente difesa dal Traun, si arrese invece il 24 novembre, dopo una lunga resistenza.\nGiudicato tra i principali responsabili della perdita del regno, il maresciallo Carafa fu esiliato a Wiener Neustadt e processato presso il supremo consiglio di guerra, venendo condannato anche a un periodo di carcere.\nLa conquista del Regno di Sicilia.\nNel 1734, il Regno di Sicilia, come prima il Regno di Napoli, fu invaso dalle truppe di Carlo di Borbone. A fine agosto due contingenti spagnoli sbarcarono a Palermo e Messina. La capitale fu occupata il 2 settembre. Le truppe dell'infante di Spagna, avanzarono senza incontrare forti resistenze, escluso a Messina, con il principe Lobkowitz e a Siracusa con il marchese Orsini, dove gli austriaci resistettero oltre sei mesi, mentre Trapani si arrese solo nel giugno 1735.\nL'isola fu cos\u00ec sottratta alla Sicilia alla dominazione asburgica. Il 3 luglio 1735, Carlo fu incoronato sovrano a Palermo, assumendo il titolo di Carlo III di Sicilia.\nLa costituzione della nuova monarchia borbonica liberava dalla condizione di viceregno l'isola, che ritornava a essere uno stato indipendente, sebbene, di fatto, unito a Napoli in regime d'unione personale. La politica del nuovo sovrano fu all'insegna delle riforme: esse furono orientate a modernizzare l'amministrazione e l'erario e a favorire i commerci. Ma il re, che lasci\u00f2 presto l'isola per Napoli, attu\u00f2 interventi tendenti a limitare il potere ecclesiastico e baronale e il Parlamento siciliano.\nLa questione dell'investitura.\nDurante i primi anni del regno di Carlo la corte napoletana fu impegnata in una disputa con la Santa Sede. In virt\u00f9 di diritti feudali che risalivano al trattato di Melfi del 1059, con cui papa Niccol\u00f2 II aveva riconosciuto a Roberto il Guiscardo il dominio dell'Italia meridionale e della Sicilia, Clemente XII si considerava l'unico legittimato a investire i re di Napoli, cosicch\u00e9 non riconobbe Carlo di Borbone come legittimo sovrano, facendogli sapere attraverso il nunzio apostolico di non ritenere valida la nomina ricevuta dal re di Spagna suo padre. In risposta, a Napoli una giunta presieduta dal giurista toscano Bernardo Tanucci concluse che l'investitura pontificia non era necessaria, poich\u00e9 l'incoronazione di un re non poteva esser considerata un sacramento. Il Tanucci attu\u00f2 una politica di forte limitazione dei privilegi del clero, i cui vasti possedimenti godevano dell'esenzione fiscale e di una propria giurisdizione. Tuttavia da parte del governo napoletano non mancarono gesti distensivi, come fu quello di vietare il rientro in patria allo storico pugliese in esilio Pietro Giannone, sgradito alle gerarchie ecclesiastiche.\nNel 1735, dopo essere sbarcato in Sicilia, dove gi\u00e0 si preparava la sua incoronazione, Carlo invi\u00f2 un'ambasceria a Roma per tributare al papa il tradizionale omaggio della chinea: una cavalla bianca e una somma di denaro che i re di Napoli donavano ai papi in segno di vassallaggio ogni 29 giugno, ricorrenza dei santi Pietro e Paolo. L'imperatore, considerandosi ancora il legittimo sovrano del regno napoletano, fece lo stesso. Poich\u00e9 la chinea imperiale era una consuetudine, mentre quella borbonica una novit\u00e0, il pontefice prefer\u00ec accettare la prima, ritenendo di compiere un gesto meno clamoroso, e cos\u00ec facendo provoc\u00f2 lo sdegno dell'infante spagnolo.\nIl 3 luglio Carlo fu incoronato sovrano delle Due Sicilie, \"rex utriusque Siciliae\", nell'antica Cattedrale di Palermo. L'incoronazione avvenne aggirando l'autorit\u00e0 del papa grazie all'Apostolica Legazia di Sicilia, privilegio medievale che garantiva all'isola una particolare autonomia giuridica dalla Chiesa. Alla cerimonia non partecip\u00f2 il legato papale, come Carlo avrebbe voluto.\nNel marzo dell'anno seguente si aggiunse un ulteriore motivo di attrito tra Napoli e Roma. Nella capitale pontificia si scopr\u00ec che i borbonici rinchiudevano cittadini romani nei sotterranei di palazzo Farnese, propriet\u00e0 di re Carlo, per reclutarli con la forza nel neonato Real Esercito. Migliaia di trasteverini assaltarono il palazzo per liberarli, e all'interno dell'edificio si abbandonarono al saccheggio. La folla si diresse poi verso l'ambasciata spagnola in piazza di Spagna, e negli scontri che seguirono furono uccisi diversi soldati borbonici, tra cui un ufficiale. Successivamente il tumulto si estese fino a Velletri, dove la popolazione in sommossa aggred\u00ec delle truppe spagnole in marcia verso Napoli.\nIl saccheggio di una propriet\u00e0 del sovrano fu ritenuto un grave affronto dalle corti borboniche. Di conseguenza gli ambasciatori spagnoli e quelli napoletani abbandonarono Roma, mentre i nunzi apostolici furono allontanati da Madrid e da Napoli. Reggimenti borbonici sconfinarono nello Stato Pontificio, e la minaccia fu tale che alcune porte di Roma furono sbarrate e la guardia civica raddoppiata. Velletri fu occupata e costretta a pagare ottomila scudi come citt\u00e0 vinta, Ostia fu saccheggiata, mentre Palestrina evit\u00f2 la stessa sorte grazie al pagamento di un riscatto di sedicimila scudi.\nLa commissione cardinalizia a cui fu affidato il caso decise d'inviare a Napoli una delegazione di prigionieri trasteverini e velletrani come riparazione. I sudditi pontifici furono puniti con pochi giorni di prigione e poi, dopo aver chiesto il perdono reale, furono graziati. Il sovrano napoletano successivamente riusc\u00ec ad appianare le proprie divergenze col papa, e dopo lunghi negoziati, grazie alla mediazione del suo ambasciatore a Roma, il cardinale Acquaviva, ottenne l'investitura il 12 maggio 1738."}
{"id": "3985725", "revid": "110157", "url": "https://it.wikipedia.org/wiki?curid=3985725", "title": "\u017dd\u00edrec (Plze\u0148)", "text": "\u017dd\u00edrec \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985729", "revid": "71433", "url": "https://it.wikipedia.org/wiki?curid=3985729", "title": "My Week with Marilyn", "text": ""}
{"id": "3985730", "revid": "110157", "url": "https://it.wikipedia.org/wiki?curid=3985730", "title": "Celina", "text": "Origine e diffusione.\nSi tratta di un derivato del nome latino \"Caelinus\", a sua volta proveniente dal nome Celio. Pu\u00f2 anche essere usato come ipocoristico di Marceline.\nIl nome inglese \"Selina\" potrebbe costituire una sua variante.\nOnomastico.\nVi sono diverse sante e beate che portano il nome Celina, ricordate nei giorni seguenti:"}
{"id": "3985732", "revid": "287204", "url": "https://it.wikipedia.org/wiki?curid=3985732", "title": "Marilyn (film)", "text": ""}
{"id": "3985733", "revid": "92723", "url": "https://it.wikipedia.org/wiki?curid=3985733", "title": "Grand Prix Hassan II 2012 - Qualificazioni singolare", "text": "Le qualificazioni del singolare del Grand Prix Hassan II 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "3985734", "revid": "100842718", "url": "https://it.wikipedia.org/wiki?curid=3985734", "title": "Giro dell'Appennino 2012", "text": "Il Giro dell'Appennino 2012, settantatreesima edizione della corsa, si \u00e8 svolto il 15 aprile 2012, per un percorso totale di 194,5\u00a0km. La vittoria \u00e8 stata appannaggio dell'italiano Fabio Felline che ha terminato la gara in 4h50'47\".\nPercorso.\nEseguito il ritrovo al \"Serravalle Designer Outlet\", la partenza avvenne da Novi Ligure di fronte al Museo dei Campionissimi (Costante Girardengo e Fausto Coppi). La corsa prevedeva sette GPM e tre traguardi volanti. Dopo il Passo della Castagnola, un primo passaggio sul Passo dei Giovi, la Crocetta d'Orero e un ulteriore scollinamento del \"Giovi\", la corsa affront\u00f2 la sempre decisiva ascesa del Passo della Bocchetta. Dalla sommit\u00e0 mancavano 55\u00a0km all'arrivo nel corso dei quali erano da affrontare nuovamente il Passo della Castagnola e il Passo dei Giovi rispettivamente a 40 e a 30\u00a0km dall'arrivo. Come nell'edizione del 2011, il Giro dell'Appennino si concluse al traguardo posto a Genova in Via XX Settembre."}
{"id": "3985735", "revid": "1915706", "url": "https://it.wikipedia.org/wiki?curid=3985735", "title": "Bromuro d'ammonio", "text": "Il Bromuro di ammonio , con formula bruta NH4Br, \u00e8 il sale di ammonio dell'acido bromidrico . La sostanza chimica cristallizza in prismi incolori e sublima al riscaldamento ed \u00e8 facilmente solubile in acqua. Per esposizione all'aria assume progressivamente un colore giallo a causa della ossidazione di tracce di bromuro a bromo .\n\u00c8 usato nell'industria della tecnologia fotografica e in medicina come sedativo (uso ormai sconsigliato).\nPreparazione.\nIl bromuro di ammonio pu\u00f2 essere sintetizzato mediante l'azione diretta di bromuro di idrogeno in ammoniaca.\nPu\u00f2 anche essere preparato mediante la reazione di ammoniaca con il ferro (II) bromuro o ferro (III) bromuro , che pu\u00f2 essere ottenuto facendo passare una soluzione acquosa di bromo sopra della limatura di ferro."}
{"id": "3985740", "revid": "287204", "url": "https://it.wikipedia.org/wiki?curid=3985740", "title": "\u017divotice", "text": "\u017divotice \u00e8 un comune della Repubblica Ceca facente parte del distretto di Plze\u0148-jih, nella regione di Plze\u0148."}
{"id": "3985741", "revid": "287204", "url": "https://it.wikipedia.org/wiki?curid=3985741", "title": "Zivotice", "text": ""}
{"id": "3985751", "revid": "122665710", "url": "https://it.wikipedia.org/wiki?curid=3985751", "title": "Camera dei deputati (Regno di Sardegna)", "text": "La Camera dei deputati, nel Regno di Sardegna, era la camera legislativa che, insieme al Senato Subalpino, formava il Parlamento del Regno di Sardegna.\nLo Statuto Albertino.\nLo Statuto Albertino, che trasformava la monarchia sabauda da assoluta a costituzionale, istituiva con l'art. 3 il Senato (di nomina regia) e la Camera dei deputati (elettiva):\nNegli artt. dal 39 al 47 le norme che regolavano la Camera:\nNegli artt. dal 48 al 64 le norme comuni con il Senato:\nElezione dei membri e legislature.\nLe elezioni per la Camera dei deputati si effettuavano a scrutinio uninominale a doppio turno, a suffragio ristretto secondo la legge n. 680 del 17 marzo 1848 (e successive modifiche). Questo sistema elettorale portava al voto circa il 2,00% della popolazione residente. Il Regno era diviso in collegi e per ogni collegio veniva eletto un solo deputato. Il numero dei membri della Camera (e quindi dei collegi elettorali), tra il 1848 e il 1861, varier\u00e0 pi\u00f9 volte visto che la legge elettorale prevedeva un numero di deputati variabile in base alla popolazione. Le varie annessioni che porteranno all'unit\u00e0 d'Italia modificheranno anche il numero degli scranni: dai 204 dell'8 maggio 1848 ai 443 del 18 febbraio 1861.\nLe legislature del Regno di Sardegna furono sette. L'VIII, \u00e8 riconosciuta dagli storici come la prima del Regno d'Italia anche se fu aperta ufficialmente il 18 febbraio 1861, un mese prima della proclamazione del 17 marzo.\nIl ruolo politico della Camera.\nIl bicameralismo, previsto perfetto, si svilupp\u00f2 in realt\u00e0 come \"zoppo\", con prevalenza politica della camera bassa. I progetti di legge potevano essere promossi dai ministri, dal governo, dai parlamentari, oltre che dal Re. Per diventare legge dovevano essere approvati nello stesso testo da entrambe le Camere, senza ordine di precedenza (a parte quelle tributarie e di bilancio che dovevano passare prima per la Camera dei deputati) e dovevano essere munite di sanzione regia. Le due Camere ed il Re rappresentavano perci\u00f2 per lo Statuto i \u201ctre poteri legislativi\u201d: bastava che uno di essi fosse contrario e per quella sessione il progetto non poteva pi\u00f9 essere riprodotto. L'art. 9 dello Statuto prevedeva l'istituto della proroga delle sessioni.\nSe Carlo Alberto con lo Statuto istituiva una monarchia costituzionale pura, nella quale, cio\u00e8, il Governo era nominato dal Re e rispondeva solo a lui, con Cavour il Governo fu indotto a cercare il sostegno politico della Camera dei deputati. Tale processo evolutivo segn\u00f2 il passaggio ad una monarchia costituzionale di tipo parlamentare, fondata sull'istituto della \"fiducia\". Il delicato gioco di equilibri tra il Re, il Governo e il Parlamento dette luogo anche a episodi di forte contrasto tra la Camera e il Senato, visto che quest'ultimo assunse un ruolo decisamente conservatore, in difesa delle prerogative reali."}
{"id": "3985752", "revid": "339392", "url": "https://it.wikipedia.org/wiki?curid=3985752", "title": "Al-Arabi Hilal Sudani", "text": ""}
{"id": "3985753", "revid": "339392", "url": "https://it.wikipedia.org/wiki?curid=3985753", "title": "Al Arabi Hilal Sudani", "text": ""}
{"id": "3985754", "revid": "253269", "url": "https://it.wikipedia.org/wiki?curid=3985754", "title": "Paul L. Stein", "text": "Biografia.\nNato nel 1892 a Vienna, all'epoca capitale dell'impero austro-ungarico, cominci\u00f2 la sua carriera di regista cinematografico a Berlino nel 1918, lavorando esclusivamente in Germania fino al 1926. In seguito, si divise tra cinema tedesco e statunitense quando, a Hollywood, diresse stelle come Jeanette MacDonald, Lilian Gish e Constance Bennett.\nNel 1931, Stein si trasfer\u00ec in Inghilterra, messo contratto dalla British International Pictures per cui diresse numerosi film di grande prestigio, incluse alcune operette molto popolari, prodotte a met\u00e0 degli anni trenta. Per la maggior parte della sua carriera, gli furono affidati film che si rivolgevano al pubblico femminile. Negli ultimi anni, invece, cambi\u00f2 registro, passando a dirigere a pellicole noir e di spionaggio. Stein rimase in Inghilterra per il resto della sua carriera, diventando cittadino britannico nel 1938.\nMor\u00ec a Londra il 2 marzo 1951 all'et\u00e0 di cinquantanove anni."}
{"id": "3985755", "revid": "767487", "url": "https://it.wikipedia.org/wiki?curid=3985755", "title": "ITF Women's Circuit Tallahassee 2002", "text": "L'ITF Women's Circuit Tallahassee 2002 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 2002. Il montepremi del torneo era di $10\u00a0000 e si \u00e8 svolto nella settimana tra l'8 gennaio e il 14 gennaio 2002 su campi in cemento. Il torneo si \u00e8 giocato a Tallahassee negli Stati Uniti.\nVincitori.\nSingolare.\n Petra Rampre ha sconfitto in finale Andrea Nathan 4-6, 6-3, 6-4.\nDoppio.\n Jessica Lehnhoff / Vanessa Webb hanno sconfitto in finale Ivana Abramovi\u0107 / Jacqueline Trail 6-4, 6-3."}
{"id": "3985756", "revid": "1652635", "url": "https://it.wikipedia.org/wiki?curid=3985756", "title": "One Shot '80 Volume 16", "text": "One Shot '80 Volume 16 \u00e8 la sedicesima raccolta di canzoni degli anni '80, pubblicata in Italia dalla Universal su CD (catalogo 024 9 81001 8) e cassetta nel 2003, appartenente alla serie \"One Shot '80\" della collana \"One Shot\".\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3985760", "revid": "130040", "url": "https://it.wikipedia.org/wiki?curid=3985760", "title": "Abbone di Poitiers", "text": "Origine.\nNon si conoscono gli ascendenti. Si sa solo che era un Franco.\n&lt;br&gt;Secondo la \"Revue de l'histoire de l'ouest - 1893: extrait des archives du comte Ren\u00e9 de Laigue au ch\u00e2teau de Bahurel (1670)\" era figlio di Gerardo, uno dei primi conti di Autun. \nBiografia.\nDi Abbone si hanno scarse notizie. Nel 778 \u00e8 citato come conte di Poitiers, convocato da Carlomagno, per la nascita del figlio Ludovico.\nSecondo le \"Chartes de l\u00b4abbaye de Nouaill\u00e9 de 678 \u00e0 1200 (Poitiers)\" (ed. 1936) del frate P. de Monsabert presiedette una causa, il 18 novembre 780, in cui decise che la propriet\u00e0 di Lussac apparteneva alla abbazia di Nouaill\u00e9; poi altre cause, nel dicembre di quello stesso anno, nell'aprile del 791 e nell'agosto del 794.\nSecondo gli \"ANNALES REGNI FRANCORUM\" e gli annali di Eginardo, nell'811, \"Abo comes\" fu uno dei nobili Franchi che partecip\u00f2 alle trattative di pace tra l'imperatore Carlomagno e il re dei Danesi, Hemming.\nDi Abbone non si conosce l'anno esatto della morte.\nDiscendenza.\nDi Abbone non si conosce alcuna discendenza."}
{"id": "3985762", "revid": "110157", "url": "https://it.wikipedia.org/wiki?curid=3985762", "title": "Lo sceriffo indiano", "text": "Lo sceriffo indiano (\"Law of the Plainsman\") \u00e8 una serie televisiva statunitense in 30 episodi trasmessi per la prima volta nel corso di una sola stagione dal 1959 al 1960.\n\u00c8 una serie del genere western incentrata sulle vicende dello sceriffo di origini indiane Sam Buckhart, interpretato da Michael Ansara, attore gi\u00e0 apparso nella serie \"Broken Arrow\" nel ruolo del capo indiano Cochise. \"Lo sceriffo indiano\" \u00e8 uno spin-off della serie \"The Rifleman\" in cui il personaggio di Sam Buckhart era gi\u00e0 apparso negli episodi \"The Indian\" e \"The Raid\".\nTrama.\nSam Buckhart \u00e8 un indiano Apache che ha salvato la vita di un ufficiale americano dopo un agguato indiano. Quando l'ufficiale muore, lascia i suoi averi a Sam che li utilizza per frequentare scuole private e la Harvard University. Dopodich\u00e9 torna nel New Mexico, dove diviene vice-sceriffo per conto dello sceriffo Andy Morrison. Vive in una locanda gestita da Martha Commager. L'unico altro personaggio regolare \u00e8 una bambina di 8 anni, Tess Logan, un'orfana salvata da Buckhart.\nPersonaggi e interpreti.\nGuest star.\nTra le guest star: Mort Mills, Robert B Simon, Bill Erwin, George Mitchell, Dabbs Greer, Anne Benton, Joe De Santis, Richard Devon, Pat O'Malley, William D. Gordon, Harry Swoger, Lyle Berger, Gail Kobe, Joel Ashley, Gustavo Rojo, Jean Allison, Paul Carr, Roberto Contreras, Hampton Fancher, Perry Irvins, Brett King, Gordon Polk, Richard Gaines, Hope Summers, Eddie Quillan, Rayford Barnes, Bud Osborne, John Pickard, Alice Backes, Peter Whitney.\nProduzione.\nLa serie fu prodotta da Cardiff Productions e Four Star Productions. Le musiche furono composte da Leonard Rosenman.\nRegisti.\nTra i registi sono accreditati:\nSceneggiatori.\nTra gli sceneggiatori sono accreditati:\nDistribuzione.\nLa serie fu trasmessa negli Stati Uniti dal 1\u00ba ottobre 1959 al 5 maggio 1960 sulla rete televisiva NBC.\nAlcune delle uscite internazionali sono state:"}
{"id": "3985763", "revid": "46931", "url": "https://it.wikipedia.org/wiki?curid=3985763", "title": "Law of the Plainsman", "text": ""}
{"id": "3985765", "revid": "767487", "url": "https://it.wikipedia.org/wiki?curid=3985765", "title": "Grand Prix Pino Cerami 2012", "text": "Il Grand Prix Pino Cerami 2012, quarantaseiesima edizione della corsa e valida come evento dell'UCI Europe Tour 2012 categoria 1.1, si svolse il 5 aprile 2012 su un percorso totale di circa 200,2\u00a0km. Fu vinto dal belga Ga\u00ebtan Bille che termin\u00f2 la gara in 4h52'11\", alla media di 41,11\u00a0km/h.\nAll'arrivo 127 ciclisti portarono a termine il percorso."}
{"id": "3985771", "revid": "716632", "url": "https://it.wikipedia.org/wiki?curid=3985771", "title": "Dark Night of the Scarecrow", "text": ""}
{"id": "3985777", "revid": "327773", "url": "https://it.wikipedia.org/wiki?curid=3985777", "title": "Cucurbita moschata", "text": "Cucurbita moschata \u00e8 una specie di pianta appartenente alla famiglia Cucurbitaceae.\nPresenta alcune tipologie, tra cui la zucca di Napoli e la zucchina trombetta di Albenga.\nOrigini e distribuzione.\nLa specie \u00e8 originaria del nord del Sudamerica.\n\u00c8 molto coltivata in tutti i paesi dal clima caldo e temperato.\n\"C. moschata\" \u00e8 stata introdotta in Europa dopo i viaggi di Cristoforo Colombo, come tutte le zucche (\"Cucurbita\").\n\u00c8 una specie che richiede pi\u00f9 calore delle altre specie di \"Cucurbita\"; per questo motivo, \u00e8 maggiormente coltivata nel sud Europa e nelle pianure dei paesi tropicali.\nLa zucchina trombetta.\nLa zucchina trombetta di Albenga, comunemente chiamata zucca trombetta o pi\u00f9 semplicemente trombetta, \u00e8 una delle tante variet\u00e0 di zucca coltivate a scopo alimentare negli orti familiari e da alcuni anni coltivata anche da agricoltori in apprestamenti protetti quindi con una produzione molto precoce al pari dello zucchino di serra.\nIl riferimento agli orti famigliari \u00e8 valido per tutta la Liguria dove la \"trombetta\" \u00e8 conosciuta da tempo, e per il basso Piemonte dove \u00e8 stata introdotta in tempi pi\u00f9 recenti; mentre la coltivazione vera e propria, in serra o in pienaria, viene effettuata soprattutto nella piana albenganese (e nel suo entroterra) e in qualche altra localit\u00e0 del savonese, con alcuni isolati casi di coltivazione in serra anche nell'imperiese, mentre \u00e8 diffusa in tutto il territorio rurale regionale la sua coltivazione in orto a pienaria a livello privato famigliare.\nDeve il suo nome alla forma solitamente allungata del frutto ed al fatto che, crescendo allo stato spontaneo, adagiata sul terreno senza tutori, esso tende a ritorcersi di 360\u00b0 a mo' di tromba. Il fatto poi d'avere l'apice del frutto ingrossato (in esso ha sede l'ovario) contribuisce ancor pi\u00f9 a dare l'idea di una tromba.\nLa \"trombetta\", cos\u00ec come la si conosce sui mercati, non \u00e8 ritorta poich\u00e9 la sua forma di allevamento pi\u00f9 indicata \u00e8 il pergolato: il frutto crescendo tende ad allungarsi verso il basso. Pertanto alla raccolta risulta rettilineo o quasi.\nLa sua commercializzazione avviene, come per lo zucchino, a frutto immaturo nel momento dell'antesi, quando risulta pi\u00f9 appariscente (con il fiore aperto) ma anche pi\u00f9 tenero per il consumo anche a crudo."}
{"id": "3985780", "revid": "124411581", "url": "https://it.wikipedia.org/wiki?curid=3985780", "title": "One Shot '80 Volume 17", "text": "One Shot '80 Volume 17 \u00e8 la diciassettesima raccolta di canzoni degli anni '80, pubblicata in Italia dalla Universal su CD (catalogo 024 9 81722 5) e cassetta nel 2003, appartenente alla serie \"One Shot '80\" della collana \"One Shot\".\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
{"id": "3985785", "revid": "793215", "url": "https://it.wikipedia.org/wiki?curid=3985785", "title": "Editto del Tois\u00e9", "text": "L'editto del Tois\u00e9 (in francese \"\u00e9dit du Tois\u00e9\") fu un provvedimento d'imposizione di una tassa fondiaria, emanato il 27 gennaio 1644 dal Ministero delle Finanze di Parigi, per rimpinguare le casse della corona, prosciugate dallo sforzo militare della guerra dei trent'anni.\nIl nome deriva dall'antica misura di lunghezza fondiaria, il \"tois\u00e9\" appunto (in italiano tesa), corrispondente circa a due metri, che avrebbe dovuto costituire l'unit\u00e0 di misura per il calcolo dell'imposta.\nInsieme ad altri tentativi di prelievo fiscale, il provvedimento fu all'origine del malcontento popolare che porter\u00e0 alla reazione del Parlamento di Parigi e alla cosiddetta Fronda parlamentare nel 1648. Il controllore generale delle finanze, Michel Particelli d'\u00c9mery, un lionese d'origine lucchese gi\u00e0 consigliere di Richelieu \u2014 facendo leva su una proibizione di costruire nel \"faubourg\" risalente al 1548 \u2014 aveva predisposto il calcolo preventivo delle superfici delle costruzioni del \"faubourg\" parigino: se i proprietari si fossero rifiutati di fornire i dati, sarebbero incorsi in pene severissime (demolizione del fabbricato o ammende elevate). \nL'imposta suscit\u00f2 ampio malcontento, e il parlamento riusc\u00ec a ottenerne l'esenzione per i propri membri, per gli avvocati, i procuratori e i notai.\nVista la reazione, fu abbandonata l'anno successivo."}
{"id": "3985786", "revid": "599013", "url": "https://it.wikipedia.org/wiki?curid=3985786", "title": "Gabriel Mendoza", "text": ""}
{"id": "3985787", "revid": "48829078", "url": "https://it.wikipedia.org/wiki?curid=3985787", "title": "Stapf", "text": ""}
{"id": "3985789", "revid": "287204", "url": "https://it.wikipedia.org/wiki?curid=3985789", "title": "14498 Bernini", "text": "14498 Bernini \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a 2,7570994\u00a0UA e da un'eccentricit\u00e0 di 0,1338162, inclinata di 3,65121\u00b0 rispetto all'eclittica."}
{"id": "3985791", "revid": "1305772", "url": "https://it.wikipedia.org/wiki?curid=3985791", "title": "Silk Road", "text": "Silk Road (letteralmente \"Via della Seta\", da cui trae ispirazione) era un sito di commercio elettronico che funzionava attraverso i servizi nascosti del software di anonimato Tor. Solo attraverso Tor, infatti, era possibile accedere al sito. Vari prodotti venduti su Silk Road sono classificati come prodotti di contrabbando dalla maggioranza delle giurisdizioni mondiali. Silk Road \u00e8 stato definito come \"l'Amazon delle droghe\".\nIl 3 ottobre 2013 Silk Road fu chiuso dall'FBI. Ai primi di novembre ne fu annunciata la riapertura da parte dello pseudonimo Dread Pirate Roberts, nonostante l'FBI avesse arrestato la persona che secondo loro si celava dietro a quel nome.\nIl 6 novembre 2014 Silk Road fu chiuso definitivamente dall'FBI.\nIl 30 maggio 2015 Ross Ulbricht, il creatore di Silk Road sotto lo pseudonimo di Dread Pirate Roberts, \u00e8 stato condannato in primo grado all'ergastolo per i reati di associazione per delinquere, frode informatica, distribuzione di false identit\u00e0, riciclaggio di denaro, traffico di droga, traffico di droga su internet e cospirazione per trafficare droga. Ulbricht era stato arrestato grazie ad agenti FBI sotto copertura infiltrati nella sua piattaforma.\nDescrizione.\nAcquirenti e venditori conducono tutte le transazioni con i Bitcoin, una moneta elettronica che permette riservatezza e discrezione. Per far fronte alle possibili fluttuazioni del tasso di cambio del bitcoin, che possono essere notevoli anche su brevi periodi, i prezzi praticati su Silk Road sono vincolati al dollaro statunitense, in modo da prevenire inflazione o deflazione troppo drastiche. Gli utenti non interessati a vendere possono iscriversi a Silk Road gratuitamente; tale strategia \u00e8 volta a ridurre la possibilit\u00e0, per utenti non autorizzati, di distribuire merce contaminata. A partire dal lancio, avvenuto nel febbraio 2011, dopo tre mesi di sviluppo, si deline\u00f2 chiaramente il genere di business con il quale Silk Road voleva affermarsi: droghe, pornografia, prodotti contraffatti, documenti falsi e, a partire dal marzo 2012, anche armi. Tuttavia, gli amministratori del sito hanno vietato la vendita di beni o servizi destinati a danneggiare gli altri. I venditori operano maggiormente negli Stati Uniti e in Gran Bretagna offrendo prevalentemente prodotti quali MDMA, eroina, LSD e cannabis. Un gestore del sito ha affermato che \u00aboltre il 99% di tutte le transazioni, effettuate all'interno del sistema con acconto di garanzia, \u00e8 stato completato con soddisfazione di compratore e venditore, o comunque alla fine un accordo \u00e8 stato raggiunto.\u00bb\nIl 2 ottobre 2013 l'FBI ha arrestato il proprietario Ross Ulbricht in California. Il sito \u00e8 stato messo offline. L'FBI ha anche sequestrato 3,6 milioni di dollari in Bitcoin. Il tribunale federale di New York, che lo scorso febbraio aveva ritenuto il trentunenne originario del Texas colpevole di tutti i sette capi di accusa a suo carico: tra questi traffico di droga su internet, cospirazione al fine di trafficare droga, riciclaggio di denaro, lo ha condannato all'ergastolo il 30 maggio 2015.\nIl 31 maggio 2017 ha perso l'appello alla sentenza di primo grado, in cui la Corte d'Appello americana ha confermato il suo ergastolo, giudicando valido il modus operandi mediante il quale l'accusa \u00e8 entrata in possesso di alcuni documenti probatori. Secondo i legali texani del trentatreenne infatti il giudice di primo grado ha violato in parte il quarto emendamento della Costituzione degli Stati Uniti d'America.\nNotoriet\u00e0.\nIn seguito a un articolo apparso sul blog Gawker, i senatori statunitensi Charles Schumer e Joe Manchin hanno inviato una lettera al Procuratore generale Eric Holder e all'Amministratore della DEA Michele Leonhart per chiedere la chiusura di Silk Road. In una conferenza stampa Schumer ha descritto il sito come segue:\nSuccessivamente, gli amministratori di Silk Road hanno pubblicato sul loro forum questa risposta:\nDopo questi eventi, il traffico sul sito \u00e8 cresciuto enormemente e il bitcoin ha subito un corrispondente aumento di valore.\nIl sito \u00e8 stato anche usato \u2014 durante la discussione legislativa dello Stop Online Piracy Act del 2011 \u2014 come un esempio dell'evoluzione di alcuni siti web a rete distribuita, e di sistemi informatici che, per la loro struttura, non sono bloccabili filtrando il nome del dominio, come proposto con il SOPA.\nNei media.\nLa vicenda viene narrata nel film del 2021 \"Silk Road\"."}
{"id": "3985794", "revid": "767487", "url": "https://it.wikipedia.org/wiki?curid=3985794", "title": "Pedro Fern\u00e1ndez Cantero", "text": "Caratteristiche tecniche.\nCaratterizzato da uno stile di gioco intenso e duro, \u00e8 ricordato come un giocatore molto falloso."}
{"id": "3985797", "revid": "287204", "url": "https://it.wikipedia.org/wiki?curid=3985797", "title": "Pedro Fernandez Cantero", "text": ""}
{"id": "3985801", "revid": "599013", "url": "https://it.wikipedia.org/wiki?curid=3985801", "title": "Eduardo Vilches", "text": ""}
{"id": "3985802", "revid": "647919", "url": "https://it.wikipedia.org/wiki?curid=3985802", "title": "Silk road marketplace", "text": ""}
{"id": "3985808", "revid": "647919", "url": "https://it.wikipedia.org/wiki?curid=3985808", "title": "Silk Road Anonymous Marketplace", "text": ""}
{"id": "3985816", "revid": "1005847", "url": "https://it.wikipedia.org/wiki?curid=3985816", "title": "Elezioni parlamentari in Ungheria del 1953", "text": "Le elezioni parlamentari della Repubblica Popolare d'Ungheria del 1953 si sono tenute il 17 maggio.\nIl Partito dei Lavoratori Ungheresi era l'unico partito presente ed ha ottenuto 206 seggi su 298; gli altri 92 seggi sono andati a candidati indipendenti scelti dal partito."}
{"id": "3985820", "revid": "1543377", "url": "https://it.wikipedia.org/wiki?curid=3985820", "title": "Guselli", "text": "Guselli (\"I Gusei\" in dialetto piacentino) \u00e8 una frazione del comune italiano di Morfasso, in provincia di Piacenza, posta in cima all'omonimo valico, sullo spartiacque fra la val Chero e la val d'Arda. \nLa frazione \u00e8 diventata nota per essere stata teatro, durante la seconda guerra mondiale, di un'imboscata dai parte dei nazisti e della divisione Turkestan nei confronti di un gruppo di partigiani, culminata con l'uccisione di venticinque di essi e la cattura di altri dieci.\nStoria.\nL'eccidio del 4 dicembre 1944.\nNella mattinata del 4 dicembre 1944 una colonna di circa settanta militari appartenenti alla divisione Turkestan, senza mezzi a motore, proveniente da Bettola e diretta a Morfasso, supera la localit\u00e0 di Prato Barbieri e si attesta ai Guselli, spargendosi nelle case alla ricerca di cibo. Notata una colonna partigiana proveniente da Morfasso, viene predisposto un agguato collocando alcune mitragliatrici in luoghi defilati della localit\u00e0.\nAlle 9.30, i primi partigiani, arrivati a bordo di una motocicletta, vengono bloccati e fatte prigionieri senza spargimenti di sangue. Due ore pi\u00f9 tardi, il grosso della colonna partigiana, composta da alcune auto, da un Fiat 626 adattato ad ambulanza e da un Fiat 666, vengono sorpresi dal fuoco delle mitragliatrici: dei circa sessanta partigiani presenti sui vari veicoli venticinque vengono uccisi nei combattimenti sul posto e dieci vengono fatti prigionieri: di questi ultimi due verranno rilasciati il giorno successivo, uno riuscir\u00e0 a fare ritorno da un campo di prigionia in Germania, dove invece morirono gli altri sette catturati. Considerando anche i morti dei combattimenti dei giorni successivi, il bilancio totale \u00e8 di quarantaquattro partigiani uccisi.\nIn ricordo di tale evento, nella frazione \u00e8 posto un monumento con una lapide in bronzo recante i nomi dei 32 partigiani caduti durante i combattimenti o deceduti durante la prigionia in Germania.\nInfrastrutture e trasporti.\nGuselli \u00e8 raggiunta dalla strada provinciale 14 di Val Chero, proveniente da Carpaneto Piacentino e dalla strada provinciale 15 di Prato Barbieri che collega la localit\u00e0 con Bettola e con Morfasso.\nLa frazione \u00e8 servita dalla linea autobus extraurbana E29 Bettola-Groppoducale-Guselli, operata da Seta."}
{"id": "3985821", "revid": "599013", "url": "https://it.wikipedia.org/wiki?curid=3985821", "title": "Ronnie Ekelund", "text": "Carriera.\nCon la sua Nazionale prese parte alle Olimpiadi di Barcellona del 1992."}
{"id": "3985829", "revid": "124411635", "url": "https://it.wikipedia.org/wiki?curid=3985829", "title": "One Shot '80 Volume 18", "text": "One Shot '80 Volume 18 \u00e8 la diciottesima raccolta di canzoni degli anni '80, pubblicata in Italia dalla Universal su CD (catalogo 024 9 83556 2) e cassetta nel 2006, appartenente alla serie \"One Shot '80\" della collana \"One Shot\".\nIl disco.\nNel 2006 la Universal riprende la pubblicazione dei volumi \"One Shot '80\", dopo la pausa del 2005 che aveva visto nascere la nuova serie One Shot 'aaaa' - Le pi\u00f9 belle canzoni dell'anno! con la pubblicazione dei primi 5 volumi contenenti le canzoni relative agli anni dal 1980 al 1984.\nLa nuova serie, da una parte raggruppa i brani per anno di pubblicazione, espandendolo con ulteriori pezzi richiesti dai fan, dall'altra ripubblica molte delle tracce pi\u00f9 significative dei primi volumi \"One Shot '80\", diventati nel frattempo indisponibili ma ancora molto richiesti.\nTracce.\nIl primo \u00e8 l'anno di pubblicazione del singolo, il secondo quello dell'album; altrimenti coincidono. "}
