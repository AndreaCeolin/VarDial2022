{"id": "4194238", "revid": "775372", "url": "https://it.wikipedia.org/wiki?curid=4194238", "title": "Indipendentismo catalano", "text": "L'indipendentismo catalano (in catalano: \"independentisme catal\u00e0\") \u00e8 una corrente sociale, culturale e politica che propugna l'indipendenza della Catalogna come Stato sovrano e, pi\u00f9 in generale, dei paesi catalani. Tale idea \u00e8 pur vero che, come approfondito nel capitolo Storia, ha radici sin dal XIV secolo d.c. a seguito della costituzione della Generalitat della Catalunya, e rafforzata dalle concessioni regali nel XVII sec., ma come \"corrente\" in senso moderno trova il suo archetipo ispiratore solo in tempi pi\u00f9 recenti, nel cosiddetto \"catalanismo\", movimento sorto e sviluppatosi tra fine '800 e primi '900 che fa leva sulle peculiarit\u00e0 della storia della Catalogna, della sua lingua, della sua cultura e, non ultimo, del suo peso economico, e di cui il moderno indipendentismo \u00e8 la rielaborazione culturale e politica.\nIl catalanismo ottocentesco trov\u00f2 eco e qualche simpatia nella coeva letteratura romanzesca italiana, influenzata dai valori indipendentisti del Risorgimento, che contribu\u00ec ad alimentare il mito del Catalano coraggioso ribelle, insofferente ad un Regno che obtorto collo serviva in armi.\nPer quanto riguarda la collocazione politica internazionale in rapporto all'Unione europea, il fronte indipendentista si attesta in maggioranza su posizioni favorevoli all'adesione all'Unione: fa eccezione una componente minoritaria ma significativa, il partito di sinistra Candidatura di Unit\u00e0 Popolare, che esprime istanze di netto antieuropeismo e anti-atlantismo, in relazione alle quali la realizzazione dell'aspirazione separatista si colloca in una prospettiva che veda l'uscita dall'Unione europea, la defezione dalla NATO, e la statalizzazione di ampi settori dell'economia e della finanza.\nIl simbolo del movimento \u00e8 la bandiera chiamata \"estelada\", sia nella versione col triangolo blu e stella bianca sia nella versione col triangolo giallo e stella rossa, quest'ultima di stampo socialista.\nStoria.\nMedioevo ed et\u00e0 moderna.\nLa consapevolezza di una peculiarit\u00e0, rispetto alle altre regioni iberiche, all'interno della storia della Spagna, trae origine da circostanze storiche particolari che, in principio, hanno visto il formarsi della confederazione aragonese-catalana (ci\u00f2 che gli storici chiamano Regno d'Aragona), a cui ha fatto seguito, nel XIV secolo, il costituirsi della \"Generalitat de Catalunya\". Nella temperie dei rivolgimenti economici e mercantili innescati dalla scoperta europea delle Americhe, la Catalogna si trov\u00f2 a soffrire le difficolt\u00e0 economiche dovute allo spostarsi del baricentro dei commerci verso le Americhe (dalle cui rotte la Catalogna era stata esclusa in favore della Castiglia) e il chiudersi degli spazi di manovra mercantili nel bacino mediterraneo, a causa dell'espansione ottomana: queste difficolt\u00e0 alimentarono sentimenti anti-castigliani e separatisti che spinsero alla scelta politica di appoggiare la Francia contro Filippo IV di Spagna, rivoltandosi contro il re ma perdendo i propri privilegi autonomistici proprio per mano francese. In seguito, appoggiarono l'arciduca Carlo VI d'Asburgo, Arciduca d'Austria, nella contesa che lo oppose a Filippo V di Spagna durante la guerra di successione spagnola.\nNel XVIII secolo, un nuovo impulso alle tendenze autonomiste e separatiste si deve alle concessioni fatte da Carlo III di Spagna che ripristin\u00f2 buone parte delle prerogative di autonomia sottratte dall'egemonia francese dopo la sollevazione del 1640 e riammise la Catalogna anche ai commerci verso il Nuovo Mondo.\nEpoca contemporanea.\nLe peculiari circostanze storiche saranno il terreno tradizionale su cui, secoli pi\u00f9 tardi, tra fine '800 e i primi '900, si svolger\u00e0 l'elaborazione culturale che porter\u00e0 al sorgere del movimento del cosiddetto catalanismo.\nDurante l'epoca della dittatura franchista, la Catalogna pag\u00f2 per l'appoggio dato alla fazione repubblicana durante la guerra civile spagnola, subendo la perdita di ogni forma di autonomia.\nIl processo di transizione democratica (apertosi con la morte di Francisco Franco nel 1975) vide l'adozione della costituzione democratica del 1978, approvata con il referendum del 1978, in cui la Catalogna si pronunci\u00f2 favorevole a grandissima maggioranza (90,46%), perfino superiore al consenso medio dell'intero Paese (87,78%). La nuova costituzione democratica disegnava un avanzatissimo status di autogoverno per le comunit\u00e0 autonome: per quanto riguarda la Catalogna, vi fu la reviviscenza della \"Generalitat de Catalunya\". Il nuovo regime di autogoverno riconosciuto alla regione, entrato in vigore a gennaio 1980, era stato anche sottoposto al vaglio popolare tramite indizione di un referendum nell'ottobre 1979.\nUlteriori ampliamenti dei margini di autonomia della \"Generalitat\" si sono avuti nel 2006 con il nuovo statuto d'autonomia, con attribuzioni di maggiori poteri e prerogative sia in materia di autonomia fiscale, sia in ambito giudiziario e amministrativo Alla \"Generalitat\" \u00e8 riconosciuta la prerogativa di partecipare, tramite un proprio rappresentante, ai vertici dell'Unione europea che vertono su materie che possano toccare gli interessi regionali. Ulteriore autonomia \u00e8 stata ottenuta nel corso degli anni anche da trasferimenti di altre competenze da parte del governo centrale, trasferimenti non ancora conclusi, sebbene essi siano spesso oggetto di polemiche in quanto si ritiene che vengano concessi per ragioni di opportunismo politico.\nNonostante il maggior grado di autonomia raggiunto con il nuovo statuto, per iniziativa del Partito Popolare guidato da Mariano Rajoy, nel luglio 2006 viene presentato ricorso al Tribunale Costituzionale spagnolo definendo il testo dello statuto una minaccia all'unit\u00e0 dello Stato spagnolo. Nel 2010 il Tribunale Costituzionale Spagnolo dichiar\u00f2 l\u2019incostituzionalit\u00e0 di diversi articoli del nuovo statuto, tra cui quello in cui la Catalogna veniva definita una \u201cnazione\u201d e negando l'uso della lingua catalana come prima lingua nelle amministrazioni catalane e sui mezzi di comunicazione dando avvio, secondo molti osservatori, ai movimenti indipendentisti degli anni successivi.\nLa reviviscenza negli anni 2010.\nI fermenti indipendentisti hanno ripreso forza all'approssimarsi del secondo decennio del XXI secolo. Il 10 luglio 2010 si \u00e8 svolta nella citt\u00e0 di Barcellona una manifestazione per l'autonomia catalana, seguita da un'altra manifestazione svoltasi l'11 settembre 2012.\nL'11 settembre 2013 diverse organizzazioni della societ\u00e0 civile catalana organizzarono una catena umana, chiamata \"Via Catalana\", lunga pi\u00f9 di 400\u00a0km, con una partecipazione stimata di 1,6 milioni di cittadini, attraverso 86 comuni della Catalogna.\nI vari referendum.\nIl mancato referendum del 2014.\nIl referendum per l'autodeterminazione della Catalogna \u00e8 stato un progetto di una consultazione popolare che avrebbe dovuto tenersi, in modo ufficiale, il 9 novembre 2014. Tuttavia, il 25 marzo dello stesso anno il Tribunale costituzionale della Spagna ne ha dichiarato l'illegittimit\u00e0; in un primo momento, il governo catalano ha comunicato che la consultazione si sarebbe tenuta lo stesso ma, l'8 aprile, il parlamento spagnolo ha definitivamente rigettato la richiesta referendaria, nonostante il 23 aprile il presidente della Catalogna continuasse a dare per probabile la chiamata alle urne per il 9 novembre.&lt;br&gt;\nUna votazione si tenne effettivamente alla data prevista; non avendo valore legale, la consultazione ebbe solo un valore simbolico. L'80,72% dei votanti si espresse per la piena indipendenza, con una partecipazione al voto del 35,9% degli aventi diritto.\nIl referendum del 2017.\nIl 9 giugno 2017, il Presidente della Generalitat de Catalunya, Carles Puigdemont, ha annunciato l'intenzione di indire per ottobre dello stesso anno un secondo referendum sull'indipendenza della Catalogna, stavolta di natura vincolante.\nIl 6 settembre 2017 il Parlamento catalano ha approvato la legge che indice, per il successivo 1\u00ba ottobre, un referendum con valore vincolante sull'indipendenza della Catalogna in forma di repubblica.\nIl governo spagnolo, forte delle sentenze del Tribunale costituzionale in tal senso, ha ripetutamente dichiarato di considerare tale consultazione illegale, in quanto in violazione dell'articolo 2 della Costituzione spagnola che sancisce l'unit\u00e0 indissolubile dello Stato.&lt;br&gt;Il referendum si \u00e8 comunque svolto il 1\u00ba ottobre 2017 in un clima di forte contrapposizione.\nI votanti secondo i dati diffusi dalla Generalitat de Catalunya sono stati 2.286.217 (43,2%) oltre a pi\u00f9 di 770.000 schede sequestrate dalla polizia.\nI risultati: i S\u00cd sono stati 2.044.038 (90,2% dei voti), i NO 177.547 (7,8%), mentre le schede bianche 44.913 (2%). Il governo centrale spagnolo ha negato ogni validit\u00e0 alla consultazione.\nConflitto istituzionale (2017-2019).\nLa celebrazione del referendum ha innescato un conflitto istituzionale di vaste proporzioni tra il governo catalano e quello nazionale.\nLa maggioranza indipendentista del Parlamento regionale catalano ha inizialmente sottoscritto il 10 ottobre 2017 una \"dichiarazione dei rappresentanti della Catalogna\", un testo esclusivamente politico e senza applicazione effettiva, che dichiara la costituzione della repubblica catalana come Stato indipendente e sovrano.\nIl 27 ottobre successivo il Parlamento catalano ha approvato a scrutinio segreto la nascita di una repubblica catalana \"come Stato indipendente, sovrano, democratico\". Alla votazione non hanno partecipato i rappresentanti di PP, PSC e Ciutadans. La dichiarazione di indipendenza \u00e8 stata approvata con 70 voti favorevoli, 10 contrari e 2 schede bianche.\nDa parte sua il governo nazionale aveva attivato fin dal 21 ottobre la procedura per l'applicazione dell'art. 155 della Costituzione spagnola allo scopo dichiarato di esautorare il governo catalano e procedere a nuove elezioni regionali. Il 27 ottobre, dopo la dichiarazione d'indipendenza catalana, il Senato spagnolo ha approvato l'applicazione dell'art. 155 con il conseguente commissariamento della regione, e ha indetto nuove elezioni nella comunit\u00e0 autonoma per il 21 dicembre 2017.\nIl 2 novembre 2017 la procura spagnola emette un mandato d'arresto per Carles Puigdemont, nel frattempo \"auto-esiliatosi\" in Belgio, da dove dichiara di non avere intenzione di rientrare in Spagna senza la garanzia di un giusto processo. Vengono poi arrestati otto ex consiglieri, tra cui il vicepresidente destituito Junqueras.&lt;br&gt;\nIl 21 dicembre 2017, in seguito alle nuove elezioni regionali per il Parlamento catalano, Junts per Catalunya, ERC e CUP hanno raggiunto la maggioranza assoluta di seggi (70 seggi su 135) ma non di voti (47,6%); il partito unionista Ciudadanos \u00e8 risultato il primo partito, con 37 seggi.\nIl 14 febbraio 2021, nelle elezioni anticipate per il Parlamento regionale, l'insieme dei partiti indipendentisti raggiunge il maggior numero di seggi in parlamento (74 su 135) e di voti in percentuale (50.9%, arrivando per la prima volta alla maggioranza assoluta dei votanti) della storia spagnola post-franchista."}
{"id": "4194239", "revid": "106376", "url": "https://it.wikipedia.org/wiki?curid=4194239", "title": "Carlo Fayer", "text": "Biografia.\nNato a Ripalta Nuova, in prossimit\u00e0 di Crema, frequent\u00f2 le scuole nel paese nat\u00eco e, in seguito, a Crema, dove frequent\u00f2 l'Istituto magistrale. Sul cognome della famiglia, si suppone un'origine spagnola.\nNel 1940 il padre sottopose alcuni suoi lavori a Carlo Martini, il quale ne espresse un lusinghiero parere e scrisse una lettera di presentazione del ragazzo a Contardo Barbieri, direttore dell'Accademia Carrara di Bergamo. Fayer interruppe quindi gli studi magistrali e, a soli sedici anni, inizi\u00f2 la frequentazione dell'Accademia.\nCon gli anni si fecero sempre pi\u00f9 numerose le mostre, personali e collettive, a cui partecip\u00f2 in Italia e all'estero: Crema, Milano, Bergamo, Cremona, Mantova, Urbino, Ferrara, Palermo, Zurigo, Santander, Salamanca, Madrid, Barcellona e D\u00fcsseldorf.\nFayer ha sempre vissuto dividendosi fra la terra natale e i molti luoghi dei suoi soggiorni all'estero (Zurigo, Spagna, Provenza, Parigi), fino alla morte nel 2012.\nProduzione artistica.\nNei primi anni, lo stile pittorico di Fayer era semplice e influenzato, tramite Martini, dal chiarismo lombardo e dalla pittura impressionistica e post-impressionistica francese ed inglese. Ancora al seguito di Martini, Fayer si avvicin\u00f2 a quella diramazione del chiarismo nota come \u00abScuola di Burano\u00bb. Nel 1950 Martini espose infatti alla Biennale di Venezia di quell'anno, portandosi dietro il giovane Fayer nella visita della citt\u00e0 e dell'isola di Burano.\nCon gli anni si fece strada uno stile pittorico pi\u00f9 autonomo ed originale, definito \u00abpost-informale\u00bb, dove \u00abnella sua adesione al culto della materia mantiene l'esigenza di esprimere il visibile, spogliandolo per\u00f2 dell'osservazione esatta, rifiutando l'elenco infinitesimale dei particolari che nella sua sensibilit\u00e0 vengono giudicati inutili e ridondanti\u00bb.\nAccanto alla pittura, a partire dal 1958 si avvicin\u00f2 alla ceramica, dipingendo piatti o statue appena abbozzate e dal gusto primitivo ed informale, e della vetrata; a partire dagli anni ottanta inaugur\u00f2 la tematica dei cosiddetti \u00abmuri\u00bb, opere prima dipinte, poi \u00abcostruite\u00bb, generalmente in terracotta.\nOpere di Fayer sono conservate presso il Museo civico di Crema e del Cremasco e presso il Museo internazionale design ceramico di Laveno-Mombello."}
{"id": "4194246", "revid": "1543377", "url": "https://it.wikipedia.org/wiki?curid=4194246", "title": "Paralympic Hall of Fame", "text": "La Visa Paralympic Hall of Fame \u00e8 la Hall of Fame istituita dall'International Paralympic Committee a partire dal 2006.\nCriteri.\nOgni due anni viene assegnato un premio agli sportivi paralimpici che hanno contribuito con successo alla diffusione dello spirito sportivo e del fair play. A partire dalla terza edizione (del 2010) il premio \u00e8 sponsorizzato da VISA."}
{"id": "4194250", "revid": "128695", "url": "https://it.wikipedia.org/wiki?curid=4194250", "title": "Flushing Meadows", "text": ""}
{"id": "4194253", "revid": "287204", "url": "https://it.wikipedia.org/wiki?curid=4194253", "title": "Eta Sagittarii", "text": "Eta Sagittarii (Eta Sgr, \u03b7 Sagittarii, \u03b7 Sgr) \u00e8 una stella binaria di magnitudine apparente 3,11 della costellazione del Sagittario. Dista 146 anni luce dal sistema solare. Ha anche altri nomi tradizionali, poco utilizzati, tra i quali Sephdar, dall'arabo \u0627\u0644\u0635\u0641\u062f\u0631 al-safdar (\"guerriero violento\"), e Ira Furoris, proveniente dal latino e che significa \"ira furiosa\". Anticamente ricevette anche il nome di Beta Telescopii ().\nOsservazione.\nPosta alla declinazione di 36\u00b0S, Eta Sagittarii \u00e8 una stella dell'emisfero australe. Nell'emisfero boreale essa non pu\u00f2 essere osservata a nord del 54\u00ba parallelo, il che esclude buona parte del Canada e l'Europa settentrionale. Nelle zone temperate dell'emisfero boreale, essa comunque apparir\u00e0 molto bassa sull'orizzonte e la sua osservazione risulter\u00e0 penalizzata. Diventa circumpolare solo alle latitudini pi\u00f9 meridionali del 54\u00b0S, cio\u00e8 solo nel continente antartico e nelle regioni pi\u00f9 meridionali della Terra del Fuoco. La sua magnitudine pari a 3,11 le consente di essere scorta anche dalle aree urbane di moderate dimensioni, sebbene un cielo non troppo inquinato sia preferibile per la sua individuazione.\nCaratteristiche fisiche.\nIl sistema \u00e8 composto da una gigante rossa di tipo spettrale M3,5III e da una stella bianco-gialla di sequenza principale di classe F7V. La principale ha una massa stimata in e, come molte stelle della sua classe, \u00e8 una variabile irregolare. Con una bassa temperatura superficiale () ed un raggio 62 volte quello del Sole, \u00e8 585 volte pi\u00f9 luminosa, se si considera anche la radiazione infrarossa emessa da una stella cos\u00ec \"fredda\". La compagna, di magnitudine +7,8, \u00e8 di massa un po' minore della principale, 1,3 volte quella del Sole, ma pi\u00f9 calda, e dista dalla compagna 3,6 secondi d'arco, che corrispondono, alla distanza in cui si trova il sistema, ad almeno . Il periodo orbitale delle due stelle attorno al comune centro di massa \u00e8 di almeno 1270 anni. L'et\u00e0 stimata del sistema \u00e8 di circa 3 miliardi di anni."}
{"id": "4194262", "revid": "76963", "url": "https://it.wikipedia.org/wiki?curid=4194262", "title": "Margaret Webster", "text": "Insieme all'attrice Eva Le Gallienne e al produttore Cheryl Crawford, fond\u00f2 nel 1946 l'American Repertory Theater.\nBiografia.\nMargaret Webster era figlia di Mary Louise Whitty e di Ben Webster. Nacque a New York, durante una tourn\u00e9e negli Stati Uniti di suo padre, un famoso attore di teatro."}
{"id": "4194265", "revid": "458786", "url": "https://it.wikipedia.org/wiki?curid=4194265", "title": "Spezia Calcio 2012-2013", "text": "Questa voce raccoglie le informazioni riguardanti lo Spezia Calcio nelle competizioni ufficiali della stagione 2012-2013.\nStagione.\nNella stagione 2012-2013 lo Spezia ha disputato il ventesimo campionato di Serie B della sua storia.\nMaglie e sponsor.\nIl fornitore ufficiale di materiale tecnico per la stagione 2012-2013 \u00e8 stato Lotto, mentre gli sponsor di maglia sono stati Cassa di Risparmio della Spezia e Gruppo Ferla.\nOrganigramma societario.\nArea direttiva\nArea tecnica\nArea sanitaria"}
{"id": "4194270", "revid": "532808", "url": "https://it.wikipedia.org/wiki?curid=4194270", "title": "Corso Giuseppe Garibaldi (Milano)", "text": ""}
{"id": "4194281", "revid": "585241", "url": "https://it.wikipedia.org/wiki?curid=4194281", "title": "Duomo di Lissone", "text": ""}
{"id": "4194284", "revid": "585241", "url": "https://it.wikipedia.org/wiki?curid=4194284", "title": "Separatismo catalano", "text": ""}
{"id": "4194285", "revid": "585241", "url": "https://it.wikipedia.org/wiki?curid=4194285", "title": "Som una naci\u00f3. Nosaltres decidim", "text": ""}
{"id": "4194289", "revid": "120685698", "url": "https://it.wikipedia.org/wiki?curid=4194289", "title": "La storia di Christine", "text": "La storia di Christine (\"Christine\") \u00e8 un romanzo epistolare della scrittrice Elizabeth von Arnim, pubblicato nel 1917 con lo pseudonimo di Alice Cholmondeley.\nTrama.\nGli eventi del romanzo sono esposti in una serie di lettere scritte alla propria madre da Christine Cholmondeley, una giovane inglese studentessa di musica che si \u00e8 recata a Berlino per studiare con Kloster, un illustre violinista tedesco, poche settimane prima dell'inizio della prima guerra mondiale che vide Germania e Inghilterra su fronti contrapposti. Nel prologo, datato maggio 1917, l'autrice anticipa che Christine, la sua unica figlia, \u00e8 morta di polmonite in un ospedale di Stoccarda l'8 agosto 1914 a causa della guerra. Nelle lettere, scritte da Christine dal 28 maggio 1914 (giorno dell'arrivo a Berlino dall'Inghilterra) al 6 agosto 1914 (quando la ragazza riferisce di non aver potuto prendere il treno che l'avrebbe condotta nella neutrale Svizzera) Christine racconta alla madre il suo affetto filiale, le speranze per il futuro e le sue impressioni sulla Germania e sui tedeschi. In Germania Christine viene apprezzata da Kloster e si fidanza con Bernd von Inster, un giovane ufficiale aristocratico prussiano amante della musica. Non altrettanto amichevoli sono invece i rapporti con la maggior parte dei tedeschi, descritti dalla ragazza come eccessivamente formali, ossequenti alle autorit\u00e0, nazionalisti, xenofobi e inclini alla guerra.\nAccoglienza e aspetti autobiografici.\n\"Christine\" usc\u00ec nel 1917, anno in cui le forze alleate si sforzavano di ottenere la partecipazione alla guerra degli Stati Uniti, fino ad allora neutrali. Il romanzo epistolare della Arnim era emotivamente coinvolgente, tanto che numerosi lettori lo considerarono come un documento vero e non come un'opera di fantasia: l'opera veicolava l'idea che il popolo tedesco, ritenuto fino ad allora dall'opinione pubblica americana succube del militarismo del governo tedesco, fosse in realt\u00e0 aggressivo, xenofobo e militarista in accordo con le tendenze del proprio governo. La vicenda narrata in \"Christine\" ha inoltre numerose somiglianze con quella di una figlia dell'autrice, Felicitas Joyce von Arnim-Schlagenthin, detta Queekie, la quale mor\u00ec appena sedicenne il 3 giugno 1916 a Brema, in Germania, dove si era recata per perfezionarsi negli studi musicali. Il libro ebbe in Inghilterra un successo straordinario alla sua uscita e in pochi mesi ne vennero approntate otto edizioni."}
{"id": "4194290", "revid": "55935", "url": "https://it.wikipedia.org/wiki?curid=4194290", "title": "Alice Cholmondeley", "text": ""}
{"id": "4194293", "revid": "767487", "url": "https://it.wikipedia.org/wiki?curid=4194293", "title": "La prima volta, sull'erba", "text": "La prima volta, sull'erba \u00e8 un film del 1975 diretto da Gianluigi Calderone. Il titolo completo del film \u00e8 \"La prima volta, sull'erba (Danza d'amore sotto gli olmi)\".\nTrama.\nInizio Novecento. In una pensione del Tirolo si incontrano due famiglie: un medico con suo figlio e una vedova con sua figlia. Tra i due ragazzi nasce subito una bella amicizia che si trasformer\u00e0 presto in una relazione disinibita, approvata dai genitori che hanno una visione molto \"libera\" della vita.\nNel frattempo, anche i genitori si innamorano e questo causer\u00e0 un blocco emotivo alla relazione dei giovani. Quando i ragazzi tenteranno un doppio suicidio, sventato da un amico, le due famiglie si divideranno per sempre."}
{"id": "4194299", "revid": "184755", "url": "https://it.wikipedia.org/wiki?curid=4194299", "title": "Amoralit\u00e0", "text": "Amoralit\u00e0 \u00e8 un termine che in filosofia esprime non l'opposto della moralit\u00e0 (vale a dire immoralit\u00e0), bens\u00ec l'indifferenza, voluta o inconsciamente fondata, riguardo a quel complesso di regole e di norme che guidano la condotta degli uomini nelle varie epoche storiche e nelle diverse societ\u00e0.\nL'amoralit\u00e0 quindi si configura in tutte quelle azioni, che non possono essere ricondotte sotto i principi universali di bene e male, nelle quali si constata l'assenza di ogni norma morale o l'impossibilit\u00e0 di adottarla come criterio di valutazione.\nL'amoralit\u00e0 naturale.\nLa concezione naturalistica dell'uomo che si afferm\u00f2 nel mondo moderno rinascimentale comport\u00f2 con l'autonomia dei vari saperi la perdita di quella gerarchizzazione della vita spirituale, tipica del mondo classico e medioevale, sulla quale si fondava l'unit\u00e0 del sapere. La specializzazione delle scienze, e la conseguente frantumazione del sapere, comport\u00f2 che le diverse attivit\u00e0 spirituali fossero giudicate in base a criteri che erano a loro intrinseci.\nIn base a questi principi Machiavelli teorizz\u00f2 l'autonomia della politica, intesa come una scienza naturale, indifferente ad ogni riferimento morale o religioso e tesa esclusivamente al conseguimento del potere. Alla \"virtus\" cristiana del sovrano medioevale, che governava per grazia di Dio e che a Lui doveva rispondere per la sua azione politica che doveva esser diretta anche a difendere i buoni e a proteggere i deboli dalla malvagit\u00e0, Machiavelli contrappose l'amoralit\u00e0 del Principe. Nessuna considerazione morale n\u00e9 religiosa dovr\u00e0 inficiare la sua azione spregiudicata e forte che valendosi della sua \"aret\u00e8\" metter\u00e0 ordine l\u00e0 dov'\u00e8 il caos della politica italiana del '500.\nUna visione naturalistica che si ritrova nell'\"Emilio\" dove Rousseau sostiene l'esistenza di una \u00abamoralit\u00e0 naturale\u00bb rispettando la quale sia possibile educare l'uomo ad avere consapevolezza delle sue istintive e spontanee attitudini sulle quali conformare le virt\u00f9 civili: prima tra tutte quella dell'eguaglianza.\nAnche Croce nei suoi quattro gradi della vita dello Spirito considera la politica come un'attivit\u00e0 da inserire nell'ambito dell'economia e del tutto distinta e precedente la morale (\u00abanteriorit\u00e0 della politica alla morale\u00bb). Il politico, infatti, agisce esclusivamente con la forza in vista del conseguimento dell'utile particolare per lo Stato prescindendo dalla morale che al buon risultato dell'azione collega il fine universale.\nAmoralismo.\nUn significato diverso si ritrova nella dottrina filosofica dell'amoralismo, che si rif\u00e0 all'amoralit\u00e0, ma auspica l'ignoranza della morale e rifiuta la morale corrente sostenendo che l'etica non abbia un fondamento reale e che quindi vada esclusa, ad esempio, nella scienza.\nBergson ha notato come coloro che erano stati giudicati dalla societ\u00e0 in cui agivano come criminali perch\u00e9, ad esempio, credevano in divinit\u00e0 diverse da quelle protettrici della \"polis\" (come Socrate) o che contestavano il potere politico esistente (come Cristo), siano stati valutati in seguito come grandi moralisti. Da qui la distinzione tra un \u00abamoralismo sociale\u00bb che \u00e8 la contrapposizione alla morale corrente e un \u00abamoralismo assoluto\u00bb che \u00e8 \u00abl'assenza di ogni senso dei valori umani in generale\u00bb.\nNell'ambito di ambedue i significati citati di amoralismo s'inserisce il pensiero di Nietzsche che giudica la morale come espressione di quello spirito apollineo che pretende di ingabbiare la vita dell'uomo in un complesso di regole sociali che mortificano i suoi pi\u00f9 autentici valori vitali, ispirati dallo spirito dionisiaco, tali da farlo agire \u00abal di l\u00e0 del bene e del male\u00bb.\nIl pensiero filosofico connesso al materialismo ha talora riportato la moralit\u00e0 nell'ambito di quelle sovrastrutture ideologiche che secondo Marx costituiscono l'apparato di ipocriti valori ed idee con cui la classe dominante nasconde i suoi interessi di prevalenza sociale e politica. Un vero amoralismo \"sociale\" consente invece al proletariato di rendersi conto come la lotta di classe, basata su reali motivazioni storiche ed economiche, sia l'unico fattore progressivo della storia."}
{"id": "4194304", "revid": "306856", "url": "https://it.wikipedia.org/wiki?curid=4194304", "title": "Carl Hocheder", "text": "Biografia.\nCarl Hocheder nacque a Weiherhammer presso Weiden in der Oberpfalz, figlio di un impiegato statale. Studi\u00f2 architettura dal 1874 al 1878 presso la Technischen Hochschule M\u00fcnchen a Monaco. Fu assistente dell'architetto Friedrich von Thiersch.\nDal 1898 divenne professore alla Technischen Hochschule M\u00fcnchen. Accanto a Theodor Fischer e Hans Gr\u00e4ssel Carl Hocheder \u00e8 l'architetto che pi\u00f9 influenz\u00f2 lo stile di Monaco attorno alla fine del secolo creando il proprio stile \"M\u00fcnchener Barock\" anche detto \"Hocheder-Barock\" cio\u00e8 neobarocco Monacense."}
{"id": "4194305", "revid": "1186766", "url": "https://it.wikipedia.org/wiki?curid=4194305", "title": "Blue Movie", "text": ""}
{"id": "4194306", "revid": "1305772", "url": "https://it.wikipedia.org/wiki?curid=4194306", "title": "Coppa Italia 2012-2013 (pallanuoto maschile)", "text": "La Coppa Italia 2012-2013 di pallanuoto maschile \u00e8 stata la 22\u00aa edizione del trofeo assegnato annualmente dalla FIN. La competizione ha aperto la stagione italiana di club 2012-2013 il 29 settembre, e si \u00e8 conclusa il 9 dicembre.\nDiversamente dall'edizione precedente, non sono stati presenti club di Serie A2, ma hanno partecipato solo le 12 squadre iscritte alla Serie A1. Il formato prevedeva due fasi a gironi seguite dalla \"Final Four\", che si \u00e8 disputata nella Piscina Carlo Zanelli di Savona.\nLa Pro Recco ha conquistato il trofeo per l'ottava volta, dopo aver sconfitto in finale la Rari Nantes Savona. I campioni uscenti dell'AN Brescia si sono classificati terzi, sconfiggendo il Posillipo nella finale per il terzo posto.\nPrima fase.\nLa prima fase prevedeva due gironi da disputarsi in sede unica il 29 e 30 settembre 2012 (inizialmente previsti per il 28 e 29), a cui hanno partecipato le squadre classificate dal 5\u00ba al 10\u00ba posto del campionato 2011-2012 e le due neopromosse dalla Serie A2. Le prime due classificate di ogni girone si sono qualificate alla fase successiva.\nSeconda fase.\nHanno avuto accesso diretto a questa fase le prime quattro classificate del campionato 2011-2012 (Pro Recco, Brescia, Posillipo, Savona). Sono stati disputati due gironi in sede unica il 5 e 6 ottobre (Gruppo C) e il 19 e 20 ottobre (Gruppo D), in cui le prime due classificate si sono qualificate per la \"Final Four\".\nClassifica marcatori.\nRiconoscimenti.\nPremi speciali attribuiti relativamente alla \"Final Four\":"}
{"id": "4194308", "revid": "217591", "url": "https://it.wikipedia.org/wiki?curid=4194308", "title": "Costituzioni Clementine", "text": ""}
{"id": "4194309", "revid": "599013", "url": "https://it.wikipedia.org/wiki?curid=4194309", "title": "Erik Karlsen", "text": "Carriera.\nGiocatore.\nClub.\nKarlsen cominci\u00f2 la carriera con la maglia dello Str\u00f8mmen. Vest\u00ec poi la casacca del Lillestr\u00f8m dal 1973 al 1977, vincendo due campionati (1976 e 1977) e una Norgesmesterskapet (1977). Gioc\u00f2 poi un biennio nel V\u00e5lerengen, prima di tornare al Lillestr\u00f8m nel 1980. L'anno seguente torn\u00f2 allo Str\u00f8mmen, dove chiuse la carriera.\nNazionale.\nConta una presenza per la . Il 26 maggio 1977, infatti, fu in campo nella sconfitta per 1-0 contro la .\nAllenatore.\nNel 1989, fu allenatore del S\u00f8rumsand."}
{"id": "4194311", "revid": "86599", "url": "https://it.wikipedia.org/wiki?curid=4194311", "title": "Sporting News Player of the Year", "text": "Lo Sporting News Player of the Year \u00e8 un premio conferito annualmente dalla rivista sportiva statunitense \"Sporting News\" al miglior giocatore del Campionato NCAA di pallacanestro.\nIl riconoscimento venne istituito nel 1943; nel corso degli anni non \u00e8 stato assegnato nei periodi 1947-1949 e 1952\u20131957."}
{"id": "4194313", "revid": "599013", "url": "https://it.wikipedia.org/wiki?curid=4194313", "title": "Jan Erik Olsen", "text": "Carriera.\nClub.\nOlsen gioc\u00f2 con la maglia del Mj\u00f8ndalen, per poi passare al Kvik Halden. Si trasfer\u00ec in seguito al Fredrikstad, prima di tornare al Kvik Halden, per poi ritirarsi nel 1989.\nNazionale.\nConta 2 presenze per la . Esord\u00ec il 26 maggio 1977, in occasione della sconfitta per 1-0 contro la ."}
{"id": "4194314", "revid": "1543377", "url": "https://it.wikipedia.org/wiki?curid=4194314", "title": "Slavonic Channel International", "text": "Slavonic Channel International (sigla SCI, in russo \"\u041c\u0435\u0436\u0434\u0443\u043d\u0430\u0440\u043e\u0434\u043d\u044b\u0439 \u0421\u043b\u0430\u0432\u044f\u043d\u0441\u043a\u0438\u0439 \u041a\u0430\u043d\u0430\u043b\", in ucraino \"\u041c\u0456\u0436\u043d\u0430\u0440\u043e\u0434\u043d\u0438\u0439 \u0421\u043b\u043e\u0432'\u044f\u043d\u0441\u044c\u043a\u0438\u0439 \u041a\u0430\u043d\u0430\u043b\") \u00e8 un canale televisivo trasmesso dall'Ucraina internazionalmente attraverso il satellite, riguardante la cultura, la storia e i successi slavi. Trasmette in ucraino, ma anche in inglese e in russo, con progetti di espansione ad altre lingue.\nStoria.\nL'emittente fu fondata il 14 dicembre 1994. SCI ha sede a Kiev, in Ucraina, con a capo il suo presidente originario Volodymyr O. Ivanenko e Valeria Volodymyrivna Ivanenko."}
{"id": "4194315", "revid": "767487", "url": "https://it.wikipedia.org/wiki?curid=4194315", "title": "Ole Kristian Olsen", "text": "Carriera.\nClub.\nOlsen gioc\u00f2 con la maglia del Mj\u00f8ndalen.\nNazionale.\nConta una presenza per la . Il 19 maggio 1976, infatti, fu in campo in occasione della sconfitta per 0-1 contro l'."}
{"id": "4194319", "revid": "767487", "url": "https://it.wikipedia.org/wiki?curid=4194319", "title": "Boye Skistad", "text": "Biografia.\n\u00c8 il fratello gemello di Brede Skistad.\nCarriera.\nGiocatore.\nClub.\nSkistad gioc\u00f2 con la maglia del Mj\u00f8ndalen, prima di passare al Brann. Fece poi ritorno al Mj\u00f8ndalen, dove rimase fino al 1979.\nNazionale.\nConta 2 presenze per la . Debutt\u00f2 il 16 giugno 1976, nella sconfitta per 2-0 contro la .\nAllenatore.\nFu allenatore del Mj\u00f8ndalen dal 1986 al 1992."}
{"id": "4194323", "revid": "767487", "url": "https://it.wikipedia.org/wiki?curid=4194323", "title": "Dale Hall", "text": "Carriera.\nAttivo a livello di college, ha giocato a pallacanestro e football americano nei Black Knights della United States Military Academy.\nDopo la seconda guerra mondiale ha assunto l'incarico di assistente allenatore di football dapprima alla Purdue University, poi alla Universit\u00e0 del New Hampshire (dove ha anche allenato la squadra di basket), alla University of Florida ed alla United States Military Academy. Proprio alla Military Academy \u00e8 stato nominato capo allenatore nel periodo 1959-1961."}
{"id": "4194327", "revid": "599013", "url": "https://it.wikipedia.org/wiki?curid=4194327", "title": "Johannes Matzen", "text": ""}
{"id": "4194328", "revid": "3115", "url": "https://it.wikipedia.org/wiki?curid=4194328", "title": "Banca di Credito Cooperativo Mediocrati", "text": "BCC Mediocrati \u00e8 una societ\u00e0 cooperativa a mutualit\u00e0 prevalente, che opera nel territorio della provincia di Cosenza.\nLa banca nasce dalla fusione di tre ex casse rurali preesistenti, la pi\u00f9 antica delle quali \u00e8 la ex Cassa Rurale di Bisignano, fondata da don Carlo De Cardona il 24 giugno 1906.\nStoria.\nLa storia della banca affonda le sue radici nei primi del Novecento quando, come espressione economica della Lega del Lavoro, nascono le casse rurali allo scopo di liberare i soci dall'usura e promuovere lo sviluppo sociale delle classi lavoratrici. Sulla scia dell'impegno sociale di don Carlo De Cardona nell'ambito della Rerum Novarum di Leone XIII nascono le casse rurali in Calabria tra cui la Cassa di Luzzi (1905) e la Cassa di Bisignano (1906). Nel 1919 nasce anche la Cassa Rurale di Rota Greca.\nNel 1932, quando la lunga onda della \"Grande depressione\" arriva anche in Calabria la Cassa di Bisignano sembra sul punto di chiudere i battenti, ma, seppure con molte difficolt\u00e0, riesce a resistere, come la Cassa di Rota Greca; la Cassa Rurale di Luzzi, invece, viene messa in liquidazione.\nDopo la seconda guerra mondiale la Cassa di Bisignano e quella di Rota Greca partecipano alla rinascita dei territori e, per la propria parte, al miracolo economico degli anni '50, contribuendo direttamente alla ripresa operativa degli istituti nazionali di riferimento come la Federazione nazionale delle Casse Rurali e Artigiane e alla costituzione dell'Istituto centrale delle Casse Rurali e Artigiane, Iccrea.\nNel gennaio 1957 a Luzzi, 55 soci guidati da Cesare Dima fondano una nuova cassa rurale. Passano molti anni, fino a quando nel 1984 la Banca d'Italia concede alla Cassa di Bisignano l'autorizzazione ad estendersi nei comuni di Acri, Santa Sofia d'Epiro, San Marco Argentano, Cerzeto, Mongrassano, Torano Lattarico. Nel 1987, mentre la Cassa di Rota Greca apre una filiale nel comune di Lattarico, la Cassa Rurale di Bisignano inaugura la filiale di Acri.\nNel 1989 viene commissariata la Cassa Rurale e Artigiana di Bisignano. Il 29 settembre 1990 sono rieletti gli organi sociali e la banca riprende la sua ordinaria operativit\u00e0. I nove anni successivi sono caratterizzati da un notevole sviluppo finanziario e dall'introduzione della nuova legislazione sulle cooperative e del testo unico delle leggi in materia bancaria e creditizia.\nLa Cassa Rurale di Luzzi, nel frattempo evolutasi in BCC, nel 1997 acquista la BCC di Montalto Uffugo-Rose-San Benedetto Ullano.\nIl 1999 le tre BCC di Bisignano, Luzzi e Rota Greca approvano un progetto di fusione. Ogni socio mantiene nella nuova istituzione lo stesso valore nominale delle azioni che aveva in precedenza. Tutti i dipendenti sono confermati in servizio, direttore generale \u00e8 nominato Biagio Aragona, vice direttore Umile Formosa. Il CdA elegge presidente Nicola Paldino (ex BCC di Bisignano) e vicepresidenti gli altri due presidenti, Mario Malizia (ex BCC di Luzzi) e Baldassarre Mario Mancuso (ex BCC di Rota Greca).\nLa sede della nuova BCC, denominata Mediocrati, viene simbolicamente posta al centro del territorio, a Taverna di Montalto. Le sette filiali di partenza sono a Bisignano, Acri, Luzzi, Rose, Taverna di Montalto, Rota Greca e Lattarico. Nel 2001 si apre la filiale di Rende a cui nel 2006 si aggiunge quella di Cosenza; nel 2007 viene costruito il Centro Direzionale; nel 2008 la seconda filiale a Rende e la sede distaccata di San Giovanni in Fiore; nel 2009 la filiale di Paola.\nNei primi mesi del 2011, la Banca ha rilevato attivit\u00e0 e passivit\u00e0 della ex BCC della Sibaritide, aumentando i propri volumi e allargando il territorio di competenza alla zona della Sibaritide e del Pollino. Nel maggio 2013 \u00e8 stata approvata dall'Assemblea dei Soci la fusione per incorporazione dell'ex BCC Banca dello Jonio-Albidona, ampliando ulteriormente i confini del territorio di competenza fino ai comuni dell'alto Jonio cosentino (Albidona, Amendolara e Rocca Imperiale), raggiungendo il comune di Nova Siri (provincia di Matera).\nA seguito della Legge di Riforma del Credito Cooperativo (49/2016) la Banca aderisce al Gruppo Bancario Cooperativo ICCREA.\nNel 2019, il 15 novembre, esattamente 20 anni dopo la fusione delle BCC di Bisignano, Luzzi e Rota Greca, \u00e8 stato sottoscritto l\u2019atto di acquisizione del Ramo Calabria di Banca Sviluppo, che ha portato la BCC Mediocrati ad allargare la propria rete sportellare a 32 filiali, con 232 dipendenti.\nPersonaggi.\nDon Carlo De Cardona.\n\"Forti perch\u00e9 uniti, liberi perch\u00e9 forti!\" con questo slogan Don Carlo De Cardona, l'apostolo delle casse rurali calabresi, infiamm\u00f2 i cuori di tanti lavoratori che, all'inizio di un secolo nuovo, si trovavano di fronte al dilemma: restare o emigrare.\nCome in qualunque altro campo del suo agire, Don Carlo non si limit\u00f2 alle indicazioni. Fu lui a spronare Vincenzo Giuliani e gli altri quindici operai a fondare la Cassa Rurale di Bisignano il 24 giugno 1906.\nFermo oppositore dell'usura, sognava, attraverso l'istituzione delle casse rurali in Calabria di debellare questa piaga e di creare un sistema che consentisse che i risparmi di contadini ed operai rimanessero nei piccoli comuni calabresi a beneficio di queste classi; scriveva infatti su Il Lavoro: \"Mediante le Casse Rurali, il denaro dei contadini, degli operai calabresi, rimane in Calabria, rimane nei piccoli paesi della Calabria nelle mani dei contadini e degli operai calabresi, e fruttifica a beneficio della Calabria, dei paesi della Calabria, del popolo calabrese (...) Vedete le Cooperative, le Case operaie, i prestiti numerosi fatti a contadini e artieri \u2013 che invano avrebbero sperato un aiuto dalle grosse banche. (...) Cos\u00ec noi porteremo un contributo prezioso, tangibile, decisivo alla redenzione economica delle nostre terre e con questo semplice mezzo: le Casse rurali e le Cooperative commerciali e industriali\". (1908, nr. 17, pag. 2, \"il denaro del popolo calabrese al popolo calabrese\").\nDon Francesco Ricci.\nAlla guida di artigiani, contadini ed agricoltori di Rota Greca, Don Francesco Ricci fu tra i principali artefici della fondazione della Cassa Rurale di Rota Greca.\nAnch'egli al pari di Don Carlo e di Don Francesco Gullo, profuse un profondo impegno tant'\u00e8 che per mancanza di sede, fece tenere le prime riunioni ed i primi consigli di amministrazione nella sagrestia della chiesa madre, rimanendo presidente della cassa rurale dal 1919 al 1922.\nCesare Dima.\nCesare Dima, nasce nel 1894 da una famiglia della media borghesia di Luzzi, dopo aver completato gli studi classici a Cosenza parte per Milano, dove, consegue presso l'Universit\u00e0 Bocconi la laurea in Economia nel 1915 con il massimo dei voti.\nPur potendo usufruire dell'esonero dalle armi, si arruola in aeronautica durante la Prima guerra mondiale ed al termine del conflitto gli viene assegnata la medaglia d'Argento al valore militare.\nA guerra finita fonda a Luzzi uno studio di import export, ed una fabbrica di laterizi, grazie alla quale parteciper\u00e0 attivamente al boom edilizio durante il periodo del \u201cmiracolo italiano\u201d.\nEletto Sindaco per due consiliature, dota il paese di Luzzi di un servizio di autobus per Cosenza, istituisce scuole, ed un efficiente rete idrica. Inoltre per sostenere lo sviluppo del suo paese fonda nel 1957 la Cassa Rurale ed Artigiana di Luzzi.\nDon Francesco Gullo.\nA Don Francesco Gullo si deve l'istituzione della Cassa Rurale di Spezzano Albanese.\nSubito dopo la fine della prima guerra mondiale, fu nominato parroco di Spezzano Albanese. Appena rientrato nel suo paese natio sentiva un forte bisogno di prodigarsi in aiuto della sua gente, ecco perch\u00e9 fond\u00f2 subito un circolo giovanile di Azione Cattolica. Successivamente, supportato da piccoli agricoltori e contadini, decise di recarsi a Cosenza nella sede della Federativa, dove, dopo un caloroso incontro con Don Carlo decise di fondare nell'Ottobre del 1919 la Cassa Rurale di Spezzano Albanese, allo scopo di sostenere le classi popolari meno agiate. Fu anche direttore della Cassa dal 1919 al 1933.\nIl centro direzionale.\nSabato 30 giugno 2007 \u00e8 inaugurato il centro direzionale, alla presenza del presidente di Federcasse, Alessandro Azzi, delle autorit\u00e0 locali, dei rappresentanti della Banca d'Italia e di tutti i soci della Banca.\nL'edificio si sviluppa su quattro livelli ed \u00e8 ubicato lungo il tracciato del viale Francesco e Carolina Principe. Al piano terra ospita la filiale di Rende, mentre ai piani superiori trovano posto gli uffici della direzione e la sala convegni, che viene intitolata alla memoria di don Carlo De Cardona.\nNel centro direzionale trovano allocazione tutti gli uffici della banca.\nRapporto annuale sull'economia della provincia di Cosenza.\nDal 2005 la BCC Mediocrati produce un Rapporto sullo stato dell'economia della provincia di Cosenza . L'indagine \u00e8 affidata inizialmente alla societ\u00e0 Eurispes e poi alla Demoskopika. I dati di questa indagine sono pubblicati annualmente e messi a disposizione di studiosi ed operatori."}
{"id": "4194329", "revid": "729019", "url": "https://it.wikipedia.org/wiki?curid=4194329", "title": "Commissione Harbord", "text": "La Commissione Harbord \u00e8 stata una commissione politica americana incarica di studiare le relazioni tra USA e Armenia dopo la prima guerra mondiale.\nContesto.\nAl termine della Grande Guerra il presidente statunitense Woodrow Wilson invi\u00f2 due missioni nell'ex Impero Ottomano. La prima (la cosiddetta Commissione King-Crane) aveva il compito di incontrare i rappresentanti del governo turco. Nell'agosto 1919 un secondo gruppo (l'\"American Military Mission to Armenia\") venne incaricata di visitare l'Armenia e l'Anatolia centrale.\nLa missione era guidata dal general-maggiore James Harbord al quale il Segretario di Stato Robert Lansing chiese di \"fare rapporto sugli interessi e sulle responsabilit\u00e0 politiche, militari, geografiche, amministrative ed economiche degli Stati Uniti in tale regione\".\nLa Commissione.\nLa commissione, composta da 50 membri, arriv\u00f2 ad Istanbul nel settembre 1919 e per i successivi 30 giorni viaggi\u00f2 ad Adana, Aleppo, Mardin, Diyarbak\u0131r, Harput, Malatya, Sivas, Erzincan, Erzurum, Kars, Echmiadzin, Erevan e Tbilisi. U\nna parte della delegazione inoltre si rec\u00f2 lungo la costa del Mar Nero fino a Trebisonda. Il generale Harbord acquis\u00ec inoltre le conclusioni contenute nel rapporto Niles-Sutherland sulla situazione a Van e Bitlis.\nConclusioni.\nSecondo il rapporto preparato dalla Commissione Harbord la regione visitata, anche prima della guerra, era a maggioranza armena ma ripristinare lo status quo ante avrebbe potuto essere difficile.\nIl rapporto in definitiva raccomandava l'inclusione dell'Armenia in un eventuale mandato americano sull'Asia Minore e la Rumelia."}
{"id": "4194331", "revid": "47767", "url": "https://it.wikipedia.org/wiki?curid=4194331", "title": "Sepulcra", "text": ""}
{"id": "4194332", "revid": "533647", "url": "https://it.wikipedia.org/wiki?curid=4194332", "title": "Pietro Gaddi", "text": "Biografia.\nPietro Gaddi appartenne al ramo forlivese della nobile famiglia dei Gaddi.\nDopo essere stato vicelegato di Avignone, nominato vescovo di Spoleto il 7 febbraio 1695, il 6 marzo dello stesso anno fu consacrato dal cardinale Bandino Panciatichi.\nIl 21 marzo 1699, con altre autorit\u00e0 cittadine, and\u00f2 incontro a Maria Casimira, regina di Polonia, vedova di Giovanni Sobieski, diretta a Roma.\nRicopr\u00ec la carica di assistente al Soglio Pontificio durante il pontificato di Innocenzo XII.\n\u00c8 sepolto nella cattedrale di Spoleto, sotto una lapide posta sul pavimento di fronte all'altar maggiore."}
{"id": "4194334", "revid": "767487", "url": "https://it.wikipedia.org/wiki?curid=4194334", "title": "Reidar Goa", "text": "Carriera.\nClub.\nGoa vest\u00ec la maglia del Viking dal 1966 al 1977, collezionando 215 presenze in campionato e mettendo a segno una rete. In questo periodo, vinse quattro campionati: 1972, 1973, 1974 e 1975.\nNazionale.\nConta 4 presenze per la . Esord\u00ec il 13 maggio 1970, nella sconfitta per 0-2 contro la ."}
{"id": "4194335", "revid": "296327", "url": "https://it.wikipedia.org/wiki?curid=4194335", "title": "Werner Lin\u00df", "text": ""}
{"id": "4194336", "revid": "287204", "url": "https://it.wikipedia.org/wiki?curid=4194336", "title": "Werner Linss", "text": ""}
{"id": "4194339", "revid": "52502574", "url": "https://it.wikipedia.org/wiki?curid=4194339", "title": "Pietro Gaddi da Forl\u00ec", "text": ""}
{"id": "4194344", "revid": "287204", "url": "https://it.wikipedia.org/wiki?curid=4194344", "title": "Yuko Mizutani", "text": ""}
{"id": "4194347", "revid": "599013", "url": "https://it.wikipedia.org/wiki?curid=4194347", "title": "Kjetil Hasund", "text": "Biografia.\n\u00c8 il padre di Geir Hasund.\nCarriera.\nClub.\nHasund gioc\u00f2 nello H\u00f8dd.\nNazionale.\nConta 16 presenze e 3 reti per la . Esord\u00ec il 18 settembre 1966, trovando anche la rete nella sconfitta per 2-4 contro la ."}
{"id": "4194351", "revid": "132406", "url": "https://it.wikipedia.org/wiki?curid=4194351", "title": "Gioco ad informazione perfetta", "text": ""}
{"id": "4194352", "revid": "599013", "url": "https://it.wikipedia.org/wiki?curid=4194352", "title": "Heinz Lemanczyk", "text": ""}
{"id": "4194357", "revid": "599013", "url": "https://it.wikipedia.org/wiki?curid=4194357", "title": "Innamoramento (disambigua)", "text": ""}
{"id": "4194359", "revid": "767487", "url": "https://it.wikipedia.org/wiki?curid=4194359", "title": "Steffen Krau\u00df", "text": ""}
{"id": "4194360", "revid": "287204", "url": "https://it.wikipedia.org/wiki?curid=4194360", "title": "Steffen Krauss", "text": ""}
{"id": "4194362", "revid": "1305772", "url": "https://it.wikipedia.org/wiki?curid=4194362", "title": "Rudolf Krause", "text": ""}
{"id": "4194363", "revid": "1543377", "url": "https://it.wikipedia.org/wiki?curid=4194363", "title": "Ulrich's Periodicals Directory", "text": "Ulrich's Periodicals Directory \u00e8 un database bibliografico che fornisce informazioni su riviste scientifiche e divulgative, giornali e altri periodici.\nLa sua versione a stampa fu fondata da Carolyn Ulrich, capo della sezione periodici della New York Public Library, e viene pubblicata dal 1932. Il nome originale era \"Periodicals Directory: A Classified Guide to a Selected List of Current Periodicals Foreign and Domestic\".\nViene ora pubblicata anche online come Ulrichsweb, che fornisce collegamenti web e Z39.50 ai cataloghi bibliografici. La versione online contiene oltre 300\u00a0000 periodici attivi.\nLa copertura \u00e8 internazionale, con maggiore attenzione per le pubblicazioni in lingua inglese. L'informazione viene sottomessa direttamente dagli editori e verificata dalla redazione. Fra i metadati utilizzati, vi sono:\nFu inizialmente pubblicata da R.R. Bowker, ma nel 2006 poi venne trasferita a CSA, facente parte del Cambridge Information Group.\nDopo la fusione di CSA e ProQuest, Ulrich's venne trasferita ulteriormente sotto la ProQuest Serials Solutions."}
{"id": "4194367", "revid": "641453", "url": "https://it.wikipedia.org/wiki?curid=4194367", "title": "Morgana Giovannetti", "text": "Ha iniziato la sua carriera in televisione nei primi anni novanta, quando, ancora bambina, lavorava nella compagnia del Bagaglino facendosi notare per le sue doti di imitatrice, ed \u00e8 successivamente divenuta attrice teatrale e conduttrice radiofonica per Radio Globo, vivendo un nuovo momento di popolarit\u00e0 nel 2012, anno in cui \u00e8 stata interprete del tormentone estivo \"Il pulcino Pio\".\nBiografia.\nHa esordito ad appena sei anni, nel 1991, nel programma televisivo di Rai 2 \"Stasera mi butto\", competizione tra imitatori in onda in prima serata con la conduzione di Pippo Franco. Notata da Pier Francesco Pingitore, nello stesso periodo \u00e8 entrata a far parte della compagnia comica Il Bagaglino, comparendo come imitatrice in quattro stagioni delle trasmissioni televisive del gruppo (\"Cr\u00e8me caramel\", \"Saluti e baci\", \"Bucce di banana\" e \"Champagne\") insieme ad attori come Pippo Franco, Leo Gullotta ed Oreste Lionello.\nCon il gruppo comico del Bagaglino ha recitato anche nel film \"Gole ruggenti\" del 1992, mentre nel 1994 ha affiancato Gerry Scotti e Gabriella Carlucci conducendo un segmento di \"Buona Domenica\" dedicato ai bambini.\nIn seguito continua a lavorare come attrice teatrale e come conduttrice e imitatrice radiofonica su Radio M100 e Radio Globo, sulla quale conduce \"The Morning Show\".\nInterprete di cover ironiche di brani musicali utilizzate nell'ambito dei programmi radiofonici dell'emittente, come \"Ostia Beach\" (2011) e \"Resto a Roma\" (2012), \u00e8 tornata a far parlare di s\u00e9 a livello nazionale nell'estate del 2012 cantando il brano musicale per bambini \"Il pulcino Pio\", che \u00e8 diventato un vero e proprio tormentone estivo, ha raggiunto la vetta della classifica italiana dei singoli nell'agosto di quell'anno ed \u00e8 stato anche il video italiano pi\u00f9 visto su YouTube.\nParallelamente, continua a svolgere l'attivit\u00e0 di attrice e regista teatrale."}
{"id": "4194372", "revid": "110157", "url": "https://it.wikipedia.org/wiki?curid=4194372", "title": "Starovi\u010dky", "text": "Starovi\u010dky \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194374", "revid": "287204", "url": "https://it.wikipedia.org/wiki?curid=4194374", "title": "Philip Tagg", "text": "Dapprima insegnante dal 1966 di inglese presso scuole superiori svedesi, \u00e8 diventato poi Professore di Armonia, Improvvisazione, Storia della Musica e Teoria musicale presso l'Universit\u00e0 di G\u00f6teborg, dove poi ha assunto la cattedra di Musicologia fino al 1985. \u00c8 quindi stato ricercatore di Musicologia presso il Consiglio Svedese delle Ricerche nelle Scienze umane e Sociali dal 1985 al 1991. Infine \u00e8 stato Lettore in Musica all'Universit\u00e0 di Liverpool dal 1993 al 2002, e professore di Musicologia all'Universit\u00e0 di Montr\u00e9al dal 2002 al 2009."}
{"id": "4194378", "revid": "834", "url": "https://it.wikipedia.org/wiki?curid=4194378", "title": "Ulrich's", "text": ""}
{"id": "4194380", "revid": "461603", "url": "https://it.wikipedia.org/wiki?curid=4194380", "title": "Rudolf Karl Krause", "text": ""}
{"id": "4194381", "revid": "212348", "url": "https://it.wikipedia.org/wiki?curid=4194381", "title": "Jiu xiang lai zhe ni", "text": "Jiu xiang lai zhe ni (caratteri cinesi: \u5c31\u60f3\u8cf4\u8457\u59b3; titolo internazionale: Down with Love) \u00e8 una serie televisiva taiwanese interpretato da Jerry Yan e Ella Chen. \u00c8 stato girato a Taipei, Taiwan e Hangzhou, Cina.\n\u00c8 la prima volta in onda a Taiwan il free-to-air China Television (CTV) (\u4e2d \u89c6) dal 31 gennaio 2010 al 23 maggio 2010, ogni domenica alle 22:00 alle 23:30 e di TV via cavo Gala TV Variety Show (GTV) / CH 28 (\u516b\u5927 \u7efc\u5408 \u53f0), dal 2 febbraio 2010 al 30 maggio 2010, ogni domenica alle 20:00 alle 21:30.\n\"Jiu xiang lai zhe ni\" \u00e8 stato nominato nel 2010 per il programma Best Marketing (\u8282\u76ee \u884c\u9500 \u5956) al 45 \u00b0 Edizione dei Golden Bell, Taiwan.\nTrama.\nXiang Yu Ping (Jerry Yan), un avvocato di fama, \u00e8 visto dagli altri come freddo e spietato. Dopo che il fratello maggiore di Yu-ping muore in un incidente d'auto, prende in custodia i due figli di suo fratello, oramai rimasti orfani, Yu Fei e Yu Ting (la loro madre dopo averli abbandonati subito dopo la nascita). Ogni tata assolda per prendersi cura di loro o \u00e8 spaventato dai bambini dispettosi o finisce per cercare di sedurlo. Stufo, Yu Ping chiede alla sua segretaria, Yang Duo, di trovare una baby-sitter che soddisfi le sue esigenze. Essa dopo aver perso tutte le loro ricchezze quando loro madre \u00e8 morta ed essere stata abbandonata insieme a sua sorella da padre, Yang Duo non pu\u00f2 ignorare il fatto che lei abbia bisogno di soldi e raccomanda sua sorella minore, Yang Guo (Ella Chen), per il lavoro, assicurando che sua sorella \u00e8 un maschiaccio e che non si innamorer\u00e0 di lui, mentendo sul fatto che lei sia lesbica.\nYang Guo lotta per andare d'accordo con Yu Fei e Yu Ting in un primo momento. Lei si caccia spesso nei guai e in situazioni difficili causa degli scherzi che i due ragazzi fanno su di lei. Tuttavia sente che i bambini agiscono solamente per ottenere l'attenzione da loro zio. Dopo aver convinto Yu Ping a svolgere un ruolo pi\u00f9 importante nella vita dei bambini, il comportamento dei bambini migliora notevolmente.\nNel frattempo, Yu Ping ha avuto una relazione segreta negli ultimi 7 anni con Fan Hui, una famosa superstar. A causa della natura del suo lavoro, Fan Hui \u00e8 spesso lontano per mesi a volte. Durante la sua ultima visita, Yu Ping si stufa con la segretezza della loro storia e litigano. I due alla fine si riconciliano e Yu Ping si propone a Fan Hui, ma lei si sente soffocata e rompe con lui. Si rammarica subito la sua decisione, ma il suo manager la convince a concentrarsi sulla sua carriera, cos\u00ec lei lascia il paese.\nYu Ping ha il cuore a pezzi in un primo momento, ma \u00e8 allietato da Yang Guo e i bambini. Dopo un alterco con il figlio avido di un cliente, Yu Ping, Yang Guo e i bambini vengono rapiti e chiedono come riscattato il rilascio di alcuni file riservati. I rapitori mettono una bomba nella bocca di Yu Ping, credendo che l'esplosione elimini tutte le prove del loro crimine. Yang Guo prende la bomba dalla bocca di Yu Ping la getta fuori dalla finestra, salvando la situazione. intanto la polizia \u00e8 stata avvisata del crimine.\nDopo questo evento, Yu Ping si rende conto che egli ha cura di Yang Guo, e che si sta innamorando di lei. Yu Ping ha una bassa opinione della madre dei bambini che si fa viva, e si rifiuta di lasciarle vedere i bambini. Yang Guo riesce a convincerlo, lasciando che i bambini trascorrano un paio di giorni con lei, ma dopo un incidente d'auto, Yu Ping si rende conto che la madre dei bambini ha veramente cura di loro, e cos\u00ec d\u00e0 piena la custodia.\nI bambini si allontanano con loro madre, lasciando Yang Guo senza un lavoro. Il migliore amico di Yu Ping, Ke Zhong, un designer di talento interni, le offre un lavoro come sua assistente. Yu Ping \u00e8 un po' geloso di questo, e scende spesso senza preavviso solo per tenerla ancora nella vita sua. Da questo, Ke Zhong capisce che Yu Ping ama Yang Guo. Ke Zhong \u00e8 innamorato di Fan Hui dai tempi del liceo, ma lei scelse Yu Ping. Dopo il ritorno di Fan Hui, essa vuole Yu Ping indietro, e chiede a Ke Zhong di aiutarla. Lui chiede Yang Guo di essere la sua ragazza, quindi togliendo di mezzo la principale rivale di Hui Fan.\nYang Guo \u00e8 confusa in un primo momento, ma \u00e8 d'accordo dopo Zhong Ke rende un sentito discorso su quanto egli ha cura di lei. Hui Fan utilizza questa opportunit\u00e0 per dire ai media che Yu Ping \u00e8 il suo fidanzato di lungo periodo, con grande disappunto di Yu Ping. Yu Ping pensa che Ke Zhong ami veramente Yang Guo, cos\u00ec reprime le sue emozioni e li sostiene. Egli non \u00e8 in grado di riaccendere il suo amore per Fan Hui e respinge il suo. Hui Fan rifiuta di accettare questo, e si ammala a causa dello stress della situazione. Yu Ping si sente in colpa per aver causato il declino della salute e si prende cura di lei.\nDopo che Fan Hui recupera, va a un servizio fotografico nelle vicinanze. Yang Guo va a farle visita, ma ascolta accidentalmente Fan Hui che dice al suo manager il piano di Ke Zhong per far s\u00ec che lei si riconcili con Yu Ping. Rendendosi conto di essere stata profondamente tradita, Yang Guo rompe con Ke Zhong e scompare. Yu Ping scopre ci\u00f2 che \u00e8 accaduto e rifiuta completamente Fan Hui. Va cos\u00ec a cercare Yang Guo, cos\u00ec la trova e la conforta.\nDopo la loro rottura, Zhong Ke si rende conto che in realt\u00e0 ama davvero Yang Guo, e cerca di riconquistarla. Ma Yang Guo gli dice che ha bisogno di tempo e respinge Zhang Ke. Yang Guo alla fine scopre che Yu Ping \u00e8 innamorato di lei, e si rende conto che anche lei sente qualcosa per lui.\nYu Ping chiede a Yang Guo di sposarlo e quest'ultima, accetta. La serie si conclude 6 anni dopo, Yang Guo e Yu Ping hanno un figlio, ed lei \u00e8 incinta di un altro bambino."}
{"id": "4194382", "revid": "767487", "url": "https://it.wikipedia.org/wiki?curid=4194382", "title": "Triopsidae", "text": ""}
{"id": "4194390", "revid": "6923", "url": "https://it.wikipedia.org/wiki?curid=4194390", "title": "Rudolf Krause (calciatore)", "text": ""}
{"id": "4194399", "revid": "1993636", "url": "https://it.wikipedia.org/wiki?curid=4194399", "title": "Conferenza di Losanna (1922-1923)", "text": "La conferenza di Losanna si \u00e8 tenuta nella citt\u00e0 svizzera di Losanna dal novembre 1922 al febbraio 1923 al fine di negoziare un accordo che sostituisse il trattato di S\u00e8vres non riconosciuto dal nuovo governo turco di Mustafa Kemal Atat\u00fcrk.\nLa conferenza.\nAlla conferenza, presieduta dal Ministro degli Esteri britannico Lord Curzon, parteciparono delegati di Gran Bretagna, Francia, Italia e Turchia. Quest'ultima venne rappresentata da \u0130smet \u0130n\u00f6n\u00fc e R\u0131za Nur.\nLa conferenza dur\u00f2 11 settimane durante le quali intervennero con dei discorsi anche Benito Mussolini e il primo ministro francese Raymond Poincar\u00e9. Nonostante ci\u00f2 fu impossibile trovare un accordo con i turchi che soddisfacesse le richieste di tutti e, il 4 febbraio 1923, Lord Curzon chiuse i negoziati tornando a Londra.\nUn accordo definitivo venne trovato solo con il trattato di Losanna del 24 luglio 1923."}
{"id": "4194405", "revid": "783935", "url": "https://it.wikipedia.org/wiki?curid=4194405", "title": "Xipe Totec", "text": ""}
{"id": "4194407", "revid": "599013", "url": "https://it.wikipedia.org/wiki?curid=4194407", "title": "Torsten Kracht", "text": ""}
{"id": "4194409", "revid": "123079322", "url": "https://it.wikipedia.org/wiki?curid=4194409", "title": "Pierrel", "text": "Pierrel \u00e8 un fornitore globale dell'industria farmaceutica e delle bioscienze, specializzato nella ricerca e sviluppo (co\"ntract research\"), nella produzione farmaceutica per conto terzi di medicinali (c\"ontract manufacturing\") e nello sviluppo, registrazione e \"licensing\" di nuovi farmaci o formulazioni (Pierrel Pharma). \nLa sua sede legale e operativa \u00e8 a Capua (CE), Italia.\nLa societ\u00e0 \u00e8 quotata sul mercato MTA organizzato e gestito da Borsa Italiana, dove \u00e8 presente nell'indice FTSE Italia Small Cap.\nStoria.\n\"Pierrel\" opera nel settore farmaceutico dal 1948. Nel 1997 \"P Farmaceutici\" acquisisce \"Pierrel\" e avvia un ampio piano di riorganizzazione delle attivit\u00e0 che prevede la focalizzazione sulle due aree di business di \"contract research\" e \"contract manufacturing\".\nNel giugno 2005, al fine di rafforzare l'attivit\u00e0 di \"contract manufacturing\", \"P Farmaceutici\" costituisce \"Pierrel Srl\" (poi trasformata in Spa) conferendole successivamente il ramo di azienda rappresentato dallo stabilimento di produzione di Capua e dal marchio \u201cPierrel\u201d. Nel luglio 2005, \"Pierrel\" acquista il 51% di \"PharmaPart Ag\", societ\u00e0 svizzera operante nella ricerca e sviluppo su commessa di prodotti farmaceutici, dando vita a un Gruppo integrato specializzato nell'esternalizzazione di servizi di ricerca, sviluppo e produzione di farmaci.\nNel maggio del 2006, la societ\u00e0 si quota in Borsa a Milano.\nAttivit\u00e0.\nIl Gruppo \"Pierrel\" \u00e8 uno dei principali produttori europei di anestetici locali e dentali.\nLa divisione CRO, \"Pierrel Research\", con oltre 20 societ\u00e0 controllate, opera sia in Europa sia negli USA, fornendo consulenza e servizi integrati per la ricerca e sviluppo di nuove molecole e medicinali. Lo stabilimento produttivo di Capua, nei pressi di Napoli (Italia), ha ricevuto l'autorizzazione da parte della FDA per la produzione in asepsi di farmaci a uso iniettabile.\nAzionariato.\nI principali azionisti sono: \nAggiornamento al 22/10/2013.\nDati finanziari.\n\"Pierrel S.p.A.\" per l'esercizio chiuso al 31 dicembre 2012 ha registrato ricavi per Euro 12,9 milioni e un risultato netto negativo pari ad Euro 8,6 milioni.\nIl Gruppo \"Pierrel\" al 31 dicembre 2012 ha segnato ricavi consolidati pari a Euro 41,53 milioni e un risultato netto negativo di complessivi Euro 11,74 milioni, di cui Euro 10,98 milioni di competenza del Gruppo e Euro 0,27 milioni di spettanza di terzi."}
{"id": "4194411", "revid": "287204", "url": "https://it.wikipedia.org/wiki?curid=4194411", "title": "Bolano (disambigua)", "text": ""}
{"id": "4194416", "revid": "287204", "url": "https://it.wikipedia.org/wiki?curid=4194416", "title": "Ex Pastificio Pantanella", "text": "L'ex pastificio Pantanella \u00e8 un edificio di Roma situato in via dei Cerchi, nel rione Ripa, all'estremit\u00e0 nord-ovest del Circo Massimo, verso il Tevere.\nStoria.\nFu costruito tra il 1878 e il 1881 per iniziativa di Michelangelo Pantanella per ospitare uffici e forni della \"Societ\u00e0 dei Molini e Pastificio Pantanella\", che \u00e8 stata la prima fabbrica di Roma. All'epoca l'intera valle del Circo Massimo era ancora sede di numerosi stabilimenti industriali, compresa la fabbrica del gas, grazie al vasto spazio pianeggiante disponibile, alla disponibilit\u00e0 di acqua e alla vicinanza del Tevere.\nNel 1929 la Pantanella, nel frattempo acquisita dalla Societ\u00e0 dei Molini e Magazzini Generali di Roma e rifondata con la ragione sociale \"Societ\u00e0 molini e pastificio Pantanella\", si trasfer\u00ec nel nuovo vasto impianto all'inizio di via Casilina, presso Porta Maggiore. Negli anni 1970 tuttavia anche questa azienda mor\u00ec, come la maggior parte delle fabbriche di Roma, e dopo un periodo di abbandono e deterioramento la vasta propriet\u00e0 immobiliare ex Pantanella fu acquisita dalla Societ\u00e0 Acqua Pia Antica Marcia, che lo ha ristrutturato e riconvertito ad uso commerciale e residenziale.\nLo stabilimento di via dei Cerchi rientr\u00f2 invece nei grandi lavori di demolizioni e risistemazione della zona tra il Campidoglio, l'Aventino e il Ponte Testaccio, che comportarono, tra l'altro, lo sgombero del Circo Massimo dagli insediamenti industriali e il parziale recupero dell'edilizia esistente, e durante i quali venne alla luce l'ampio mitreo del Circo Massimo (detto anche Mitreo Pantanella). La sede della Pantanella fu cos\u00ec ristrutturata e divenne il \"Palazzo dei Musei di Roma\": esso accoglieva sia il \"Museo dell'Impero Romano\" (inaugurato il 19 giugno 1929), sia il \"Museo della Citt\u00e0 di Roma\" (inaugurato il 21 aprile 1930). Il palazzo fu per\u00f2 chiuso gi\u00e0 nel 1939 a causa degli eventi bellici in corso, e nel 1952 le due collezioni furono trasferite in sedi diverse per dar vita a due nuovi musei: la prima il Museo della civilt\u00e0 romana all'EUR, la seconda il Museo di Roma a Palazzo Braschi. Il complesso della Pantanella divenne cos\u00ec sede di alcuni uffici comunali, tra i quali l'ufficio elettorale. L'edificio posteriore, sul fronte verso il Circo Massimo, ospita invece tuttora, fin dal 1931, i magazzini dei costumi e delle scenografie, oltre ad alcuni servizi tecnici, del Teatro dell'Opera di Roma.\nIn seguito sono stati approvati progetti finalizzati al restauro e alla valorizzazione."}
{"id": "4194418", "revid": "1543377", "url": "https://it.wikipedia.org/wiki?curid=4194418", "title": "Gary Frank", "text": "Biografia.\nGary Frank ha iniziato la propria carriera nel 1991 collaborando per svariati anni con Cam Smith. Ha successivamente lavorato con l'autore Peter David in \"Hulk\" per la Marvel Comics e \"Supergirl\" per la DC Comics. Ha anche creato una propria serie a fumetti, \"Kin\", pubblicata dalla Top Cow nel 2000.\nLo scrittore Geoff Johns, che in passato ha collaborato con Frank, ha dichiarato che l'interpretazione di Frank di Superman \u00e8 stata la migliore della sua generazione, e che l'unico altro artista alla pari con Frank a questo riguardo \u00e8 Curt Swan.\nGary Frank ha iniziato la sua carriera professionale nel 1991, illustrando copertine e racconti interni per pubblicazioni come Doctor Who Magazine e Toxic. Ci\u00f2 ha portato ad un periodo di lavoro alla Marvel UK di Londra nel 1992 e, a seguire, alla Marvel Comics negli Stati Uniti per illustrare copertine de \"L'incredibile Hulk\", questa collaborazione \u00e8 proseguita fino al 1995.\nDalla met\u00e0 degli anni \u201990 in poi Frank \u00e8 impegnato in vari progetti prima per DC Comics con \"Supergirl\" (insieme allo scrittore Peter David) e a seguire per Image Comic.\nNegli anni 2001 inizia una collaborazione con J. Michael Straczynski (l\u2019autore televisivo e creatore di \"Babylon 5\") per la serie \"Midnight Nation\".\nNel 2002 Frank \u00e8 in esclusiva con la Marvel e comincia a collaborare con lo scrittore Geoff Johns per la serie \"The Avengers\", inchiostrata da Jon Sibal.\nDal 2003 al 2005 Frank ritrova Straczynski alla serie \"Supreme Power\". Durante questo periodo Frank pubblica anche copertine per uno svariato numero di libri Marvel, come Silver Surfer. Wolverine / Punisher, L'incredibile Hulk, Amazing Spider-Man e numerosi altri.\nNel 2007 ritrova lo sceneggiatore Geoff Johns. Il team creativo produce Brainiac\" e la miniserie \"\" che racconta la storia delle origini di Superman, dalla sua vita a Smallville al suo arrivo a Metropolis e al Daily Planet.\nNel 2012 Frank e Johns lavorano a \"Batman Earth One\", il romanzo \u00e8 il primo di una serie di graphic novel che ridefinisce il personaggio di Batman.\nIl 2016 vede la partecipazione all'evento \"Rinascita\" che rivoluziona l'universo DC Comics e di cui Frank firma la copertina della prima edizione."}
{"id": "4194430", "revid": "1573940", "url": "https://it.wikipedia.org/wiki?curid=4194430", "title": "Cercopithecus lomamiensis", "text": "Il lesula (\"Cercopithecus lomamiensis\" ) \u00e8 un primate della famiglia Cercopithecidae, diffuso nella Repubblica Democratica del Congo.\nL'epiteto specifico fa riferimento al fiume Lomami, affluente del fiume Congo in prossimit\u00e0 del quale si estende l'areale della specie.\nSegnalata per la prima volta nel 2007, la specie \u00e8 stata formalmente descritta nel 2012. Il lesula \u00e8 la seconda specie di scimmia africana scoperta dal 1984.\nDescrizione.\n\u00c8 un primate di media taglia, dal corpo snello e longilineo, che misura 47\u201365\u00a0cm senza la coda, con un peso di 4\u20137\u00a0kg. Le femmine sono significativamente pi\u00f9 piccole dei maschi. \nLa pelle del viso e delle orecchie \u00e8 glabra, di colore dal grigio chiaro al marrone rosato. La gola e la parte superiore della pelliccia ventrale sono giallastre mentre l'addome, le spalle e gli arti superiori sono neri. Il dorso \u00e8 percorso da striature dall'ambra al nero. La parte prossimale della coscia \u00e8 ricoperta da peluria grigio-argentea, mentre il resto degli arti inferiori \u00e8 di colore nero. La coda \u00e8 di colore ambra nella parte prossimale, degradando verso il nero sulla punta.\nDistribuzione e habitat.\nL'areale di \"C. lomamiensis\" \u00e8 limitato ad un'area di circa 17.000\u00a0km\u00b2 nella parte orientale della Repubblica Democratica del Congo, delimitata ad est dal fiume Lomami e a ovest dal fiume Tshuapa. Il limite meridionale dell'areale \u00e8 circa 3\u00b0 30\u2032 S, mentre il limite settentrionale non \u00e8 ancora perfettamente noto, ma non esistono segnalazioni al di sopra di 1\u00b0 S.\nIl suo habitat \u00e8 la foresta tropicale sempreverde, ad altitudini comprese tra 400 e 715 m.\nBiologia.\n\u00c8 una specie arboricola, dal comportamento schivo, che spesso scende sul terreno per nutrirsi. Occasionalmente \u00e8 stato osservato in aggregazioni con altri primati (\"Cercopithecus mona\", \"Cercopithecus ascanius\", \"Piliocolobus badius\"). \nVocalizzazioni.\nL'unica vocalizzazione nota di \"C. lomamiensis\" \u00e8 un suono cupo, descritto come \"boom\", che viene emesso dai maschi prevalentemente al sorgere del sole, raramente in altri momenti della giornata. I \"boom\" vengono emessi in sequenze di 2-3 e spesso attivano risposte da parte degli esemplari vicini, dando vita ad una sorta di coro.\nL'analisi spettrale delle frequenze consente di distinguere nettamente tale richiamo da quello delle altre specie di \"Cercopithecus\", in particolare da quello del cercopiteco di Hamlyn (\"C. hamlyni\"), che vive in un territorio contiguo.\nAlimentazione.\nSi nutre di foglie, frutti e germogli."}
{"id": "4194431", "revid": "767487", "url": "https://it.wikipedia.org/wiki?curid=4194431", "title": "Besame mucho (film)", "text": "Besame mucho \u00e8 un film italiano del 1999, diretto da Maurizio Ponzi.\nTrama.\nIl film racconta alcune vicende di persone comuni ambientate a Napoli; Tommaso \u00e8 un vedovo di mezza et\u00e0 che si prende cura di un ragazzo extracomunitario interessandosene affinch\u00e9 non venga espulso, con l'aiuto anche del funzionario Piscopo.\nLucia \u00e8 la domestica di Tommaso e lavora per mantenere lei e il fratello Tonino, sperando che eviti di prendere una cattiva strada.\nGiulia \u00e8 un'attrice teatrale che vive nello stesso palazzo dove risiede Tommaso; il suo obbiettivo \u00e8 quello di mettere in scena una commedia di Oscar Wilde dal titolo \"Un marito ideale\", con l'aiuto di alcuni ex detenuti.\nInfine un chirurgo sfida le regole dell'ospedale dove esercita la sua attivit\u00e0 per poter salvare la vita di un tossicodipendente."}
{"id": "4194432", "revid": "729019", "url": "https://it.wikipedia.org/wiki?curid=4194432", "title": "FFVS J 22", "text": "L'FFVS J 22 fu un caccia monomotore monoplano sviluppato dalla Kungliga Flygf\u00f6rvaltningens Flygverkstad i Stockholm (FFVS), realt\u00e0 produttiva svedese controllata dal governo, nei primi anni quaranta.\nDestinato ai reparti della Svenska Flygvapnet, l'aeronautica militare del paese scandinavo venne utilizzato nella difesa aerea del territorio durante la seconda guerra mondiale rimanendo in servizio fino al 1952.\nStoria del progetto.\nAll'inizio della seconda guerra mondiale, l'Aviazione militare svedese era dotata solamente degli oramai obsoleti caccia biplani Gloster Gladiator chiamati localmente J 8.\nPer ovviare a questa situazione, la Svezia ordin\u00f2 120 Seversky P-35 (J 9) e 144 Vultee P-66 Vanguard (J 10) agli Stati Uniti d'America.\nTuttavia, il 18 giugno 1940, gli Stati Uniti dichiararono un embargo contro l'esportazione di armi verso qualsiasi altra nazione eccetto il Regno Unito, bloccando la fornitura dopo la consegna di appena 60 esemplari di P-35 mentre gli altri aerei erano gi\u00e0 in fabbricazione.\nCome risultato, la Flygvapnet si trov\u00f2 nuovamente di fronte ad una carenza di caccia moderni.\nFurono considerate molte altre alternative straniere tra le quali il caccia finlandese VL Myrsky e il sovietico Polikarpov I-16 che non vennero valutati soddisfacenti mentre il Mitsubishi A6M Zero fu ritenuto valido, ma la consegna dal Giappone si rivel\u00f2 impraticabile a causa della guerra. \nCome soluzione temporanea fu allora acquistato dall'Italia un lotto di biplani Fiat CR.42 Falco (J 11) e uno di Reggiane Re.2000 Falco (J 20) ma questo non risolveva che solo in parte il problema della carenza di caccia moderni.\nDato che la Saab era impegnata a pieno regime nella costruzione dei suoi modelli da bombardamento B 17 e B 18, il governo svedese decise di mettere in opera una nuova impresa e una nuova fabbrica appositamente per il nuovo caccia che fu chiamata \"Kungliga Flygf\u00f6rvaltningens Flygverkstad i Stockholm\" (\"Fabbrica reale di aerei con sede a Stoccolma\", abbreviata in FFVS) con a capo l'ingegnere Bo Lundberg. \nIl velivolo che ne risult\u00f2, denominato J 22, era convenzionale, ispirato al contemporaneo Focke-Wulf Fw 190 tedesco, con una struttura mista di legno e acciaio e un carrello retrattile mediante pistoni idraulici.\nLa propulsione era affidata ad una copia svedese del Pratt &amp; Whitney R-1830 Twin Wasp, costruito su licenza.\nIl J 22 vol\u00f2 la prima volta il 20 settembre 1942 all'aeroporto di Stoccolma-Bromma, dove si trovava la fabbrica. \nGiudicato valido, entr\u00f2 in servizio nel mese di ottobre 1943, presso lo stormo F9 di G\u00f6teborg, mentre l'ultimo dei 198 velivoli costruiti fu consegnato nel mese di aprile 1946.\nBen 500 diverse piccole aziende meccaniche svedesi furono coinvolte nella costruzione dei componenti del J 22.\nImpiego operativo.\nIl J 22 fu apprezzato dai suoi piloti perch\u00e9 possedeva una buona manovrabilit\u00e0 e dei controlli reattivi. \nSolo la visibilit\u00e0 durante il rullaggio a terra lasciava a desiderare e se il ruotino di coda era stato lasciato sbloccato c'era il rischio che l'aereo si mettesse a ruotare ad anello in fase di decollo.\nDurante dei finti duelli con i P-51 Mustang (chiamati J 26 durante il servizio postbellico in Svezia) il J 22 si dimostr\u00f2 in grado di competere fino a 5.000 metri (16.000 piedi), anche se, al di sopra dei 6.000 m (19.000 piedi), senza un buon compressore per l'alta quota, perdeva rapidamente potenza.\nA causa della sua semplicit\u00e0 e robustezza il J 22 fu anche molto facile da mantenere in servizio."}
{"id": "4194437", "revid": "223320", "url": "https://it.wikipedia.org/wiki?curid=4194437", "title": "My Ordinary Life", "text": ""}
{"id": "4194440", "revid": "287204", "url": "https://it.wikipedia.org/wiki?curid=4194440", "title": "Salernitana Sport 2004-2005", "text": "Questa voce raccoglie i dati della Salernitana Sport nelle competizioni ufficiali della stagione 2004-2005\nStagione.\nLa stagione 2004-2005 parte bene per la Salernitana, disputando due gare in Coppa Italia in cui ha modo di mettersi in mostra il giovane bomber Raffaele Palladino (originario della vicina Marano di Napoli, giunto in prestito dalla Juventus), il quale risulter\u00e0 determinante per il resto della stagione dei campani, grazie alle sue gesta e soprattutto ai suoi gol.\nNonostante il buon inizio di stagione, i granata subiscono un brusco calo. Dopo aver racimolato solo tre pareggi e tre sconfitte, l'allenatore Aldo Ammazzalorso viene esonerato e al suo posto il direttore sportivo Antonino Imborgia (che sostituisce Carmine Longo, in carica la stagione precedente) affida momentaneamente la panchina a Vincenzo Marino, allenatore della Squadra Primavera. Dopo una settimana Marino diventa allenatore in seconda del nuovo tecnico Angelo Gregucci, mentre Raffaele Novelli diventa nuovo allenatore della Primavera.\nCon Gregucci la Salernitana ottiene prestazioni altalenanti, tuttavia una serie consecutiva di 11 risultati utili, unitamente ad altri risultati ottenuti dal mister grazie a Palladino e compagni, consente di ottenere la salvezza alla penultima giornata battendo in rimonta l'.\nAl termine della stagione, la societ\u00e0 risulta gravemente indebitata e il 9 luglio la CO.VI.SOC. esclude i granata dai campionati professionistici, e cinque giorni dopo la CO.A.VI.SOC. conferma la decisione, che viene ratificata il 15 luglio dal Consiglio Federale.\nNonostante ci\u00f2 il presidente Aliberti decide di mandare comunque la squadra in ritiro sotto la guida di Aldo Ammazzalorso, nella speranza che il suo ricorso alla Camera di Conciliazione e Arbitrato del CONI venga accolto; tuttavia esso viene respinto il 26 luglio, e il giorno seguente la FIGC ammette al Lodo Petrucci la nuova Salernitana Calcio 1919, che garantir\u00e0 continuit\u00e0 storica al calcio salernitano ripartendo da una categoria inferiore come previsto dal regolamento, quindi dalla Serie C1.\nMa Aliberti non demorde, e presenta ricorso prima al TAR del Lazio, poi al Consiglio di Stato, ma vengono entrambi respinti, e il 9 agosto gli uomini di Ammazzalorso lasciano il ritiro.\nA detta di molte persone del mondo del calcio, e come pi\u00f9 volte sottolineato dallo stesso Aliberti la Salernitana Sport \u00e8 stata esclusa dalla B perch\u00e9 ha avuto poco peso sul piano politico, poich\u00e9 sarebbe stata in grado di sostenere la rateizzazione dei debiti accumulati.\nMaglie e sponsor.\nLo sponsor tecnico per la stagione 2004-2005 \u00e8 Devis, mentre gli lo sponsor ufficiali sono: Centrale del latte di Salerno, con il marchio \"Campania in tavola\" e con quello della stessa centrale e Caff\u00e8 Motta.\nOrganigramma societario.\n\"Fonte\"\nArea direttiva\nArea organizzativa\nArea comunicazione\nArea tecnica\nArea sanitaria\nRosa.\n\"Fonte\"\nStatistiche.\n\"Statistiche aggiornate all'11 giugno 2005.\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso.\nGiovanili.\nOrganigramma.\n\"Fonte\""}
{"id": "4194444", "revid": "73843", "url": "https://it.wikipedia.org/wiki?curid=4194444", "title": "Jacoby Jones", "text": "Carriera professionistica.\nHouston Texans.\nJones fu scelto nel corso del terzo giro del Draft 2007 dagli Houston Texans. Il suo primo touchdown su ricezione lo segn\u00f2 nella settimana 2 della stagione 2009 contro i Tennessee Titans. Inoltre egli ritorn\u00f2 il suo primo punt in touchdown per 70 yard contro i Miami Dolphins nella settimana 6 del 2009. Jones continu\u00f2 a giocare discretamente sia come ritornatore che come ricevitore, lasciandosi tuttavia sfuggire delle prese a volte.\nNella stagione 2011, nel divisional round dei playoff della AFC, Jones contribu\u00ec significativamente alla sconfitta contro i Baltimore Ravens, quando, subendo un tackle da Cary Williams, commise un fumble dopo un punt che venne recuperato da Jimmy Smith.\nIl 1\u00ba maggio 2012, Jones fu svincolato dai Texans.\nBaltimore Ravens.\nL'8 maggio 2012, Jones firm\u00f2 un contratto biennale del valore di 7 milioni di dollari con i Baltimore Ravens. Il 10 settembre, nella prima partita con la sua nuova squadra, Jacoby ricevette 3 passaggi per 46 yard nella netta vittoria contro i Cincinnati Bengals. Nella settimana 3 i Ravens vinsero con un field goal negli ultimi istanti di gara contro i Patriots in cui Jacoby ricevette 3 passaggi per 86 yard.\nI Ravens vinsero la quarta gara consecutiva nella settimana 6 contro i Dallas Cowboys e Jones pareggi\u00f2 il record NFL di Randall Cobb e Ellis Hobbs per il pi\u00f9 lungo ritorno di kickoff, quando con una corsa spettacolare corsa di 108 yard super\u00f2 tutta la difesa avversaria, concludendo con un touchdown, nel corso del secondo periodo.\nNella settimana 10 i Ravens stabilirono il record di franchigia infliggendo 55 punti agli Oakland Raiders con Jones che ritorn\u00f2 un kickoff per 105 yard in touchdown nel corso del quarto periodo. Anche nel turno successivo il giocatore segn\u00f2 un touchdown su ritorno di un punt contribuendo in maniera decisiva alla vittoria in casa dei Pittsburgh Steelers. Il 26 dicembre, Jones fu convocato per il primo Pro Bowl in carriera in veste di ritornatore della squadra della AFC e il 12 gennaio 2013 fu inserito nel First-team All-Pro.\nIl 12 gennaio 2013, Jones ricevette un passaggio da touchdown da 70 yard da Joe Flacco con 31 secondi rimanenti nella gara del secondo turno di playoff contro i Denver Broncos. Il touchdown impatt\u00f2 la partita sul 35 pari, coi Ravens che alla fine vinsero grazie a un field goal dopo due tempi supplementari.\nIl 3 febbraio 2013, Jones part\u00ec come titolare nel Super Bowl XLVII contro i San Francisco 49ers nella sua citt\u00e0 natale, New Orleans, e fu uno dei protagonisti assoluti della partita. Nel primo tempo ricevette un passaggio da touchdown da 56 yard da Flacco portando i Ravens in vantaggio per 21-3. All'inizio del terzo quarto ritorn\u00f2 un kickoff per 108 yard in touchdown, in quella che fu la giocata pi\u00f9 lunga della storia del Super Bowl. La sua partita si concluse con 193 yard su ritorni di kickoff, 28 su ritorni di punt e 56 yard su ricezione, stabilendo, con 289 yard totali, il nuovo primato del Super Bowl. I Ravens vinsero 34-31 e Jones vinse il suo primo anello di campione NFL. A fine anno fu classificato al numero 88 nella classifica dei migliori cento giocatori della stagione.\nNella prima settimana della stagione 2013, Jones si lesion\u00f2 il legamento mediale collaterale nella sconfitta coi Broncos.. Torn\u00f2 in campo nella settimana 6 contro i Green Bay Packers segnando il primo TD su ricezione stagionale. Il secondo lo segn\u00f2 nella vittoria sui Jets della settimana 12 in cui ricevette 103 yard, consentendo ai Ravens di tenere vive le speranze di centrare i playoff.\nIl 12 marzo 2014, Jones firm\u00f2 un nuovo contratto quadriennale con i Ravens del valore di 12 milioni di dollari. Fu per\u00f2 svincolato il 25 febbraio 2015.\nSan Diego Chargers.\nIl 6 marzo 2015, Jones firm\u00f2 coi San Diego Chargers un contratto biennale del valore di 5,5 milioni di dollari. Fu svincolato il 3 novembre 2015.\nPittsburgh Steelers.\nIl 5 novembre 2015, Jones firm\u00f2 coi Pittsburgh Steelers, passando dal suo consueto numero 12, ritirato in onore di Terry Bradshaw, al 13."}
{"id": "4194445", "revid": "767487", "url": "https://it.wikipedia.org/wiki?curid=4194445", "title": "Helladotherium duvernoyi", "text": "L'elladoterio (Helladotherium duvernoyi) \u00e8 un mammifero artiodattilo estinto, appartenente ai giraffidi. Visse nel Miocene superiore (circa 9 milioni di anni fa) e i suoi resti fossili sono stati ritrovati in Europa, Asia e Africa. \nDescrizione.\nQuesto animale aveva una corporatura massiccia, e le dimensioni erano notevoli: poteva superare i due metri al garrese. Le ossa delle zampe indicano che questo animale possedeva estremit\u00e0 slanciate ma molto forti; rispetto ad altri giraffidi coevi come \"Samotherium\", le ossa erano pi\u00f9 robuste. Il cranio \u00e8 ben conosciuto soprattutto grazie al ritrovamento di un esemplare femmina (sulla base di un raffronto con un cranio femminile di una specie molto ben conosciuta, \"Sivatherium giganteum\") e cos\u00ec non si \u00e8 certi della presenza e della disposizione di corna (ossiconi) nei maschi. Il cranio femminile, in ogni caso, era sprovvisto di corna e possedeva un muso insolitamente corto, soprattutto se paragonato a quello di altri giraffidi come \"Samotherium\" e \"Palaeotragus\". \nClassificazione.\n\"Helladotherium\" \u00e8 noto attraverso resti fossili rinvenuti principalmente in Europa orientale (Grecia, Macedonia del Nord, Moldova, Bulgaria, Ucraina) e la specie tipo (\"Helladotherium duvernoyi\") \u00e8 stata descritta per la prima volta da Gaudry nel 1860. Altri fossili attribuiti a questo genere sono stati ritrovati in Africa settentrionale (Tunisia) e in Asia (Turchia, India). \n\"Helladotherium\" \u00e8 stato a lungo considerato un possibile antenato dell'attuale okapi, ed \u00e8 stato poi messo in relazione con il genere \"Samotherium\"; rispetto a quest'ultimo, per\u00f2, \"Helladotherium\" possedeva un cranio di forma molto diversa, con molari pi\u00f9 grandi e una dentatura leggermente pi\u00f9 primitiva; successivi studi hanno determinato che la morfologia di questo animale \u00e8 pi\u00f9 vicina ai sivaterini, un gruppo di giraffidi di grandi dimensioni e dotati di ampie corna simili a quelle degli alci.\n\"Helladotherium\" \u00e8 considerato uno dei sivaterini pi\u00f9 antichi e primitivi, affine allo spagnolo \"Decennatherium\" e a \"Birgerbohlinia\", vissuta in Europa nel medesimo periodo.\nCuriosit\u00e0.\nUn dipinto rupestre in una caverna dell'Algeria sembrerebbe testimoniare la presenza di un animale simile a \"Helladotherium\" almeno fino al Pleistocene superiore (Joleaud, 1937). Si suppone, per\u00f2, che questo dipinto potrebbe rappresentare un altro animale di grandi dimensioni (forse una femmina di \"Sivatherium\")."}
{"id": "4194454", "revid": "1993636", "url": "https://it.wikipedia.org/wiki?curid=4194454", "title": "Conferenza di Londra (1921-1922)", "text": "La Conferenza di Londra (21 febbraio - 12 marzo 1921 e marzo 1922) \u00e8 stata una conferenza tenutasi a Londra per rivedere il trattato di S\u00e8vres con l'Impero Ottomano che non veniva riconosciuto dal movimento rivoluzionario di Mustafa Kemal Atat\u00fcrk.\nLa prima fase.\nUn primo tentativo di \"salvare\" il trattato di S\u00e8vres venne fatto indicendo una conferenza diplomatica che si tenne a Londra tra il febbraio ed il marzo 1921. L'Intesa cerc\u00f2 di costringere i nazionalisti di Atat\u00fcrk a venire a patti con il governo del Sultano.\nIl rappresentante kemalista, Bekir Sami Kunduh, si rifiut\u00f2 di accettare la partecipazione alla conferenza di delegati del governo di Istanbul e non volle riconoscere le condizioni contenute nel trattato di S\u00e8vres come base negoziale in quanto esso era stato stipulato con l'Impero Ottomano e non con la nuova Turchia.\nLa seconda fase.\nDopo il fallimento del primo tentativo, si tenne sempre a Londra nel marzo 1922 una seconda tornata negoziale durante la quale gli Alleati proposero alla Turchia di rivedere le clausole di S\u00e8vres aumentando il limite posto alla consistenza dell'esercito turco fino a 85.000 uomini ed eliminando il controllo sulle finanze.\nIn cambio per\u00f2 la commissione sulla gestione del debito pubblico e le norme derivanti dalle capitolazioni sarebbero rimaste. Gli Alleati chiesero inoltre la creazione di uno Stato armeno indipendente nell'Anatolia orientale e la demilitarizzazione degli Stretti.\nL'Assemblea del governo kemalista costituito ad Ankara rigett\u00f2 la proposta."}
{"id": "4194455", "revid": "436907", "url": "https://it.wikipedia.org/wiki?curid=4194455", "title": "Clementino Maccaro", "text": ""}
{"id": "4194459", "revid": "1573940", "url": "https://it.wikipedia.org/wiki?curid=4194459", "title": "Gambierdiscus toxicus", "text": "Gambierdiscus toxicus \u00e8 un microorganismo marino dinoflagellato appartenente alla famiglia Goniodomataceae.\nDescrizione.\nAl microscopio si presenta come un dinoflagellato arrotondato sia superiormente che inferiormente, con una intaccatura obliqua molto caratteristica al livello del solco; in veduta laterale ha forma lenticolare ed appiattita. Il colore varia dal bruno chiaro al bruno scuro. \nCome tutti i dinoflagellati ha un guscio formato da pi\u00f9 pezzi e bucherellato (visione migliore al microscopio elettronico).\nHa un diametro pari a quello di un capello, ed \u00e8 dotato di due flagelli utilizzati per nuotare.\nDistribuzione e habitat.\nSi trova nelle regioni tropicali dell'oceano Atlantico, in particolare del golfo del Messico e del Pacifico. \u00c8 una specie bentonica legata cio\u00e8 al fondale, e si trova sulla superficie dei coralli in stato di decomposizione e sulle alghe brune morte (\"Fucus\" spp. e \"Laminaria\" spp.).\nA volte \u00e8 stato localizzato nel Mediterraneo.\nBiologia.\nSi nutre attraverso la fotosintesi.\nTossicit\u00e0.\nLa tossina che questi dinoflagellati producono, una volta assorbita da pesci, coralli e altri animali, viene poi accumulata nella carne degli stessi e tale neurotossina \u00e8 responsabile di intossicazioni alimentari (ciguatera)."}
{"id": "4194463", "revid": "599013", "url": "https://it.wikipedia.org/wiki?curid=4194463", "title": "Helsing\u00f8r H\u00e5ndbold Forening", "text": "L'Helsing\u00f8r H\u00e5ndbold Forening \u00e8 una squadra di pallamano danese avente sede a Helsing\u00f8r.\n\u00c8 stata fondata nel 1899.\nNella sua storia ha vinto 5 Titoli di Danimarca e 4 Coppe di Danimarca."}
{"id": "4194464", "revid": "1005847", "url": "https://it.wikipedia.org/wiki?curid=4194464", "title": "Elezioni legislative nei Paesi Bassi del 2012", "text": "Le elezioni legislative nei Paesi Bassi del 2012 si tennero il 12 settembre per il rinnovo della Tweede Kamer. In seguito all'esito elettorale, Mark Rutte, espressione del Partito Popolare per la Libert\u00e0 e la Democrazia, fu riconfermato Ministro-presidente.\nIl Partito del Lavoro di Diederik Samsom ottenne una forte crescita, mentre il Partito per la Libert\u00e0 di Geert Wilders sub\u00ec un netto calo.\nL'affluenza alle urne fu del 74,6%, con 9.462.223 votanti su 12.689.810 aventi diritto. I voti validi furono il 99,6% di quelli espressi."}
{"id": "4194465", "revid": "123155851", "url": "https://it.wikipedia.org/wiki?curid=4194465", "title": "Conferenza di Londra (febbraio 1920)", "text": "La conferenza di Londra (12 - 24 febbraio 1920) \u00e8 stata una conferenza durante la quale i leader di Gran Bretagna, Italia e Francia, al termine della prima guerra mondiale, discussero la spartizione dell'Impero ottomano.\nAlla conferenza, organizzata dal premier britannico David Lloyd George, parteciparono i primo ministri francese Alexandre Millerand e italiano Francesco Saverio Nitti i quali raggiunsero un accordo che avrebbe posto le basi per la Conferenza di Sanremo dell'aprile 1920.\nL'amministrazione militare di Costantinopoli.\nA seguito dell'armistizio di Mudros dell'ottobre 1918 gli Alleati, pur senza sciogliere il governo ottomano, stabilirono a Costantinopoli un'amministrazione militare.\nInoltre, durante la conferenza di Londra si discusse dell'eventualit\u00e0 di ridurre i poteri del sultano (ed eventualmente di sopprimere il Califfato) limitando inoltre la consistenza dell'esercito e il controllo sugli stretti dei Dardanelli."}
{"id": "4194468", "revid": "287204", "url": "https://it.wikipedia.org/wiki?curid=4194468", "title": "Hamilton Tiger-Cats", "text": "Gli Hamilton Tiger-Cats sono una franchigia professionistica di football canadese con sede a Hamilton, Ontario. I Tiger-Cats sono membri della East Division della Canadian Football League. La squadra fu fondata nel 1950 dalla fusione tra gli Hamilton Tigers e gli Hamilton Wildcats. La squadra disputa le sue partite casalinghe all'Ivor Wynne Stadium e ha in progetto di trasferirsi in un nuovo stadio quando questo sar\u00e0 demolito nel 2014.\nStoria.\nDalla fusione del 1950, la squadra ha vinto la Grey Cup otto volte, l'ultima nel 1999. L'Hamilton Tiger-Cats Football Club inoltre riconosce tutte le Grey Cup vinte dalle squadre con sede ad Hamilton come parte della sua storia, il che porterebbe il totale delle vittorie a 15 (gli Hamilton Tigers con cinque, gli Hamilton Flying Wildcats con una e gli Hamilton Alerts con un'altra). Ad ogni modo, la CFL non riconosce queste vittorie sotto un'unica franchigia, quanto come vittorie individuali di ogni franchigia. Se si utilizza il calcolo usato dai Tiger-Cats, le franchigie di football di Hamilton hanno vinto almeno un campionato in ogni decennio del ventesimo secolo, un'impresa riuscita solo ad altre due squadre nel panorama degli sport professionistici nord-americani, i Triple-A Rochester Red Wings della International League e i Montreal Canadiens della NHL. Nessuna di queste squadre ha vinto il titolo nel primo decennio del ventunesimo secolo.\nNei loro primi quarant'anni di esistenza, i Tiger-Cats sono stati una franchigia modello, essendosi qualificati per i playoff in tutti gli anni tranne tre e vincendo sette Grey Cup. Sono stati una delle sole 4 squadre ad aver vinto la Grey Cup in casa e la prima a compiere tale impresa nel 1972. Ad ogni modo, a partire dal 1990, essi hanno mancato i playoff in dieci occasioni e vinto una sola Grey Cup nel 1999. Il loro momento pi\u00f9 basso giunse quando passarono dal record della Canadian Football League di 17 vittorie in una stagione a solo una nel 2003. In tempi recenti la franchigia sta riacquisendo il suo ruolo di protagonista essendosi qualificata ai playoff nelle ultime 3 stagioni."}
{"id": "4194470", "revid": "1573940", "url": "https://it.wikipedia.org/wiki?curid=4194470", "title": "Diederik Samsom", "text": "\u00c8 stato membro del Tweede Kamer (Camera dei Deputati) dal 2003, per il Partito del Lavoro, di cui \u00e8 divenuto capogruppo parlamentare il 12 marzo 2012. Impegnato in cause ambientaliste, \u00e8 stato prima dell'ingresso in Parlamento amministratore di un'azienda di energie rinnovabili e attivista di Greenpeace."}
{"id": "4194473", "revid": "111804268", "url": "https://it.wikipedia.org/wiki?curid=4194473", "title": "Club Deportivo El\u00e1 Nguema", "text": "Il Club Deportivo Sony El\u00e1 Nguema \u00e8 una societ\u00e0 calcistica equatoguineana fondata nel 1976 a Malabo. Milita nella massima serie equatoguineana.\n\u00c8 la societ\u00e0 pi\u00f9 titolata della Guinea Equatoriale, avendo vinto 13 titoli nazionali.\nHa vinto anche 7 coppe equatoguineane."}
{"id": "4194476", "revid": "1926649", "url": "https://it.wikipedia.org/wiki?curid=4194476", "title": "Salernitana Calcio 1919 2005-2006", "text": "Questa voce raccoglie i dati della Salernitana Calcio 1919 nelle competizioni ufficiali della stagione 2005-2006\nStagione.\nL'11 agosto 2005 a Pontecagnano nasce la Salernitana Calcio 1919 in seguito alla radiazione dai professionisti della Salernitana Sport. La nuova societ\u00e0 aderisce al Lodo Petrucci e partecipa al campionato di livello immediatamente inferiore a quello della precedente societ\u00e0 di Aliberti (la Serie C1).\nMarco Ambrosio, Lorenzo Prisco, Rijat Shala, Salvatore Fresi (nuovo capitano poi andato via per incomprensioni con l'allenatore) oltre al ritorno a Salerno dell'attaccante Ciro De Cesare: sono questi i nomi che anche dopo il fallimento avvenuto nella precedente stagione decidono di restare ed aderire al nuovo progetto guidato dal presidente Antonio Lombardi, uno dei soci fondatori. Sono questi i nomi con cui il nuovo sodalizio cerca di stabilire un legame con la storia e la tradizione del calcio salernitano. La precedente Salernitana ripart\u00ec invece, per pochi mesi in Terza Categoria ed alcuni tifosi (tra cui quelli del gruppo Ultras Plaitano) optano di seguire l'altra squadra che disputa il campionato a partire da novembre con una selezione di giovanissimi calciatori (che immediatamente si ritrovano in testa alla classifica), anche se l'esperienza durer\u00e0 poco in quanto la vecchia societ\u00e0 sar\u00e0 messa in liquidazione nel gennaio 2006 e dunque verr\u00e0 radiata da ogni competizione ufficiale e i risultati ottenuti in campionato saranno annullati.\nNel frattempo prosegue il campionato della nuova Salernitana, che al termine dello stesso raggiunger\u00e0 i play off pur venendo sconfitta dal Genoa vedendo cos\u00ec sfumare l'immediato ritorno in Serie B.\nMaglie e sponsor.\nLo sponsor tecnico per la stagione 2005-2006 \u00e8 Asics, mentre lo sponsor ufficiale \u00e8 Cantine Monte Pugliano.\nCollegamenti esterni.\nSerie C1 2005-06 - SalernitanaStory.it"}
{"id": "4194484", "revid": "767487", "url": "https://it.wikipedia.org/wiki?curid=4194484", "title": "Canadian-American Hockey League", "text": "La Canadian-American Hockey League, nota anche come Can-Am League, \u00e8 stata una lega minore professionistica di hockey su ghiaccio che ha operato negli Stati Uniti e in Canada dal 1926 al 1936. \u00c8 una diretta antenata della American Hockey League.\nStoria.\nNel corso dei primi dieci anni di vita il numero di squadre iscritte alla Can-Am League oscill\u00f2 fra cinque e sei. Al termine della stagione 1935-1936 Boston si ritir\u00f2, facendo calare il numero di franchigie iscritte a quattro, Philadelphia, Providence, Springfield, e New Haven. A quel punto la C-AHL si un\u00ec alle quattro squadre rimaste della International Hockey League (Syracuse, Buffalo, Pittsburgh e Cleveland). Per unire le forze le due leghe crearono un campionato unico chiamato \"International-American Hockey League\" e suddiviso in due gironi separati, ognuno comprendente le squadre della IHL e della CAHL; le prime crearono la Western Division della I-AHL, mentre le squadre della Can-Am formarono la Eastern Division. I Buffalo Bisons, membri della IHL, dopo sole 11 partite della nuova stagione 1935-36 furono costretti alla chiusura riducendo il campionato della I-AHL a sole sette squadre fino al campionato 1938-39.\nCon un incontro svoltosi a New York il 28 giugno 1938, le due leghe si fusero formalmente insieme sotto il nome di I-AHL. Dalla Eastern Amateur Hockey League in sostituzione dei Bisons dalla stagione successiva si aggiunsero gli Hershey Bears. Nel 1940 la lega mut\u00f2 il proprio nome in \"American Hockey League\".\nDue franchigie ancora in attivit\u00e0 nella AHL affondano le proprie radici nella Can-Am. I Connecticut Whale discendono dalla squadra dei Providence Reds, trasferitisi dapprima a Binghamton nel 1977 e successivamente ad Hartford nel 1997. I Peoria Rivermen invece risalgono agli Springfield Indians, trasferiti prima nel 1994 a Worcester e dal 2005 a Peoria."}
{"id": "4194485", "revid": "47767", "url": "https://it.wikipedia.org/wiki?curid=4194485", "title": "Roko", "text": ""}
{"id": "4194486", "revid": "47767", "url": "https://it.wikipedia.org/wiki?curid=4194486", "title": "Rochus", "text": ""}
{"id": "4194490", "revid": "110157", "url": "https://it.wikipedia.org/wiki?curid=4194490", "title": "Bavory", "text": "Bavory (in tedesco \"Pardorf\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194491", "revid": "110157", "url": "https://it.wikipedia.org/wiki?curid=4194491", "title": "Bo\u0159etice (Moravia meridionale)", "text": "Bo\u0159etice (in tedesco \"Boretitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194493", "revid": "110157", "url": "https://it.wikipedia.org/wiki?curid=4194493", "title": "Brod nad Dyj\u00ed", "text": "Brod nad Dyj\u00ed (in tedesco \"Guldenfurt\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194495", "revid": "110157", "url": "https://it.wikipedia.org/wiki?curid=4194495", "title": "Brumovice (Moravia meridionale)", "text": "Brumovice (in tedesco \"Brumowitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194498", "revid": "729019", "url": "https://it.wikipedia.org/wiki?curid=4194498", "title": "Battaglia di Cartagine (698)", "text": "La battaglia di Cartagine fu combattuta nel 698 tra un corpo di spedizione bizantino e l'esercito del quinto Califfo Omayyade.\nPreludio.\nAvendo perso Cartagine ad opera dei musulmani, l'Imperatore Leonzio invi\u00f2 la flotta sotto il comando di Giovanni Patrizio e del \"Drungarios\" Tiberius Apsimarus, che grazie ad un attacco a sorpresa penetrarono nel porto e riconquistarono la citt\u00e0, costringendo le armate arabe ad ritirarsi presso Qayrawan.\nPreparazione.\nL'emiro Hasan ibn al-Nu'man stava conducendo una campagna nel Maghreb, ma appresa la notizia ritorn\u00f2 subito a Qayrawan per affrontare la nuova sfida bizantina all'emergente Califfato, e prepar\u00f2 dei piani per attaccare Cartagine la primavera successiva. Si stima che le sue forze contassero 40000 uomini. I Bizantini chiesero aiuto ai Berberi loro alleati, e ai nemici Visigoti e Franchi. Il re dei visigoti Witiza invi\u00f2 in aiuto un contingente di 500 uomini, ma i bizantini erano fiaccati da lotte intestine che ne indebolivano il potere.\nLa battaglia.\nHasan ibn al-Nu'man, infuriato per la facile resa della citt\u00e0 alla conquista bizantina, non offr\u00ec altra possibilit\u00e0 se non quella di arrendersi o morire. L'Imperatore Leonzio aveva anch'egli dato alle sue truppe l'ordine di vincere o resistere fino all'ultimo uomo. L'esercito bizantino usc\u00ec dalla citt\u00e0 ed attacc\u00f2 direttamente l'esercito dell'emiro ma, sconfitto, dovette ritirarsi. Il comandante romano decise perci\u00f2 di attendere al riparo delle mura, potendo contare sui rifornimenti via mare. L'esercito arabo per\u00f2 inizi\u00f2 una serie di incessanti attacchi per terra per mare, finch\u00e9 i difensori, stremati e presi tra due fuochi, furono costretti a fuggire dalla citt\u00e0, che verr\u00e0 distrutta per la seconda e ultima volta. I bizantini ripararono in Corsica, Sicilia e Creta per continuare a resistere all'espansione araba.\nConseguenze.\nGiovanni Patrizio fu ucciso in una cospirazione per mano del suo co-comandante, Tiberius Apsimarus. Egli, invece di tornare in Africa a contrastare l'espansione del califfato, torn\u00f2 a Costantinopoli. Dopo una vittoriosa ribellione sal\u00ec al trono come Tiberio III, per essere poi deposto dal nuovo imperatore Giustiniano II, conosciuto come Rinotmeto.\nLa conquista del nord Africa da parte delle forze islamiche era ormai quasi completata. Le forze di Hasan vennero contrastate efficacemente dalle trib\u00f9 berbere degli Zanata sotto il comando della regina Kahina. che gli inflissero una grave sconfitta costringendolo a tornare in Cirenaica. Ciononostante, nel 702 il Califfo Abd al-Malik gli invi\u00f2 molti rinforzi, con i quali pot\u00e9 riprendere l'avanzata. Sconfisse definitivamente Kahina nella battaglia di Tabarka, a ovest di Cartagine. Svilupp\u00f2 quindi il villaggio di Tunisi, vicino alla localit\u00e0 dove sorgeva Cartagine, distrutta dal suo esercito nel 698."}
{"id": "4194499", "revid": "110157", "url": "https://it.wikipedia.org/wiki?curid=4194499", "title": "B\u0159ez\u00ed (Moravia meridionale)", "text": "B\u0159ez\u00ed (in tedesco \"Bratelsbrunn\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194500", "revid": "110157", "url": "https://it.wikipedia.org/wiki?curid=4194500", "title": "Div\u00e1ky", "text": "Div\u00e1ky (in tedesco \"Diwak\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194503", "revid": "110157", "url": "https://it.wikipedia.org/wiki?curid=4194503", "title": "Dobr\u00e9 Pole", "text": "Dobr\u00e9 Pole (in tedesco \"Guttenfeld\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194505", "revid": "110157", "url": "https://it.wikipedia.org/wiki?curid=4194505", "title": "Doln\u00ed Dunajovice", "text": "Doln\u00ed Dunajovice (in tedesco \"Unter Tannowitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194506", "revid": "155634", "url": "https://it.wikipedia.org/wiki?curid=4194506", "title": "WorldCat", "text": "WorldCat \u00e8 un catalogo bibliografico. Registra le collezioni di quasi biblioteche che, in oltre 123 Paesi, partecipano alla cooperazione bibliotecaria dell'Online Computer Library Center (OCLC). WorldCat \u00e8 costruito e mantenuto collettivamente dalle biblioteche partecipanti.\nStoria.\nIl catalogo \u00e8 stato creato da Fred Kilgour a partire dal 1967 ed \u00e8 diventato operativo a partire dal 1971. \u00c8 il pi\u00f9 ampio database bibliografico internazionale. OCLC fornisce WorldCat liberamente alle biblioteche, ma il catalogo \u00e8 la base per altri servizi a pagamento, come la condivisione di risorse e la gestione completa della biblioteca.\nNel 2003 OCLC ha iniziato il programma pilota \"Open WorldCat\", rendendo disponibili record abbreviati, provenienti da una sezione di Worldcat, ai siti web partner e ai rivenditori di libri, in modo da incrementare le possibilit\u00e0 di accedere alle collezioni delle biblioteche partecipanti. Dal 2006 \u00e8 possibile fare ricerche liberamente su WorldCat attraverso un motore di ricerca interno proposto dal suo sito web.\nNel 2007 WorldCat Identities ha iniziato a fornire informazioni sugli autori e sulle persone legate ai libri pubblicati (per esempio, coloro che hanno scritto prefazioni, postfazioni e contributi). A maggio del 2019, WorldCat conteneva oltre 450 milioni di record bibliografici in 484 lingue, che rappresentano oltre 2,8 miliardi di risorse di biblioteche fisiche e digitali, mentre il set di dati sulle persone comprendeva oltre 100 milioni di nomi.\nLimitazioni.\nWorldCat opera seguendo un modello misto di aggiornamento in tempo reale e di \"elaborazione batch.\" Tutte le biblioteche che riversano i propri record su WorldCat effettuano gli aggiornamenti a scadenze predefinite con OCLC, mentre tutte le biblioteche (ca ) che catalogano online arricchiscono il catalogo in tempo reale. WorldCat pu\u00f2 mostrare dunque che un determinato documento \u00e8 presente nel catalogo della biblioteca, ma non se questo \u00e8 in prestito in quel momento, oppure \u00e8 disponibile.\nPer ovviare a questo problema, esiste la possibilit\u00e0 per le biblioteche di aggiungere link diretti al proprio catalogo, in modo da permettere agli utenti di controllare lo status di circolazione del documento."}
{"id": "4194507", "revid": "1305772", "url": "https://it.wikipedia.org/wiki?curid=4194507", "title": "Horn\u00ed Bojanovice", "text": "Horn\u00ed Bojanovice (in tedesco \"Ober Bojanowitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194509", "revid": "2171879", "url": "https://it.wikipedia.org/wiki?curid=4194509", "title": "Brucomela", "text": "Il brucomela (o Bruco Mela) \u00e8 una tipologia di montagne russe tradizionalmente dedicata a una clientela di bambini.\nNome.\nIl nome \"Brucomela\" deriva dal fatto che i treni di questo ottovolante ricalcano tradizionalmente la forma di un bruco (anche se non mancano varianti a forma di serpente, drago o altro animale dal corpo allungato). Nelle prime versioni originali, parte del percorso si svolge all'interno di un tendone o struttura rigida leggera a forma di gigantesca mela, simulando la classica immagine del bruco dentro la mela.\nNei paesi anglofoni il Brucomela viene chiamato \"Wacky Worm\", ossia \"verme pazzerello\".\nCaratteristiche.\nQuesto tipo di ottovolante non prevede che i treni raggiungano un'elevata velocit\u00e0, n\u00e9 che compiano giri della morte o loop: sostanzialmente si tratta di un percorso a velocit\u00e0 moderata con un discreto numero di curve, salite e discese con accelerazione. L'attrazione \u00e8 destinata ad un pubblico infantile, per questo motivo nelle carrozze del treno vi \u00e8 spazio anche per gli adulti che possono accompagnare i piccoli clienti, tipicamente genitori che accompagnano i figli. Nelle carrozze \u00e8 presente una barra di sicurezza che l'utente abbassa sulle gambe e che si blocca alla partenza del treno per sbloccarsi automaticamente solo alla fine del \"giro\" a treno completamente fermo. Nella discesa principale \u00e8 presente un freno, che ha la funzione di limitare l'accelerazione, mantenendo bassa la velocit\u00e0 del treno.\nIn una delle versioni pi\u00f9 recenti, nella tematizzazione della giostra \u00e8 incorporata una gru semovente, che consente di effettuare le manovre di montaggio e smontaggio direttamente dal rimorchio senza ricorrere ad una gru esterna; ci\u00f2 \u00e8 particolarmente utile in contesti come le grandi fiere, in cui molte attrazioni si affollano in poco spazio.\nIl Brucomela \u00e8 spesso presente nei luna park itineranti, infatti, nonostante le dimensioni apparentemente rilevanti, una volta smontata l'attrazione \u00e8 stata progettata per essere autotrasportata agevolmente. Oltre alla consolidata presenza nei luna park itineranti il brucomela \u00e8 ormai una presenza fissa anche nell'area bambini dei parchi a tema e luna park stabili. In Italia un Brucomela \u00e8 presente, fra l'altro, a LunEur, Gardaland, Fiabilandia (dove incorpora tra l'altro gli elementi di una dark ride), Mirabilandia, Rainbow Magicland, Cavallino Matto e a Gameland Park."}
{"id": "4194511", "revid": "110157", "url": "https://it.wikipedia.org/wiki?curid=4194511", "title": "Horn\u00ed V\u011bstonice", "text": "Horn\u00ed V\u011bstonice (in tedesco \"Ober Wisternitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194514", "revid": "110157", "url": "https://it.wikipedia.org/wiki?curid=4194514", "title": "Hru\u0161ky (B\u0159eclav)", "text": "Hru\u0161ky (in tedesco \"Birnbaum\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194515", "revid": "932277", "url": "https://it.wikipedia.org/wiki?curid=4194515", "title": "Battaglia di Qartin", "text": "La battaglia di Qartin fu una battaglia minore combattuta nell'estate del 643 tra gli arabi Ghassanidi, cristiani alleati dell'impero bizantino, e l'esercito del Califfato dei Rashidun guidato da Khalid ibn Walid.\nDopo aver assoggettato Tadmur (Palmira), in Siria, l'esercito di Khalid marci\u00f2 verso Al-Qaryatayn, i cui abitanti resistettero ai musulmani, ma alla fine vennerro sconfitti e la citt\u00e0 saccheggiata."}
{"id": "4194516", "revid": "110157", "url": "https://it.wikipedia.org/wiki?curid=4194516", "title": "Jevi\u0161ovka", "text": "Jevi\u0161ovka (in tedesco \"Fr\u00f6llersdorf\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194518", "revid": "110157", "url": "https://it.wikipedia.org/wiki?curid=4194518", "title": "Ka\u0161nice", "text": "Ka\u0161nice (in tedesco \"Kaschnitzdorf\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194521", "revid": "110157", "url": "https://it.wikipedia.org/wiki?curid=4194521", "title": "Klentnice", "text": "Klentnice (in tedesco \"Klentnitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194525", "revid": "1305772", "url": "https://it.wikipedia.org/wiki?curid=4194525", "title": "Kobyl\u00ed", "text": "Kobyl\u00ed (in tedesco \"Kobyly\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194526", "revid": "729019", "url": "https://it.wikipedia.org/wiki?curid=4194526", "title": "Battaglia di Bosra", "text": "La battaglia di Bosra fu combattuta nel 634 tra il Califfato dei Rashidun e l'Impero bizantino per il possesso della citt\u00e0 di Bosra, in Siria. La citt\u00e0, allora capitale del regno dei Ghassanidi, vassallo dei bizantini, fu il primo importante centro conquistato dalle forze islamiche. L'assedio dur\u00f2 tra giugno e luglio 634."}
{"id": "4194528", "revid": "110157", "url": "https://it.wikipedia.org/wiki?curid=4194528", "title": "Krumv\u00ed\u0159", "text": "Krumv\u00ed\u0159 (in tedesco \"Grumwirsch\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194530", "revid": "1305772", "url": "https://it.wikipedia.org/wiki?curid=4194530", "title": "K\u0159epice (B\u0159eclav)", "text": "K\u0159epice (in tedesco \"Krepitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194531", "revid": "1305772", "url": "https://it.wikipedia.org/wiki?curid=4194531", "title": "Kurd\u011bjov", "text": "Kurd\u011bjov (in tedesco \"Gurdau\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194532", "revid": "110157", "url": "https://it.wikipedia.org/wiki?curid=4194532", "title": "Zaje\u010d\u00ed", "text": "Zaje\u010d\u00ed (in tedesco \"Saitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194533", "revid": "303585", "url": "https://it.wikipedia.org/wiki?curid=4194533", "title": "Misr Air", "text": ""}
{"id": "4194537", "revid": "110157", "url": "https://it.wikipedia.org/wiki?curid=4194537", "title": "Rakvice", "text": "Rakvice (in tedesco \"Rakwitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194538", "revid": "962319", "url": "https://it.wikipedia.org/wiki?curid=4194538", "title": "Linea SFM1", "text": ""}
{"id": "4194539", "revid": "110157", "url": "https://it.wikipedia.org/wiki?curid=4194539", "title": "Sedlec (Moravia meridionale)", "text": "Sedlec (in tedesco \"Voitelsbrunn\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194541", "revid": "110157", "url": "https://it.wikipedia.org/wiki?curid=4194541", "title": "Starovice", "text": "Starovice (in tedesco \"Gross Steurowitz\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194542", "revid": "110157", "url": "https://it.wikipedia.org/wiki?curid=4194542", "title": "Novosedly (Moravia meridionale)", "text": "Novosedly (in tedesco \"Neusiedl\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4194549", "revid": "767487", "url": "https://it.wikipedia.org/wiki?curid=4194549", "title": "Gang Tapes", "text": "Gang Tapes - Per le strade di Los Angeles \u00e8 un film drammatico del 2001 diretto da Adam Ripp che utilizza gli stilemi del found footage.\nTrama.\nUna famiglia in gita a Los Angeles \u00e8 impegnata a riprendere la propria vacanza quando, a bordo della propria auto, si perdono in una delle zone pi\u00f9 malfamate della citt\u00e0. Qui vengono costretti a scendere dall'auto, che viene rubata (con la telecamera) dai veri protagonisti del film, un gruppo di ragazzi di strada appartenenti ad una gang. Tra questi figura un ragazzino, Kriss, che inizialmente non fa ancora parte della gang e che viene protetto da Alonso. Ed \u00e8 grazie alla protezione di Alonso che Kriss riceve la telecamera, con la quale inizier\u00e0 a filmare la vita del ghetto, che lo porter\u00e0 ad unirsi alla gang e successivamente a compiere atti criminosi."}
{"id": "4194550", "revid": "416175", "url": "https://it.wikipedia.org/wiki?curid=4194550", "title": "Andrea Restori", "text": "Biografia.\nCominci\u00f2 lo studio della musica a 12 anni sotto la direzione di Vincenzo Fanini (o Faini), sviluppando presto un genio straordinario per il violino, nel quale fece in breve tempo grandi progressi. A 15 anni fu mandato dai suoi genitori nel collegio di S. Martino a Lucca, affinch\u00e9 ricevesse una buona educazione nelle belle lettere. Tuttavia, qualunque fosse il suo amore per la letteratura, continu\u00f2 i suoi studi musicali, durante i tre anni di collegio, sotto Ramaggi, l'allora celebre Primo Violino della citt\u00e0. Successivamente, sotto Alessandro Rolla, si perfezion\u00f2 a tal punto che all'epoca era ben a ragione annoverato fra i pi\u00f9 distinti esecutori.\nStile.\n\u00abLa sua maniera di sonare \u00e8 piena di anima e di espressione: una maniera veramente perfetta in tutte le sue parti e del gusto moderno il pi\u00f9 raffinato\u00bb."}
{"id": "4194556", "revid": "124808", "url": "https://it.wikipedia.org/wiki?curid=4194556", "title": "Stormbreaker", "text": ""}
{"id": "4194563", "revid": "332944", "url": "https://it.wikipedia.org/wiki?curid=4194563", "title": "Moutaz Essa Barshim Ahmed", "text": ""}
{"id": "4194564", "revid": "332944", "url": "https://it.wikipedia.org/wiki?curid=4194564", "title": "Moutaz Essa Barshim", "text": ""}
{"id": "4194566", "revid": "682087", "url": "https://it.wikipedia.org/wiki?curid=4194566", "title": "Sindrome delle apnee ostruttive del sonno", "text": ""}
{"id": "4194575", "revid": "287204", "url": "https://it.wikipedia.org/wiki?curid=4194575", "title": "Itsukushima (nave)", "text": ""}
{"id": "4194576", "revid": "718031", "url": "https://it.wikipedia.org/wiki?curid=4194576", "title": "Concerto per Vivaldi", "text": ""}
{"id": "4194581", "revid": "712828", "url": "https://it.wikipedia.org/wiki?curid=4194581", "title": "Tassofrasso", "text": ""}
{"id": "4194586", "revid": "604467", "url": "https://it.wikipedia.org/wiki?curid=4194586", "title": "Siegfried Mair", "text": ""}
{"id": "4194588", "revid": "834", "url": "https://it.wikipedia.org/wiki?curid=4194588", "title": "Jaguari (Rio Grande do Sul)", "text": ""}
{"id": "4194590", "revid": "287204", "url": "https://it.wikipedia.org/wiki?curid=4194590", "title": "Nolo a caldo", "text": "Il nolo a caldo \u00e8 un contratto tra due soggetti, pubblici o privati, che prevede non solo il noleggio di un'attrezzatura, ma anche del personale adatto al suo utilizzo (per esempio in un cantiere: gru e gruista)."}
{"id": "4194595", "revid": "1498232", "url": "https://it.wikipedia.org/wiki?curid=4194595", "title": "Nikon D600", "text": " \nLa Nikon D600 \u00e8 una fotocamera reflex (DSLR) prodotta dalla Nikon Corporation, annunciata il 13 settembre 2012. \u00c8 la prima DSLR Nikon con sensore full-frame per il mercato consumer. Ha un sensore in Formato Nikon FX prodotto da Sony di 24,3 milioni di pixel.\nIl corpo \u00e8 tropicalizzato, la struttura \u00e8 in alluminio con parti in lega di magnesio, il peso \u00e8 notevolmente inferiore rispetto alle altre DSLR in formato FX \"solo\" 760 g (850 g con batteria e memorie).\nInclude un pop-up flash.\n\u00c8 presente la funzione di ritaglio DX automatico dell'area immagine quando viene innestato un obiettivo DX per il formato APS-C.\nLa Nikon D600 \u00e8 dotata di motore autofocus per utilizzare gli obiettivi AF e AF-D, \u00e8 inoltre dotata di ghiera per accoppiamento ai che garantisce la compatibilit\u00e0 con tutti gli obiettivi ai, ai-s e pre-ai modificati.\n\u00c8 stato riscontrato che, in alcune fotocamere, il sensore tende a sporcarsi a causa di uno sfregamento della scatola dello specchio. Dopo solo un anno dal lancio \u00e8 stata sostituita dalla D610 di pari caratteristiche ma con un otturatore diverso."}
{"id": "4194599", "revid": "122246", "url": "https://it.wikipedia.org/wiki?curid=4194599", "title": "Praia Clube (pallavolo femminile)", "text": "Il Praia Clube \u00e8 una squadra di pallavolo femminile brasiliana, con sede a Uberl\u00e2ndia, appartenente all'omonima societ\u00e0.\nMilita nel massimo campionato brasiliano, la Superliga S\u00e9rie A.\nStoria della societ\u00e0.\nIl Praia Clube nasce nel 1935, inizialmente attivo solamente nelle discipline natatorie. Dagli anni '80 estende la propria attivit\u00e0 anche alla pallavolo, inizialmente solamente a livello scolastico e a partire dal 1989, con l'affiliazione alla Federazione Mineira di pallavolo, la societ\u00e0 costituisce anche una squadra seniores che tuttavia trascorre gran parte dei primi anni della sua storia nelle categorie minori.\nNel 2006 vince il primo titolo della propria storia, aggiudicandosi il campionato statale Mineiro, mentre due anni pi\u00f9 tardi si aggiudica la \"Liga Nacional\", garantendosi l'accesso in Superliga, in cui debutta nel stagione 2008-09 classificandosi al nono posto.\nNell'annata 2009-10 chiude la stagione regolare e si classifica per i play-off scudetto, dove esce di scena ai quarti di finale contro l', cos\u00ec come nella stagione successiva. La stagione 2011-12 si classifica al sesto posto, ma esce nuovamente di scene ai quarti di finale contro il .\nL'incremento degli investimenti ha portato ad una rapida escalation nella classifica e, oltre all'incetta di titoli dello Stato di Minas Gerais consecutivi dal 2011 al 2015, si \u00e8 imposta anche a livello nazionale conquistando il titolo nazionale 2017-18 e due Supercoppe brasiliane.\nNella stagione 2021-22 conquista per la prima volta il campionato sudamericano per club."}
{"id": "4194610", "revid": "228587", "url": "https://it.wikipedia.org/wiki?curid=4194610", "title": "Bertoloni", "text": ""}
{"id": "4194612", "revid": "181699", "url": "https://it.wikipedia.org/wiki?curid=4194612", "title": "Teleisole", "text": "Teleisole \u00e8 stata una televisione locale siciliana con sede a Lipari.\nStoria.\nTeleisole nacque nel 1990 fondata dall'editore Alfredo Gennaro D'Agata e con sede a Canneto di Lipari. Irradiava i suoi programmi analogici dai canali UHF 35 e UHF 49 e nel 1994 ottiene dal Ministero delle Telecomunicazioni la concessione per operare come emittenti subregionale. Tra il 28 aprile e il 7 maggio 1992 vennero sospese le trasmissioni a causa di un sabotaggio al ripetitore di monte S.Angelo, dal quale irradiava il segnale per tutta l'isola.\nFaceva capo alla E.d.E. (Editoriale delle Eolie), che fallisce nel dicembre 2007 e le cui frequenze sono state rilevate poco tempo dopo dalla societ\u00e0 3 Media, editrice di Vip Tv di Messina (precursore dell'odierna Tremedia).\nNel 2009 e nel 2010 ha sospeso diverse volte le trasmissioni, occupando il video da un monoscopio che segnala la sperimentazione, mentre l'audio \u00e8 stato occupato dalle trasmissioni di RTL 102.5.\nIl 4 dicembre 2012 riprese le trasmissioni sul digitale terrestre sulla frequenza UHF 45 con la LCN 190, per sospenderle senza preavviso pochi mesi dopo.\nPer alcuni anni fu direttrice di rete la giornalista Marianna Bartoccelli, giornalista de Il Giornale, Il Foglio e Il Riformista."}
{"id": "4194619", "revid": "124808", "url": "https://it.wikipedia.org/wiki?curid=4194619", "title": "Hellboy - The Golden Army", "text": ""}
{"id": "4194621", "revid": "52508520", "url": "https://it.wikipedia.org/wiki?curid=4194621", "title": "Ofride di Bertoloni", "text": ""}
{"id": "4194622", "revid": "52508531", "url": "https://it.wikipedia.org/wiki?curid=4194622", "title": "Viola di Bertoloni", "text": ""}
{"id": "4194629", "revid": "1106276", "url": "https://it.wikipedia.org/wiki?curid=4194629", "title": "Alex Rider", "text": ""}
{"id": "4194632", "revid": "767487", "url": "https://it.wikipedia.org/wiki?curid=4194632", "title": "La brigata del fuoco (film 1935)", "text": "La brigata del fuoco (\"Mickey's Fire Brigade\") \u00e8 un film del 1935 diretto da Ben Sharpsteen. \u00c8 un cortometraggio d'animazione della serie \"Mickey Mouse\", distribuito negli Stati Uniti dalla United Artists il 3 agosto 1935. Al corto lavorarono sedici animatori, il che riflette la crescita della Walt Disney Productions in quel periodo. A partire dagli anni novanta \u00e8 pi\u00f9 noto col titolo I pompieri di Topolino.\nTrama.\nTopolino, Paperino e Pippo sono vigili del fuoco che stanno andando ad estinguere l'incendio di un hotel. Una volta arrivati si mettono subito al lavoro, ma fuoco e fumo sembrano avere una loro volont\u00e0 ed hanno costantemente la meglio su di loro. Il trio poi, a causa della propria inettitudine, fallisce in qualsiasi tentativo di salvare la struttura e gli effetti personali dei clienti, facendo ancora pi\u00f9 danni del fuoco stesso. Ad un certo punto i tre amici si accorgono che al piano superiore una donna (impersonata da Clarabella) sta facendo il bagno cantando, ignara dell'incendio. Dopo che Pippo l'ha avvertita inutilmente attraverso il vasistas, Topolino e Paperino sfondano la porta usando Pippo come ariete. Clarabella per\u00f2 pensa che i tre vogliano rapirla e grida allarmata. Topolino, Paperino e Pippo sollevano la vasca da bagno e la buttano fuori dalla finestra, facendola scivolare gi\u00f9 per una scala fino a terra. Poco dopo i tre vigili del fuoco finiscono nella vasca e Clarabella li colpisce ripetutamente con la sua spazzola.\nDistribuzione.\nEdizione italiana.\nIl film fu distribuito in Italia nel 1937 in lingua originale. Il primo doppiaggio italiano conosciuto \u00e8 quello realizzato dalla Royfilm con la collaborazione della Effe Elle Due per l'inclusione nella VHS \"Cartoons Disney 4\", uscita nell'ottobre 1985; in questa occasione per Clarabella fu mantenuta la voce originale. Nel marzo 1990 il corto fu incluso nella VHS \"Sono io... Pippo\" con un nuovo doppiaggio (stavolta integrale) ad opera della stessa societ\u00e0 con la collaborazione del Gruppo Trenta, poi utilizzato in tutte le successive occasioni. Non essendo stata registrata una colonna internazionale, in entrambi i casi \u00e8 stata alterata la musica presente durante i dialoghi (nel primo doppiaggio rimuovendola, nel secondo sostituendola con una versione sintetizzata).\nEdizioni home video.\nDVD.\nUna volta restaurato, \"La brigata del fuoco\" fu distribuito in DVD-Video nel primo disco della raccolta \"Topolino star a colori\", facente parte della collana \"Walt Disney Treasures\" e uscita in America del Nord il 4 dicembre 2001 e in Italia il 21 aprile 2004. Nel DVD \u00e8 possibile vedere anche il test a matita del cortometraggio.\nCollegamenti esterni.\n "}
{"id": "4194633", "revid": "179980", "url": "https://it.wikipedia.org/wiki?curid=4194633", "title": "Berliner F.C. Dynamo 1982-1983", "text": ""}
{"id": "4194634", "revid": "124808", "url": "https://it.wikipedia.org/wiki?curid=4194634", "title": "Hellboy II", "text": ""}
{"id": "4194635", "revid": "124123", "url": "https://it.wikipedia.org/wiki?curid=4194635", "title": "Morti nel 677", "text": ""}
{"id": "4194640", "revid": "1305772", "url": "https://it.wikipedia.org/wiki?curid=4194640", "title": "Ember", "text": ""}
{"id": "4194651", "revid": "599013", "url": "https://it.wikipedia.org/wiki?curid=4194651", "title": "Carlo Colombetti", "text": "Veniva chiamato Colombetti I, per distinguerlo dal fratello Aldo, anch'egli calciatore.\nCarriera.\nCresciuto nella Stradellina, gioca per otto stagioni con il , tra il 1948 e il 1956, collezionando 220 presenze e 14 reti, tra cui il rigore decisivo per la vittoria sul campo dell'Omegna, nel campionato 1950-1951, che consente ai brianzoli di essere promossi per la prima volta in Serie B. Con il Monza totalizza 107 presenze in cinque annate nella serie cadetta.\nNel 1956, all'et\u00e0 di 33 anni, scende in IV Serie, ingaggiato dal , con cui ottiene nella stagione 1957-1958 l'ammissione in Serie C. Viene riconfermato anche in terza serie, come mediano sinistro titolare, disputando 24 partite di campionato; nella stessa annata milita insieme al fratello Aldo, acquistato dal Moto Alpino Stradella. Nella stagione successiva rimane formalmente in rosa, senza disputare partite di campionato in prima squadra, e ricopre anche il ruolo di vice dell'allenatore J\u00falius Korostelev, e nell'estate 1960 chiude la propria carriera agonistica, dopo aver disputato 71 partite di campionato con gli emiliani."}
{"id": "4194652", "revid": "1543377", "url": "https://it.wikipedia.org/wiki?curid=4194652", "title": "SNF Floerger", "text": "SNF \u00e8 il leader mondiale di poliacrilammide, con una capacit\u00e0 di 1190 kt/anno. Questi polimeri idrosolubili vengono impiegati nella produzione di acqua potabile, nel trattamento delle acque reflue, nel recupero assistito del petrolio, nelle miniere, nel settore cartario, in agricoltura, nei prodotti tessili e nei cosmetici.\nIl gruppo SNF \u00e8 composto da consociate e joint-venture presenti in oltre 40 paesi e produce in 21 stabilimenti situati in Europa, Asia, Australia e Americhe. La sede legale si trova a Andr\u00e9zieux, nel dipartimento della Loira, a 25\u00a0km da Saint-\u00c9tienne. SNF vanta clienti in 130 paesi e fornisce prodotti a svariati settori industriali. Sebbene SNF faccia parte di una delle pi\u00f9 grandi aziende chimiche di tutta la Francia, rimane comunque scarsamente nota al grande pubblico in quanto si tratta di una societ\u00e0 a capitale privato che opera principalmente nell'ambito del business-to-business.\nAlla fine del 2019 il gruppo dava lavoro ad oltre 6.600 dipendenti per un volume d'affari di 3,4 G\u20ac.\nSettori di attivit\u00e0.\nI prodotti fabbricati da SNF vengono utilizzati in numerosi segmenti di mercato. Il fattore di crescita di SNF \u00e8 la crescente scarsit\u00e0 delle risorse naturali, come acqua, petrolio e minerali.\nProduzione di acqua potabile.\nSNF produce coagulanti organici come i polyDadmac e le poliammine oltre a flocculanti poliacrilammidici. Questi prodotti vengono forniti direttamente agli utenti finali oppure attraverso societ\u00e0 di servizi operanti con gli stabilimenti di produzione di acqua potabile.\nTrattamento delle acque reflue.\nIl mercato storico di SNF \u00e8 il trattamento dell'acqua. I flocculanti poliacrilammidici vengono impiegati nei sedimentatori primari e soprattutto nella disidratazione dei fanghi.\nPetrolio.\nLe poliacrilammidi vengono utilizzate nel recupero assistito del petrolio (EOR), per migliorare sia la velocit\u00e0 che la quantit\u00e0 di petrolio estratto dal giacimento. Le tecniche pi\u00f9 comuni sono l'iniezione di polimeri (PF), l'iniezione di polimeri e surfattanti (SP) e il processo polimero/surfattante/alcalino (ASP). Quest'ultimo sistema, qualora sia tecnicamente applicabile, pu\u00f2 consentire di recuperare il 90% del petrolio presente.\nGas (gas non convenzionale, gas di scisto, gas di carbon fossile).\nCon il crescente successo della fratturazione idraulica come efficace tecnica di estrazione dei gas non convenzionali si \u00e8 ampiamente diffuso l'utilizzo delle poliacrilammidi che vengono impiegate per la loro capacit\u00e0 di ridurre le perdite di carico dell'acqua diminuendo gli attriti, in modo tale da ottenere pressioni pi\u00f9 elevate in fondo ai pozzi con la medesima capacit\u00e0 di pompaggio.\nMiniere.\nSNF produce reagenti a base di xantati per miniere.\nSettore cartario.\nSNF produce e commercializza con il marchio FLORET un gruppo di poliacrilammidi che vengono utilizzate da sole o in composti impiegati dal settore cartario nella parte umida delle macchine per la produzione della carta. La loro funzione \u00e8 quella di migliorare la produttivit\u00e0, la ritenzione e il drenaggio. I coagulanti fungono da agenti fissativi per varie sostanze chimiche come coloranti e appretti e consentono la neutralizzazione della carica per il controllo della pece e della richiesta cationica. SNF produce anche resine sintetiche per resistenza a secco a base di acrilammide, gliossalate (FLOSTRENGTH) derivati dalla reazione di Hofmann. Queste resine, applicate alla pasta densa, conferiscono una maggiore resistenza a carta e cartone e consentono di sostituire le fibre con gradi di qualit\u00e0 inferiori o materiale di riempimento (PCC, GCC). Sono stati registrati incrementi di produttivit\u00e0.\nAgricoltura.\nI superassorbenti poliacrilammidici possono assorbire acqua fino a 400 volte il loro peso e pertanto vengono utilizzati per molteplici applicazioni, come il rimboschimento, l'orticoltura, l'architettura paesaggistica e i lavori ornamentali. Questi prodotti, venduti con il marchio AQUASORB, aumentano per molti anni la capacit\u00e0 idrica di ritenuta del terreno, riducono il tempo di irrigazione e la quantit\u00e0 di acqua impiegata e diminuiscono le perdite di acqua e sostanze nutritive legate alla lisciviazione.\nI polimeri poliacrilammidici solubili vengono utilizzati per flocculare il terreno irrigato, migliorando pertanto la penetrazione dell'acqua e l'aerazione del terreno e riducendo al contempo l'erosione di quest'ultimo.\nProdotti tessili.\nGli addensanti per prodotti tessili FLOPRINT vengono impiegati nella stampa a pigmenti, reattiva e a dispersione e sono disponibili sotto forma di emulsioni inverse standard, emulsioni inverse disidratate e polveri. SNF realizza anche prodotti ausiliari per l'industria tessile utilizzati come antimigranti, disperdenti, appretti e agenti fissativi.\nCosmetici.\nSNF produce ausiliari per cosmetici, ossia agenti di trattamento, modificatori reologici e carbomeri, disponibili con i marchi FLOCARE e FLOGEL. Il primo, noto come Polyquaternium 6, 7, 11 e 22, viene impiegato per i trattamenti per capelli e gli shampoo per il corpo. Questi prodotti hanno affinit\u00e0 con la cheratina e pertanto proteggono, rinforzano e riparano la fibra del capello. I modificatori reologici si basano su agenti addensanti[ per emulsione inversa destinati a formulazioni per la pelle e creme districanti per capelli. I carbomeri, basati sulla tecnologia della precipitazione, sono gli addensanti pi\u00f9 diffusi nell'industria cosmetica.\nSoluzioni funzionali.\nSNF produce anche polimeri speciali come FLOSET per il settore delle costruzioni e ingegneria civile, FLOSPERSE come disperdenti, FLOSOFT e FLOGEL per le applicazioni di manutenzione domestica, METALSORB come agenti chelanti per metalli pesanti e ODORFLO come agenti di controllo degli odori.\nProduzione.\nTra il 2001 e il 2011 SNF ha investito 1,0 GEUR in impianti di produzione dislocati in tutto il mondo. Attualmente SNF possiede pertanto un totale di 20 stabilimenti produttivi in Europa, America, Asia ed Australia, tra cui spiccano 7 impianti principali situati a Andr\u00e9zieux (Francia), Riceboro (Georgia, USA), Taixing e Rudong (Cina), Ulsan (Corea), Plaquemine (Louisiana, USA) e Vizag (India). Alla fine del 2019 la capacit\u00e0 di produzione mondiale era pari a 1190 kt/anno di polimero attivo."}
{"id": "4194654", "revid": "767487", "url": "https://it.wikipedia.org/wiki?curid=4194654", "title": "Narciso Donzelli", "text": "Carriera.\nDebutta in Serie B con il nella stagione 1953-1954, disputando due campionati cadetti per un totale di 59 presenze.\nNel 1955 passa al Verona, dove disputa altre 38 gare nell'arco di due stagioni in Serie B, compreso il vittorioso campionato 1956-1957, al termine del quale gli scaligeri ottengono la prima storica promozione in massima serie."}
{"id": "4194656", "revid": "1543377", "url": "https://it.wikipedia.org/wiki?curid=4194656", "title": "Deonte Thompson", "text": "Carriera professionistica.\nBaltimore Ravens.\nDopo non essere statonel corso del Draft 2012, Thompson firm\u00f2 in qualut\u00e0 di free agent coi Baltimore Ravens, riuscendo ad entrare subito nei 53 uomini del roster attivo per l'inizio della stagione regolare. Il 10 settembre, nel Monday Night Football vinto nettamente contro i Cincinnati Bengals, Thompson debutt\u00f2 come professionista ricevendo un passaggio da 25 yard e ritornato kickoff per un totale di 88 yard.\nBuffalo Bills.\nNel 2014, Thompson firm\u00f2 coi Buffalo Bills."}
{"id": "4194663", "revid": "73997", "url": "https://it.wikipedia.org/wiki?curid=4194663", "title": "The Blues Brothers Band Live in Montreux", "text": ""}
{"id": "4194665", "revid": "121477992", "url": "https://it.wikipedia.org/wiki?curid=4194665", "title": "Insector X", "text": " \u00e8 un videogioco arcade a scorrimento orizzontale del 1989 sviluppato e pubblicato da Taito. Appartenente al genere sparatutto \u00e8 stato successivamente convertito nel 1990 per Sega Mega Drive e Famicom. Il gioco venne molti anni dopo incluso nella raccolta del 2006 \"Taito Legends 2\".\n\"Insector X\" \u00e8 un classico shoot'em up, incentrato sul mondo degli insetti. La grafica \u00e8 in stile cartonesco (nella conversione per Sega Mega Drive \u00e8 stata rivista, con caratteri meno buffi).\nTrama.\nYanmer Insector deve ripulire il mondo degli insetti dalle orde nemiche comandate dalla regina Baglon, una mantide religiosa.\nNella sequenza finale del gioco viene cos\u00ec recitato: \nModalit\u00e0 di gioco.\nIl protagonista Yanmer, che vola per mezzo di un jet pack insetticida e indossa un casco con elica, deve farsi strada con le sue armi a disposizione per cinque livelli pieni di nemici tra i pi\u00f9 svariati (per la maggior parte insetti, ma ci sono anche altri animali, funghi, pi\u00f9 alcune postazioni di sparo). Ogni livello termina con un boss da affrontare, la cui sconfitta permette di ottenere ogni volta un bonus di 100.000 punti.\nSe si va in collisione con i nemici o se si viene colpiti dai loro attacchi, una vita supplementare sar\u00e0 persa; \u00e8 letale anche cozzare contro pareti e altri ostacoli. Nel gioco sono presenti power-up che una volta raccolti aumentano progressivamente la velocit\u00e0 e le capacit\u00e0 offensive di Yanmer. I power-up sono di due tipi: a sfera lampeggiante, ottenibili eliminando principalmente le sfingidi (insetti che possono rilasciare anche una ghianda che d\u00e0 1000 punti), e nel formato bomboletta d'insetticida. A seconda del loro colore (blu o marrone) e scelta, quest'ultima permette di sferrare attacchi secondari per via aerea o terrestri, e si avr\u00e0 solo uccidendo i miniboss del livello.\nAl contrario dei nemici comuni e dei miniboss, i boss di fine livello si distinguono per le gigantesche dimensioni.\nIl giocatore dispone inizialmente di 3 vite: alcuni nemici comuni, una volta eliminati, rilasciano vite extra."}
{"id": "4194666", "revid": "119189000", "url": "https://it.wikipedia.org/wiki?curid=4194666", "title": "Crugnola (disambigua)", "text": ""}
{"id": "4194667", "revid": "6923", "url": "https://it.wikipedia.org/wiki?curid=4194667", "title": "Rhaponticoides alpina", "text": "Il fiordaliso maggiore (nome scientifico Rhaponticoides alpina ) \u00e8 una pianta erbacea, angiosperma dicotiledone, perenne appartenente alla famiglia delle Asteraceae.\nEtimologia.\nIl nome del genere di questo fiore \u00e8 formato da due parole: dal nome del genere botanico \"Rhaponticum\" e dalla parola greca \"\u201deidos\u201d\" (= simile a, somigliante a), quindi \u00e8 una pianta che pi\u00f9 o meno \u00e8 simile a quelle del genere \"Raphonticum\"; mentre L'epiteto specifico (\"alpina\") fa riferimento all'areale tipico di questi fiori.\nIl binomio scientifico attualmente accettato (\" Rhaponticoides alpina \") \u00e8 stato proposto prima da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi e poi perfezionato dal botanico Mariam V. Agababjan (1964 - ) e dal botanico svizzero Werner Rodolfo Greuter (1938 -) nella pubblicazione \"\u201dWilldenowia. Mitteilungen aus dem Botanischen Garten und Museum Berlin-Dahlem. Berlino-Dahlem \u2013 33(1): 60\u201d\" del 2003.\nDescrizione.\nL'altezza di queste piante varia da 6 a 9 dm. La forma biologica \u00e8 emicriptofita scaposa (\"H scap\"), ossia sono piante perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso privo di (o con poche) foglie. Tutta la pianta \u00e8 glabra.\nRadici.\nLe radici sono secondarie da rizoma.\nFusto.\nLa parte aerea del fusto \u00e8 eretta e glabra; un poco ramosa verso l'alto. La sezione si presenta debolmente angolosa.\nFoglie.\nLe foglie inferiori sono formate da diversi segmenti (da 20 a 50) lanceolato-lineari (la lamina \u00e8 divisa fino al rachide); il bordo dei segmenti pu\u00f2 essere seghettato o dentellato, oppure tri-forcato o in generale pennatosetto. I dentelli hanno un apice cartilagineo uncinato. Le foglie superiori sono strettamente lanceolate. Lunghezza delle foglie inferiori: 12 \u2013 30\u00a0cm. Dimensione dei segmenti: larghezza 7 \u2013 9\u00a0mm; lunghezza 50 \u2013 80\u00a0mm.\nInfiorescenza.\nLe infiorescenze sono composte da capolini lungamente peduncolati. I capolini sono formati da un involucro composto da diverse squame disposte in modo embricato al cui interno un ricettacolo fa da base ai fiori. La forma dell'involucro \u00e8 campanulata (alla base \u00e8 piriforme). Le squame hanno una consistenza erbacea con margini di 0,1 \u2013 0,2\u00a0mm strettamente membranosi (le squame non sono provviste di appendice, di ciglia o di spine). Diametro dell'involucro: 20 \u2013 25\u00a0mm. Diametro dell'infiorescenza: 30 \u2013 50\u00a0mm.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono ermafroditi (in particolare quelli centrali), tetra-ciclici (sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFrutti.\nI frutti sono degli acheni con pappo. Il colore dell'achenio \u00e8 scuro come pure il pappo. Lunghezza dell'achenio: 6\u00a0mm; lunghezza del pappo: 4\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Centaureinae \u00e8 una di queste).\nIl genere \"Rhaponticoides\" \u00e8 rappresentato da 33 specie, tre delle quali fanno parte della flora spontanea italiana.\nFilogenesi.\nLa \" R. alpina \" appartiene al gruppo delle centauree dall'involucro con squame appuntite senza appendice (in base alla suddivisione proposta da Pignatti, quando questa specie apparteneva al genere \"Centaurea\"). Gli altri gruppi hanno (1) le squame terminati in spine, (2) squame con appendice decorrente, (3) squame con appendice separata da una strozzatura. Questa suddivisione comunque \u00e8 priva di valore tassonomico ma puramente di comodo dato il grande numero di specie spontanee di \"Centaurea\" e altri generi affini come \"Rhaponticoides\" presenti sul territorio italiano. In base a recenti ricerche il genere \"Rhaponticoides\" \u00e8 stato inseito nel gruppo tassonomico informale denominato \"Plectocephalus Group\".\nIl numero cromosomico di \" R. alpina \" \u00e8: 2n = 30.\nIl basionimo per questa specie \u00e8: \"Centaurea alpina\" .\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nIl colore giallo della corolla dei fiori di questa pianta \u00e8 in comune con specie di altri generi ma della stessa sottotrib\u00f9 (Centaureinae):\nAltre notizie.\nLa centaurea alpina in altre lingue viene chiamata nei seguenti modi:"}
{"id": "4194672", "revid": "199745", "url": "https://it.wikipedia.org/wiki?curid=4194672", "title": "Fiordaliso maggiore", "text": ""}
{"id": "4194674", "revid": "1935652", "url": "https://it.wikipedia.org/wiki?curid=4194674", "title": "Crugnola", "text": "Crugnola \u00e8 una frazione del comune italiano di Mornago posta a sud del centro abitato, verso Besnate.\nStoria.\nCrugnola \u00e8 un piccolo centro abitato di antica origine, appartenuto alla pieve di Somma nel Milanese e dipendente dalla chiesa prepositurale di Arsago.\nRegistrato agli atti del 1751 come un borgo di 151 abitanti, nel 1786 Crugnola entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 218 abitanti. In et\u00e0 napoleonica (1809) venne aggregato a Crugnola il limitrofo comune di Vinago, ma solo due anni dopo anche il comune di Crugnola venne soppresso, e aggregato a Menzago. Tutti i comuni recuperarono l'autonomia nel 1816, in seguito all'istituzione del Regno Lombardo-Veneto.\nAll'Unit\u00e0 d'Italia Crugnola contava 353 abitanti. Il comune venne soppresso nel 1869 e aggregato al comune di Mornago.\nMonumenti e luoghi d'interesse.\nArchitetture religiose.\nChiesa parrocchiale Beata Vergine Assunta.\nMolte tracce della presenza di una chiesa a Crugnola si trovano nell'archivio diocesano di Milano. Le pi\u00f9 significative riguardano le catalogazioni a partire dall'XI secolo riguardanti la pieve di Arsago, di cui Crugnola (all'epoca Colognola) faceva parte.\nL'attuale parrocchiale presenta una volta costruita nel XVI secolo, mentre la struttura originaria prevedeva una semplice capriata con travi a vista.\nLa parrocchia, da sempre inserita nella pieve e vicariato foraneo di Arsago, dopo a revisione della struttura territoriale dell'arcidiocesi, avvenuta tra il 1971 ed il 1972, fu inclusa nel nuovo vicariato foraneo, poi decanato di Somma Lombardo. Il 1\u00ba novembre 2010 la parrocchia entr\u00f2 a far parte della comunit\u00e0 pastorale \"Maria Regina della Famiglia\"."}
{"id": "4194675", "revid": "913245", "url": "https://it.wikipedia.org/wiki?curid=4194675", "title": "Dejen Gebremeskel", "text": "Il suo record personale sui 5000 metri \u00e8 di 12'46\"81 e ai campionati del mondo di atletica leggera di Taegu 2011 ha conquistato la medaglia di bronzo proprio su questa distanza.\nHa vinto la sua prima medaglia in pista quando correva nella categoria juniores, giungendo al traguardo in seconda posizione ai campionati africani juniores di atletica leggera e al terzo posto ai campionati mondiali juniores di atletica leggera nel 2008. \u00c8 stato finalista ai campionati mondiali indoor nel 2010 nella massima categoria mentre due anni pi\u00f9 tardi, a Londra, ha partecipato alla sua prima olimpiade sui 5\u00a0000 metri ed \u00e8 salito sul secondo gradino del podio, alle spalle di Mo Farah.\nBiografia.\nDejen Gebremeskel cresce negli ambienti rurali di Woreda in Etiopia e inizia a correre gi\u00e0 da bambino, come rappresentante della sua scuola Inizia a gareggiare nella regione del Tigr\u00e8 e dopo aver affermato il suo valore nelle competizioni locali, si trasferisce ad Addis Abeba per allenarsi con la squadra nazionale. Dejen vince la sua prima medaglia internazionale ai Campionati africani per juniores nel 2007, conquistando l'argento sui 5000 metri e terminando la gara alle spalle di Mathew Kisorio. Sempre in quell'anno fa la prima esperienza di gare fuori dal suo continente d'origine e stabilisce il suo primato personale di 13'21\"05, sempre sui 5000 metri, al meeting Flanders Cup di Brasschaat; in questa occasione termina al sesto posto. Compete per l'Etiopia all'International Chiba Ekiden, una gara su strada, nel 2008 e aiuta la sua squadra a vincere, disputando la frazione pi\u00f9 veloce della gara.\nCome rappresentante del team Ethiopian Banks, vince il titolo juniores nel 2007 in una gara di cross country ad Addis Abeba, precedendo Hunegnaw Mesfin per un solo secondo. Termina invece al quarto posto, sempre nella categoria juniores, ai campionati etiopi di cross country nel 2008 e viene selezionato per i campionati mondiali di cross del 2008, dove termina la sua gara in 18\u00aa posizione. Tornato in pista, corre all'Adidas Track Classic a maggio e lima altri secondi al suo personale sui 5000 metri, portandolo a 13'08\"96 e termina la gara secondo solo ad Ali Abdosh. \u00c8 tra i partecipanti con il miglior tempo di accredito ai campionati mondiali juniores di atletica leggera disputatisi nel 2008 e partecipa alla gara sulla sua distanza preferita concludendo sul terzo gradino del podio, mentre il suo connazionale Agreham Cherkos vince l'oro.\nAi trials etiopi di cross country del 2009, svoltisi in febbraio, termina al terzo posto. Tutta l'attenzione \u00e8 per\u00f2 riposta sulle gare in pista, infatti \u00e8 protagonista di un'ottima transizione verso la categoria seniores, dato che si impone a maggio all'Adidas Track Classic e in 13'03\"13 conclude al terzo posto la gara al Reebok Grand Prix di New York, battuto solamente dai medagliati olimpici Micah Kogo e Bernard Lagat. Disputa inoltre un 3000 metri in 7'58\"69 al meeting Prefontaine Classic e termina quarto al London Grand Prix sempre in quell'anno.\nDejen gareggia per la prima volta al coperto l'anno seguente e chiude al secondo posto dietro a Bernard Lagat ai Boston Indoor Games. \u00c8 ancora una volta secondo al Birmingham Indoor Grand Prix due settimane pi\u00f9 tardi ed \u00e8 selezionato per rappresentare l'Etiopia sui 3000 metri ai campionati mondiali indoor del 2010. In quest'occasione corre il secondo miglior tempo di qualificazione, con il personale portato a 7'44\"26, ma non si comporta in egual maniera in finale, terminando decimo. All'aperto si classifica secondo al Carlsbad 5000, al Prefontaine CLassic e al DN Galan, in quest'ultimo corre in 12'53\"56 la gara sui 5000 metri.\nContinua a concentrarsi sulle gare in pista anche durante la stagione 2011 e al New Balance Indoor Grand Prix termina davanti a Mo Farah dopo inusuali circostanze, infatti Dejen perde una scarpa al primo giro di gara ma continua e vince con il crono di 7'35\"37, uno dei tempi migliori dell'anno sui 3000 metri. Debutta poco pi\u00f9 tardi nella gara dei 10 chilometri in strada ed \u00e8 battuto solamente da Sammy Kitwara al World's Best 10K con il tempo di 27'45\". Vince invece in aprile la gara sui 5 chilometri a Carlsbad, precedendo Eliud Kipchoge, e nel circuito Diamond League assapora per la prima volta il piacere della vittoria all'Adidas Grand Prix di New York. Il tempo di 12'55\"89 fatto segnare al Golden Gala gli permette di essere il secondo miglior atleta etiope dell'anno sui 5000 metri e viene cos\u00ec selezionato per i campionati mondiali di atletica leggera del 2011. Tranquillamente procede nei turni di qualificazione e in finale partecipa alla battaglia a quattro con Merga, Farah e Lagat; taglia il traguardo in quarta posizione ma il connazionale Imane Merga viene squalificato dopo la cerimonia di premiazione per aver corso per alcuni metri all'interno del cordolo. Dejen \u00e8 cos\u00ec classificato in terza posizione e si aggiudica il bronzo, ripetendo il risultato di tre anni prima ai campionati juniores.\nNel maggio 2012 vince il Carlsbad 5000 per il secondo anno, Ai giochi olimpici di Londra 2012 termina la sua batteria nella gara dei 5000 metri in prima posizione, qualificandosi per la finale. Nel turno conclusivo taglia il traguardo appena dietro a Mohammed Farah e si aggiudico cos\u00ec la medaglia d'argento con il tempo di 13'41\"98."}
{"id": "4194677", "revid": "287204", "url": "https://it.wikipedia.org/wiki?curid=4194677", "title": "Adirondack Red Wings", "text": "Gli Adirondack Red Wings sono stati una squadra di hockey su ghiaccio dell'American Hockey League con sede nella citt\u00e0 di Glens Falls, nello stato di New York. Nati nel 1979 nel corso degli anni sono stati affiliati alla franchigia NHL dei Detroit Red Wings.\nStoria.\nDesiderosi di costruire una formazione vincente i Detroit Red Wings assicurarono nel corso degli anni agli Adirondack Red Wings una rosa stabile formata da giocatori esperti, fatto insolito in una lega di sviluppo come la AHL; le stelle principali nella storia della franchigia furono Glenn Merkosky, Jody Gage, Greg Joly, Norm Maracle e Dennis Polonich. Oltre trenta giocatori collezionarono pi\u00f9 di 200 presenze, nove di essi superarono le 300 partite giocate e due di loro, Merkosky e Joly, superarono anche quota 400. La forza e la solidit\u00e0 del roster permise alla squadra in venti stagioni di accedere ai playoff per diciannove volte, non disputandole solo nella stagione 1984-85.\nIl rapporto con i Red Wings fu sempre stretto, e le uniformi indossate ricalcarono quelle adottare dalla franchigia di Detroit fin dal 1956, mentre il logo riprendeva il tema della ruota alata.\nAll'inizio del 1999 i Detroit Red Wings annunciarono l'imminente trasferimento della franchigia in Ohio, presso un sobborgo di Toledo, in vista della stagione 2000-01. Gli Adirondack Red Wings successivamente cessarono le attivit\u00e0 nell'estate del 1999, tuttavia il trasferimento in Ohio non si concretizz\u00f2 mai, fino al 2002 quando la squadra trasferitasi in Texas assunse la denominazione di San Antonio Rampage.\nAffiliazioni.\nNel corso della loro storia gli Adirondack Red Wings sono stati affiliati alle seguenti franchigie della National Hockey League:\nAllenatori.\nNella storia della franchigia sono stati dieci gli allenatori a guidarla:"}
{"id": "4194681", "revid": "1543377", "url": "https://it.wikipedia.org/wiki?curid=4194681", "title": "Benjamin Bregenzer", "text": "Biografia.\nBregenzer nacque a Bolzano, ma crebbe nella vicina Renon. Egli esord\u00ec in massima serie con il Ritten Sport nel corso della stagione 2006-2007, e con la squadra dell'altipiano gioc\u00f2 (con l'eccezione di due brevi periodi di prestito all'Hockey Club Gherd\u00ebina-Gardena in serie A2) fino al 2012, mettendo assieme 212 presenze in campionato e guadagnandosi la convocazione in Nazionale.\nNell'agosto del 2012 pass\u00f2 a titolo definitivo allo stesso HC Gherd\u00ebina. Dopo cinque stagioni coi gardenesi, giocate in parte in seconda serie (2012-2014) ed in parte in massima serie (dal 2014 al 2017, l'ultima stagione in Alps Hockey League), \u00e8 passato al Caldaro."}
{"id": "4194682", "revid": "838137", "url": "https://it.wikipedia.org/wiki?curid=4194682", "title": "Equazione numerica", "text": "In matematica un'equazione \u00e8 definita numerica quando oltre all'incognita non appaiono altre variabili (parametri). Si tratta quindi di un'equazione contenente esclusivamente l'incognita e numeri espressi.\nUn esempio di equazione numerica \u00e8:\nformula_1\nIl contrario di equazione numerica \u00e8 equazione parametrica."}
{"id": "4194683", "revid": "110157", "url": "https://it.wikipedia.org/wiki?curid=4194683", "title": "Vinago", "text": "Vinago \u00e8 una frazione del comune italiano di Mornago posta a sud del centro abitato, verso Besnate.\nStoria.\nVinago \u00e8 un piccolo centro abitato di antica origine, appartenente alla pieve di Somma nel Milanese.\nRegistrato agli atti del 1751 come un borgo di 122 abitanti, nel 1786 Vinago entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 160 abitanti. In et\u00e0 napoleonica (1809) il Comune di Vinago venne soppresso e aggregato a Crugnola; solo due anni dopo anche il comune di Crugnola venne soppresso, e aggregato a Menzago. Tutti i comuni recuperarono l'autonomia nel 1816, in seguito all'istituzione del Regno Lombardo-Veneto.\nAll'Unit\u00e0 d'Italia (1861) Vinago contava 251 abitanti. Il comune venne soppresso nel 1869 e aggregato stavolta al comune di Mornago."}
{"id": "4194684", "revid": "765341", "url": "https://it.wikipedia.org/wiki?curid=4194684", "title": "Campionato danese di pallamano maschile", "text": "Il campionato danese di pallamano maschile \u00e8 l'insieme dei tornei istituiti ed organizzati dalla \"DHF\", la Federazione di pallamano della Danimarca.\nDalla stagione 1935-36 esiste in Danimarca un campionato di massima divisione maschile; attualmente il torneo si chiama 888ligaen.\nI vincitori di tale torneo si fregiano del titolo di campioni di Danimarca; dall'origine a tutto il 2013 si sono tenute 77 edizioni del torneo.\nLa squadra che vanta il maggior numero di campionati vinti \u00e8 il Hjallese Gymnastikforening Odense H\u00e5ndbold con 13 titoli (l'ultimo nel 1969-70), a seguire il Kolding IF H\u00e5ndbold con 12 titoli (l'ultimo nel 2008-09); l'attuale squadra campione in carica \u00e8 l'AaB H\u00e5ndbold.\nStruttura.\nH\u00e5ndboldligaen.\n\u00c8 il massimo campionato maschile e si svolge tra 14 squadre.\nLa squadra 1\u00aa classificata al termine del torneo \u00e8 proclamata campione di Danimarca.\nLa squadra classificata all'ultimo posto in classifica retrocedono in 1. Division nella stagione successiva.\n1. Division.\n\u00c8 il campionato maschile di secondo livello e si svolge tra 14 squadre.\nLa squadra 1\u00aa classificata al termine della stagione regolare \u00e8 promossa in H\u00e5ndboldligaen nella stagione successiva.\nRetrocedono in 2. Division nella stagione successiva le squadre classificate al 13\u00ba e 14\u00ba posto alla fine della stagione regolare. \n2. Division.\n\u00c8 il campionato maschile di terzo livello e si svolge tra 24 squadre divise in 2 gruppi da 12 club ciascuno.\nLe prime squadre classificate al termine della stagione regolare di ciascun girone sono promosse in 1. Division nella stagione successiva.\nRetrocedono in 3. Division nella stagione successiva le squadre classificate dal 13\u00ba al 14\u00ba posto alla fine della stagione regolare di ciascun gruppo. \nOrganigramma.\nQuella che segue \u00e8 la struttura dei tornei."}
{"id": "4194694", "revid": "585241", "url": "https://it.wikipedia.org/wiki?curid=4194694", "title": "La Mecca (provincia)", "text": ""}
{"id": "4194696", "revid": "547034", "url": "https://it.wikipedia.org/wiki?curid=4194696", "title": "Christopher Gable", "text": "Carriera.\nDanza.\nNato a Londra, Gable ha studiato alla Royal Ballet School, entrando a far parte del Sadler's Wells Royal Ballet nel 1957. \u00c8 stato promosso solista nel 1959 e primo ballerino nel 1961.\nI ruoli di Gable includevano Romeo Montecchi nella produzione Kenneth MacMillan di \"Romeo e Giulietta\", Mercurio nell'operetta di Jacques Offenbach \"Orfeo all'inferno\", una produzione che \u00e8 stata filmata e pubblicato in DVD, e Colas in \"La fille mal gard\u00e9e\". Gable ha spesso collaborato con Lynn Seymour.\nAttore.\nGable soffriva di condizione reumatoide cronica ai piedi e lasci\u00f2 il Royal Ballet nel 1967 per intraprendere la carriera di attore. \u00c8 apparso in numerose produzioni televisive e cinematografiche dirette da Ken Russell, inclusi i film della BBC \"Song of Summer\" (1968) e \"Dance of the Seven Veils\" (1970), \"Donne in amore\" (1969), \"L'altra faccia dell'amore\" (1970), \"Il boy friend\" (1971), \"La tana del serpente bianco\" (1988) e \"La vita \u00e8 un arcobaleno\" (1989). Altri ruoli includono quello di John, cameriere personale e amico del principe Edoardo, nel film musicale \"La scarpetta e la rosa\" (1976), il compositore Peter Cornelius in \"Wagner\" (1983), Mercury nella produzione televisiva della BBC del 1983 \"Orpheus in the Underworld\", e l'ambiguo cattivo Sharaz Jek nel serial \"Doctor Who\" del 1984 \"The Caves of Androzani\". \u00c8 apparso anche nel musical del Teatro del West End \"The Good Companions\".\nRitorno alla danza.\nNel 1982, Gable ha fondato la Central School of Ballet con Ann Stannard. Cinque anni dopo \u00e8 stato nominato direttore artistico del Northern Ballet Theatre. Ha trasformato la piccola compagnia regionale in una compagnia di fama nazionale presentando nuove opere fantasiose e mettendo in scena impressionanti revival di vecchi classici. Tra le produzioni eseguite durante la sua direzione undicennale figurano: \"Swan Lake\", \"A Christmas Carol\", \"The Brontes\", \"The Amazing Adventure di Don Chisciotte\", \"Dracula\", \"Giselle\", e \"Il Gobbo di Notre Dame\". Molti dei progetti che ha creato in seguito sono stati eseguiti da altre compagnie di danza, tra cui l'Atlanta Ballet e il Royal New Zealand Ballet. Ha interpretato Arthur Ainsley nella miniserie televisiva britannica del 1984 \"A Woman of Substance\".\nVita personale.\nGable era sposato con la ballerina Carole Needham.\n\u00c8 morto di cancro vicino a Halifax, nello Yorkshire, all'et\u00e0 di 58 anni.\nRiconoscimenti.\nNel 1996 Gable \u00e8 stato insignito dell'CBE per i suoi servizi alla danza britannica. L'anno successivo \u00e8 stato insignito della laurea honoris dell'Universit\u00e0 di Bradford."}
{"id": "4194698", "revid": "890623", "url": "https://it.wikipedia.org/wiki?curid=4194698", "title": "Montonate", "text": "Montonate (\"Montonaa\" in dialetto varesotto, : ) \u00e8 una frazione del comune italiano di Mornago posta ad est del centro abitato, verso Sumirago.\nStoria.\nMontonate \u00e8 un piccolo centro abitato di antica origine, appartenente alla pieve di Somma nel Milanese.\nRegistrato agli atti del 1751 come un borgo di 271 abitanti, nel 1786 Montonate entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 354 abitanti. In et\u00e0 napoleonica (1809) il comune di Montonate venne soppresso e aggregato a Caidate; solo due anni dopo anche il comune di Caidate venne soppresso, e aggregato ad Albizzate. Tutti i comuni recuperarono l'autonomia nel 1816, in seguito all'istituzione del Regno Lombardo-Veneto.\nAll'Unit\u00e0 d'Italia (1861) Montonate contava 530 abitanti. Il comune venne soppresso nel 1869 e aggregato al comune di Mornago.\nDal 2012 \u00e8 famoso per il festival musicale Montonight."}
{"id": "4194700", "revid": "599013", "url": "https://it.wikipedia.org/wiki?curid=4194700", "title": "Alhassane Issoufou", "text": "Carriera.\nClub.\nCon il FUS Rabat ha segnato 3 gol in altrettante partite della CAF Champions League.\nNazionale.\nFa parte della Nazionale del suo Paese dal 1998; ha preso parte alla Coppa d'Africa 2012 ed alla Coppa d'Africa 2013; nella prima partita giocata dal Niger in questa competizione, ovvero la sconfitta per 1-0 contro il Mali il 20 gennaio 2013, entra all'88' al posto di Issiaka Koudize. Nella partita successiva, pareggiata per 0-0 contro la Repubblica Democratica del Congo il 24 gennaio, \u00e8 entrato dalla panchina al 91' al posto di Modibo Sidib\u00e9."}
{"id": "4194702", "revid": "627150", "url": "https://it.wikipedia.org/wiki?curid=4194702", "title": "Lumia 920", "text": ""}
{"id": "4194707", "revid": "627150", "url": "https://it.wikipedia.org/wiki?curid=4194707", "title": "Lumia 820", "text": ""}
{"id": "4194708", "revid": "486946", "url": "https://it.wikipedia.org/wiki?curid=4194708", "title": "Military Assistance Command, Vietnam Studies and Observations Group", "text": ""}
{"id": "4194710", "revid": "585241", "url": "https://it.wikipedia.org/wiki?curid=4194710", "title": "Veduta di Jedda", "text": ""}
{"id": "4194711", "revid": "962319", "url": "https://it.wikipedia.org/wiki?curid=4194711", "title": "Linea SFM2", "text": ""}
{"id": "4194712", "revid": "767487", "url": "https://it.wikipedia.org/wiki?curid=4194712", "title": "Il pagliaccio (film)", "text": "Il pagliaccio (\"The Clown\") \u00e8 un film statunitense del 1953 diretto da Robert Z. Leonard.\n\u00c8 un film drammatico con protagonisti Alberto Serafin, Jane Greer e Tim Considine.\nProduzione.\nIl film, diretto da Robert Z. Leonard su una sceneggiatura di Martin Rackin e Leonard Praskins con il soggetto di Frances Marion, fu prodotto da William H. Wright per la Metro-Goldwyn-Mayer.\nDistribuzione.\nIl film fu distribuito negli Stati Uniti dal 16 gennaio 1953 al cinema dalla Metro-Goldwyn-Mayer.\nAlcune delle uscite internazionali sono state:\nPromozione.\nLa tagline \u00e8: \"You'll cry...You'll laugh...You'll love it!\".\nCritica.\nSecondo il Morandini il film \u00e8 un \"mediocre rifacimento\" in cui Skelton sarebbe sovrastato in bravura recitativa dal piccolo Considine.\nRemake.\n\"Il pagliaccio\" \u00e8 il remake di \"Il campione\" (\"The Champ\") del 1931. Nel 1979 ne \u00e8 stato prodotto un ulteriore remake, \"Il campione\" (\"The Champ\")."}
{"id": "4194713", "revid": "767487", "url": "https://it.wikipedia.org/wiki?curid=4194713", "title": "Daouda Kamilou", "text": "Carriera.\nClub.\nNel corso degli anni ha complessivamente giocato 21 partite e segnato 8 gol nella CAF Champions League pi\u00f9 5 partite con 5 gol nella CAF Confederation Cup. Attualmente gioca nel Saoura, squadra del campionato algerino, con cui ha esordito il 23 febbraio 2013, andando anche in gol. Dopo aver giocato altre due partite di campionato, entrambe da titolare, gli viene rescisso il contratto e rimane cos\u00ec svincolato. In seguito \u00e8 tornato a vestire la maglia del Cotonsport Garoua, con cui ha segnato un gol in 6 presenze nella CAF Champions League e 5 gol in 4 presenze nella CAF Confederation Cup. Lascia la squadra nel 2015 per trasferirsi in Sudan al Khartoum Club; nel 2016 fa ritorno per la terza volta in carriera al Cotonsport Garoua.\nNazionale.\nFa parte della nazionale del suo Paese dal 2007; ha preso parte alla Coppa d'Africa 2012, nella quale \u00e8 sceso in campo in due occasioni senza mai segnare. Viene convocato anche per disputare la Coppa d'Africa 2013."}
{"id": "4194714", "revid": "1776051", "url": "https://it.wikipedia.org/wiki?curid=4194714", "title": "Samsung ATIV S", "text": "Il Samsung ATIV S \u00e8 uno smartphone prodotto da Samsung annunciato il 30 agosto 2012 al IFA 2012 ed \u00e8 stato messo in vendita a partire dal 29 ottobre dello stesso anno. \u00c8 il primo dispositivo top di gamma della serie ATIV, ed \u00e8 successore delle serie Omnia e Focus (quest'ultima distribuita solo in USA).\nDettagli.\nLe nuove caratteristiche che Samsung ha introdotto includono: esistono le versioni 16GB e 32GB e tramite una microSDHC si possono aggiungere altri 32GB. Le dimensioni sono 137.2 x 70.5 x 8.7\u00a0mm per un peso di 135 grammi ed \u00e8 equipaggiato con una batteria lithium-ion da 2300 mAh. Lo schermo usato \u00e8 un Corning Gorilla Glass 2."}
{"id": "4194716", "revid": "627150", "url": "https://it.wikipedia.org/wiki?curid=4194716", "title": "Samsung Ativ S", "text": ""}
{"id": "4194720", "revid": "3732", "url": "https://it.wikipedia.org/wiki?curid=4194720", "title": "Elezione papale del 1130", "text": "L'elezione papale del 1130 ebbe luogo in seguito alla morte di papa Onorio II e si risolse con una duplice elezione: una parte dei cardinali, guidata dal cardinale cancelliere Aymery de la Ch\u00e2tre (italianizzato in Aimerico), elesse Gregorio Papareschi, che prese il nome di Innocenzo II, ma la rimanente parte dei cardinali ritenne illegittima l'elezione e procedette ad un'altra, eleggendo Pietro Pierleoni, che prese il nome di Anacleto II.\nAntefatti e cause.\nDopo la precedente, turbolenta elezione di papa Onorio II, i conflitti fra le famiglie importanti romane continuarono. Essi riflettevano anche le posizioni pro o contro il Sacro Romano Impero, iniziato con il Concordato di Worms, che aveva posto fine alla lotta per le investiture. Molti cardinali, particolarmente quelli pi\u00f9 anziani, ritenevano l'intesa raggiunta a Worms una rinuncia ai principi della cosiddetta Riforma gregoriana e tendevano a considerarla solo un espediente tattico. Essi sostenevano la tradizionale alleanza del papato con i Normanni del sud dell'Italia. Alcuni di essi erano legati agli antichi centri monastici del meridione italiano, come l'Abbazia di Montecassino. Uno dei principali esponenti di questa corrente era il cardinale Pietro Pierleoni, membro di una delle famiglie pi\u00f9 potenti di Roma.\nLa corrente opposta era capeggiata dal cardinale Aymery de la Ch\u00e2tre, che era stato nominato cardinale e poi Cancelliere della Santa Sede poco dopo la firma del Concordato di Worms e che era uno dei principali artefici della nuova politica pontificia. Egli ed i suoi colleghi di corrente politica vedevano in questo compromesso una buona soluzione sia per la Chiesa che per l'Imperatore e non credevano nel vassallaggio dei Normanni nei confronti della Santa Sede, avendo quelli mostrato tendenze troppo espansionistiche. Inoltre essi erano alleati con la potente famiglia romana dei Frangipani, avversari della famiglia Pierleoni.\nL'11 febbraio 1130 Aimerico convoc\u00f2 presso lo stesso monastero i cardinali dei quali riteneva di potersi fidare per preparare la nuova elezione. Il resto della Curia rispose invocando l'anatema su tutti coloro che si accingessero all'elezione prima della morte di Onorio, secondo il decreto \"In nomine Domini\" di papa Nicola II del 1059, che regolava le elezioni papali, e nominando una commissione di otto cardinali elettori, due cardinali vescovi pi\u00f9 tre cardinali presbiteri e tre cardinali diaconi, in rappresentanza di ambo le parti, che avrebbero dovuto incontrarsi nella chiesa di Sant'Adriano solo dopo la sepoltura del Papa.\nLa scelta del luogo era stata fatta dai Pierleoni per evitare di essere alla merc\u00e9 dei Frangipane in Sant'Andrea. In tutta risposta il cardinale cancelliere Aimerico invi\u00f2 delle guardie a presidiare Sant'Adriano. I cardinali fedeli ai Pierleoni, si ritirarono allora nella chiesa di San Marco.\nCardinali.\nIl Sacro Collegio contava nel febbraio 1130 probabilmente 42 o 43 cardinali. Pare che di questi non pi\u00f9 di 36 o 37 fossero presenti a Roma alla morte di Onorio II:\nProbabilmente sei cardinali erano assenti da Roma:\nPreparazione dell'elezione.\nNumericamente le due correnti nelle quali era diviso il Sacro Collegio si equivalevano quasi. Il partito che faceva capo ad Aimerico contava 19 cardinali, mentre i suoi oppositori erano 24 (23, se si esclude Enrico di Santa Prisca), ma il partito del Cancelliere era certo meglio organizzato.\nUno degli aspetti innegabili della divisione \u00e8 che gli anacletani erano principalmente i cardinali pi\u00f9 anziani, veterani della lotta per le investiture, creati o da papa Pasquale II o all'inizio del pontificato di Callisto II, mentre i favorevoli ad Innocenzo II erano stati creati cardinali dopo il Concordato di Worms (1122), che aveva concluso la pace con l'Imperatore. Su diciannove cardinali creati prima del 1122, solo cinque sostenevano Aimerico, mentre su ventiquattro creati dopo quella data scelsero il partito del Cancelliere in quattordici. Gli altri possibili motivi per una cos\u00ec radicale tensione all'interno del Sacro Collegio (es. divisioni fra nazioni, legami con centri di spiritualit\u00e0 diversi) sono stati ampiamente discussi dagli storici, senza che tuttavia si potesse giungere ad una spiegazione finale soddisfacente.\nNella commissione eletta nell'ambito del Sacro Collegio, la corrente di Aimerico contava cinque membri su otto. Ci\u00f2 era dovuto al metodo utilizzato per l'elezione dei componenti: ciascuno dei tre ordini cardinalizi doveva eleggere due suoi rappresentanti. Sebbene i seguaci di Aimerico fossero, nel complesso dell'intero Collegio, in minoranza, essi avevano la maggioranza in due ordini, quello dei cardinali vescovi e quello dei cardinali diaconi, mentre gli oppositori erano prevalentemente concentrati fra i cardinali presbiteri Quindi all'interno della commissione ristretta incaricata di scegliere il nuovo pontefice, la corrente del cancelliere aveva acquisito la maggioranza del corpo elettorale.\nI seguenti cardinali furono eletti nella commissione (gli oppositori di Aimerico sono indicato con un *):\nDecesso di Onorio II ed elezione di Innocenzo II.\nOnorio II mor\u00ec nel monastero romano di San Gregorio nella notte fra il 13 ed il 14 febbraio del 1130, dopo una lunga malattia. Il cardinale Aimerico organizz\u00f2 un frettoloso funerale sul luogo e convoc\u00f2 immediatamente i membri della commissione cardinalizia presso il monastero per procedere alla elezione del successore. Ma i cardinali Pierleoni e Gionata, rendendosi conto che la commissione avrebbe certamente eletto un sostenitore del cancelliere, si ritirarono dalla commissione, sperando che la mancanza del \"quorum\" avrebbe impedito a questa di operare, ma Aimerico ignor\u00f2 questa circostanza e riun\u00ec la commissione anche con soli sei membri. Nonostante le proteste del cardinale Pietro Pisano, che era un dotto canonista, la commissione elesse uno dei suoi membri, il cardinale Gregorio Papareschi, cardinale diacono di Sant'Angelo in Pescheria, che accett\u00f2 la nomina e prese il nome di Innocenzo II. Egli venne intronato nella Basilica lateranense il 14 febbraio, di prima mattina. La sua elezione venne subito riconosciuta da sei altri cardinali: due cardinali vescovi (Giovanni di Ostia e Mathieu di Albano), quattro cardinali presbiteri (Joselmo di Santa Cecilia, Giovanni di San Crisogono, ma l'identit\u00e0 del quarto \u00e8 incerta: molto probabilmente si trattava di Gerardo di Santa Croce). In breve tempo ad essi si aggiunsero otto nuovi cardinali.\nL'elezione di Anacleto II.\nLa maggioranza dei cardinali allora componenti il Sacro Collegio, influenzati dal cardinal Pisano, dotto canonista, che dichiar\u00f2 invalida l'elezione del cardinal Papareschi al Soglio Pontificio, non riconobbero quest'ultimo come legittimo pontefice. La mattina del 14 febbraio i cardinali avversari di Aimerico si riunirono sotto la guida di Pietro Pierleoni nella basilica di San Marco Evangelista al Campidoglio per eleggere il \"loro\" successore di Onorio II. Inizialmente il cardinale Pierleoni propose il nome del Decano del Sacro Collegio, cardinale Pietro Seniore, vescovo di Porto, ma questi rifiut\u00f2 di accettare la nomina. Allora i cardinali ivi riuniti elessero all'unanimit\u00e0 lo stesso Pierleoni, che accett\u00f2 e prese il nome di Anacleto II.\nNon si sa quanti cardinali abbiano eletto Anacleto II. Il decreto che proclamava la sua elezione, emesso quello stesso giorno, venne sottoscritto da 14 cardinali:\nNon si sa se i rimanenti cinque cardinali, seguaci del Pierleoni, che si ritiene fossero presenti a Roma, abbiano partecipato alle operazioni di voto. Non vi \u00e8 dubbio comunque che il clero minore di Roma sia stato rappresentato in questa elezione. Il decreto elettorale di Anacleto II porta le firme di alcuni di essi, compreso il suddiacono Gregorio, \"primicerius scholae cantorum\", che venne nominato cardinale-diacono di Santa Maria in Aquiro il 21 febbraio successivo e and Rainiero, arciprete della Basilica Liberiana.\nDivisione del Collegio dei Cardinali.\nLa duplice elezione ebbe come conseguenza la spaccatura del Sacro Collegio in due parti, la cui composizione pu\u00f2 essere descritta come segue:\nQuindi, all'inizio dello scisma, 18 cardinali appartenevano al Collegio di Innocenzo II e 28 a quello di Anacleto II. I cardinali seguaci di Innocenzo, che non sono citati nel \"Liber Pontificalis\", e quelli dell'obbedienza di Anacleto, che non firmarono la lettera a re Lotario, sono segnati con una \u2020.\nStefano Stornato si adegu\u00f2 all'obbedienza di Innocenzo II non pi\u00f9 tardi del 1132; Lectifredo di San Vitale e Giovanni Dauferio fece lo stesso nel 1133, Pietro Pisano nel 1137, e Desiderio di Santa Prassede poco prima della fine dello scisma nel 1138. Pare che verso il 1135 Conti di Santa Sabina abbia anche lui abbandonato Anacleto II.\nConseguenze: lo scisma.\nEntrambi i papi furono consacrati ed incoronati nel medesimo giorno, il 23 febbraio. Innocenzo II ricevette la consacrazione episcopale dal cardinale Giovanni di Ostia nella chiesa di Santa Maria Nova, chiesa titolare della diaconia del cancelliere Aimerico. Anacleto II venne consacrato dal cardinale Pietro di Porto nella Basilica Vaticana, il che significa che Anacleto fu avvantaggiato nella citt\u00e0 fin dall'inizio. Quasi tutta l'aristocrazia romana (con la significativa eccezione della famiglia Frangipani), la maggioranza del basso clero ed il popolo di Roma riconobbero come papa Anacleto II e in maggio Innocenzo II dovette riparare in Francia. Dopo questa defezione anche i Frangipani si sottomisero ad Anacleto.\nIn Francia per\u00f2 Innocenzo II trov\u00f2 un forte alleato in Bernardo di Chiaravalle. Sotto l'influenza di Bernardo, quasi tutti i monarchi ed i vescovi europei riconobbero come papa l'esule Innocenzo II.\nAnacleto II, nonostante controllasse Roma ed il Patrimonio di San Pietro, trov\u00f2 sostegno solo dai Normanni del sud dell'Italia, dalla Scozia, dall'Aquitania e da alcune citt\u00e0 del nord Italia (fra le quali Milano). e probabilmente anche dalla Polonia.\nEntrambe le elezioni erano state irregolari poich\u00e9 contrarie alle norme stabilite con il decreto di papa Niccol\u00f2 II del 1059 \"In nomine Domini\", ma entrambe le parti difendevano la legalit\u00e0 dei rispettivi pontefici.\nI seguaci di Anacleto sostenevano che egli era stato eletto dalla maggioranza dei cardinali, dal basso clero e dal popolo di Roma. I partigiani di Innocenzo II replicavano che questi era stato eletto dalla maggioranza dei cardinali vescovi, che secondo il decreto di papa Niccol\u00f2 II \"In Nomine Domini\" dovevano avere un ruolo preminente nelle elezioni dei papi. I loro avversari rispondevano con un'altra versione del decreto (falsa, ma molto popolare a quei tempi), che stabiliva che il papa veniva eletto dai cardinali (intendendo cardinali presbiteri e cardinali diaconi), mentre i cardinali vescovi potevano esprimere solo approvazione o disapprovazione. Entrambe le parti utilizzavano per analogia la regola benedettina, la quale stabiliva che in caso di doppia elezione di un abate, quella valida era quella compiuta dalla parte pi\u00f9 \"sana\" (\"sanior pars\") degli elettori, ma non vi era alcun consenso su che cosa si dovesse intendere in questo caso come \u00abparte pi\u00f9 sana del Sacro Collegio\u00bb.\nDecisivi per il verdetto circa la legittimit\u00e0 dei due pontificati non furono gli argomenti giuridici, ma l'atteggiamento del mondo cattolico, che riconobbe quasi universalmente Innocenzo II. I suoi sostenitori pi\u00f9 importanti furono Bernardo di Chiaravalle, abate di Clairvaux, l'arcivescovo di Magdeburgo, Norberto di Pr\u00e9montr\u00e9, e il re di Germania Lotario II. I pochi signori laici che inizialmente avevano sostenuto Anacleto, abbandonarono a poco a poco la sua causa, ritenendola persa e solo Ruggero II, che da Anacleto aveva ricevuto la corona in cambio del suo appoggio, rimase dalla sua parte fino alla fine. Sebbene Anacleto fosse stato in grado mantenere il controllo della citt\u00e0 di Roma e del Patrimonio di San Pietro fino alla sua morte, avvenuta nel gennaio 1138, il suo successore si affrett\u00f2 a sottomettersi ad Innocenzo II, che ora viene visto come il legittimo papa."}
{"id": "4194731", "revid": "716642", "url": "https://it.wikipedia.org/wiki?curid=4194731", "title": "Kassaly Daouda", "text": "Carriera.\nClub.\nNel 2011 ha giocato 6 partite della CAF Champions League con il Cotonsport Garoua, subendo complessivamente 7 reti. In carriera complessivamente ha giocato 21 partite in questa manifestazione, subendovi complessivamente 11 reti. Dal 2012 gioca con il Chippa United, squadra della massima serie sudafricana; qui parte da titolare nelle prime 23 partite di campionato, salvo poi perdere il posto da titolare nella parte finale della stagione. A fine anno lascia la squadra, per tornare a giocare in patria. Nel 2019 va a giocare al Katsina United, club della prima divisione nigeriana.\nNazionale.\nFa parte della Nazionale del suo Paese dal 1998; ha preso parte alla Coppa d'Africa 2012, nella quale \u00e8 partito da titolare in tutte e tre le partite disputate dalla sua squadra. Viene convocato in Nazionale anche per la Coppa d'Africa 2013."}
{"id": "4194732", "revid": "106456", "url": "https://it.wikipedia.org/wiki?curid=4194732", "title": "Conclave del 1130", "text": ""}
{"id": "4194734", "revid": "111885563", "url": "https://it.wikipedia.org/wiki?curid=4194734", "title": "Scaip", "text": "Scaip, acronimo di Servizio Collaborazione Assistenza Internazionale Piamartino, \u00e8 una ONG e Onlus legalmente costituita come associazione con atto del 29 ottobre 1983. \nSi occupa di cooperazione internazionale in Africa e Sud America. Non ha fini di lucro n\u00e9 legami politici e opera nel grande mondo del volontariato cristiano con il solo scopo di \u201cpromuovere e gestire interventi di cooperazione utili al progresso umano, economico e sociale dei Paesi in via di Sviluppo\u201d (art. 3 dello Statuto).\nStoria.\nLa storia dello Scaip va ricondotta alle opere e al pensiero di Giovanni Battista Piamarta, proclamato santo il 21 ottobre 2012. Piamarta fu fondatore della scuola Artigianelli di Brescia che, in quegli anni, era il 1886, rappresent\u00f2 un vero atto di coraggio e di amore verso i pi\u00f9 giovani. Migliaia di studenti sono stati formati professionalmente nelle aule del noto istituto, garantendosi un futuro lavorativo in anni di grande incertezza. \nPiamarta fond\u00f2 la Congregazione della Sacra Famiglia di Nazareth, i cui membri sono comunemente chiamati padri piamartini; a loro e a un piccolo gruppo di laici si deve la nascita dello Scaip.\nOrganizzazione.\nNel corso degli anni lo Scaip \u00e8 cresciuto nel panorama dell'associazionismo italiano come ONG riconosciuta dal Ministero degli Esteri e come Organizzazione Non Lucrativa di Utilit\u00e0 Sociale Onlus di diritto come previsto dal Decreto Legislativo 460/97.\nLo Scaip \u00e8 associato a Focsiv (Federazione Organismi Cristiani Servizio Internazionale Volontario), Co.Lomba (Cooperazione Lombardia) e alla Consulta per la Pace del Comune di Brescia.\nAttivit\u00e0.\nOggi, attraverso i fondi raccolti, lo Scaip promuove nei Paesi del Sud del Mondo progetti di cooperazione internazionale nei settori della formazione professionale, formazione scolastica, acqua e ambiente, sviluppo agricolo e altro ancora . \nI progetti in Africa hanno coinvolto comunit\u00e0 in Angola, Burundi, Camerun, Guinea, Kenya, Mali, Mozambico e Repubblica Democratica del Congo. \nIn Sud America i progetti hanno coinvolto comunit\u00e0 in Bolivia, Brasile, Cile e Per\u00f9.\nIn Italia, lo Scaip in Italia promuove attivit\u00e0 di Educazione alla Cittadinanza Mondiale (ECM), attivit\u00e0 di sensibilizzazione, educazione alla solidariet\u00e0, alla mondialit\u00e0 e allo sviluppo sostenibile: l'obiettivo \u00e8 la diffusione fra i giovani di una cultura della cooperazione e della partecipazione. Lo Scaip promuove progetti di Servizio Civile Volontario in Italia e all'estero (Brasile e Mozambico).\nRaccolta fondi.\nL'attivit\u00e0 dello Scaip \u00e8 finanziata attraverso fondi privati (donazioni di privati, enti erogativi e aziende) e pubblici (attraverso la partecipazione a bandi nazionali e comunitari)."}
{"id": "4194735", "revid": "1573940", "url": "https://it.wikipedia.org/wiki?curid=4194735", "title": "Oedipoda caerulescens", "text": "Oedipoda caerulescens () \u00e8 un insetto ortottero della famiglia Acrididae.\nDescrizione.\nQuesta cavalletta misura approssimativamente tra 1,5 e 2,8\u00a0cm. Presenta una livrea di colore dall'ocra al grigio, altamente mimetica, con tegmine con tre bande trasversali scure molto evidenti. Le ali posteriori sono di colore azzurro brillante.\nBiologia.\nIl periodo riproduttivo corrisponde con la stagione estiva. La deposizione delle uova avviene sul terreno e le ninfe escono nella primavera successiva mutandosi in adulti. Si alimentano di diversi tipi di erba, e sono quindi fitofagi. In Italia \u00e8 presente anche un'altra specie comune con le ali posteriori rosse invece che azzurre, \"Oedipoda germanica\", di dimensioni maggiori.\nDistribuzione e habitat.\nQuesta cavalletta \u00e8 diffusa nell'Europa meridionale e centrale. Si trova anche in Asia minore e nel Nord Africa.\nSi pu\u00f2 osservare su terreni aridi e assolati, con vegetazione diradata e sulle pietraie."}
{"id": "4194737", "revid": "767487", "url": "https://it.wikipedia.org/wiki?curid=4194737", "title": "Issiaka Koudize", "text": "Carriera.\nClub.\nDopo aver giocato per alcuni anni nella massima serie del suo Paese, dal 2013 milita nel club camerunese del Cotonsport Garoua, con cui ha giocato 7 partite nella CAF Champions League 2013 ed ha vinto un campionato nel 2013.\nNazionale.\nFa parte della Nazionale del suo Paese dal 2010; ha preso parte alla Coppa d'Africa 2012, nella quale ha giocato nella partita persa per 2-0 contro il Gabon. Viene selezionato per partecipare anche alla Coppa d'Africa 2013, in cui gioca da titolare nella partita persa per 1-0 contro il Mali il 20 gennaio 2013."}
{"id": "4194739", "revid": "72396", "url": "https://it.wikipedia.org/wiki?curid=4194739", "title": "CS Dinamo Bucure\u0219ti (pallamano)", "text": "Il Club Sportiv Dinamo Baumit Bucure\u0219ti \u00e8 la sezione di pallamano della societ\u00e0 polisportiva rumena avente sede a Bucarest.\n\u00c8 stata fondata nel 1956.\nNella sua storia ha vinto 17 titoli di Romania, 6 coppe di Romania e 1 coppa dei campioni.\nDisputa le proprie gare interne presso la Sala Polivalent\u0103 di Bucarest la quale ha una capienza di 2.538 spettatori."}
{"id": "4194749", "revid": "124123", "url": "https://it.wikipedia.org/wiki?curid=4194749", "title": "Enno Walther Huth", "text": "Biografia.\nHuth fu il figlio del maggiore Johann Ernst (1832\u20131897) e della sua consorte Emilie (1838\u20131921). Famiglia con tradizioni militari. Nel 1905 spos\u00f2 Elsa Bachstein (1878\u20131968), figlia dell'imprenditore delle ferrovie Hermann Bachstein. Come ufficiale lasci\u00f2 dopo 13 anni la vita militare e dal 1908 al 1912 studi\u00f2 biologia. Concluse gli studi come laureandosi nel 1909, incontr\u00f2 a Berlino l'aviatore francese Hubert Latham. Huth mostr\u00f2 la volont\u00e0 di produrre velivoli in Germania. Fond\u00f2 cos\u00ec la \"Albatros Flugzeugwerke\" a Johannisthal. Successivamente produsse velivoli su licenza da un costruttore francese. Pi\u00f9 tardi collabor\u00f2 con progettisti come Ernst Heinkel o Hirth. La Albatros-Werke forn\u00ec i primi velivoli per la forza aerea tedesca. Durante la prima guerra mondiale molti velivoli e componenti furono fabbricati dalla Albatros. Huth fu un ufficiale dei servizi segreti.\nOnorificenze.\nHuth fu presidente della Reichsverbandes der Deutschen Luftfahrtindustrie"}
{"id": "4194757", "revid": "52511399", "url": "https://it.wikipedia.org/wiki?curid=4194757", "title": "Ronald Myles Dworkin", "text": ""}
{"id": "4194763", "revid": "205250", "url": "https://it.wikipedia.org/wiki?curid=4194763", "title": "Ambrogio Berchet", "text": "Biografia.\nFiglio di Anna Trombara e di Amadio/Amedeo Berchet (medico alla corte dei duchi Ferdinando I di Parma e Maria Amalia d'Asburgo-Lorena), \u00abdivenne presto un bravo ginnasta e un eccellente schermitore e cavallerizzo\u00bb. Nel 1805 si arruol\u00f2 tra i veliti della Guardia Reale Italiana, con i quali combatt\u00e9 in Dalmazia e in Albania (1806-1808) per reprimere le rivolte di quelle popolazioni, ottenendo il grado di sottotenente nel 1807. Partecip\u00f2 quindi alla campagna contro gli austriaci della quinta coalizione, rimanendo ferito nella battaglia di Sacile (15 aprile 1809), ma meritandosi la croce di cavaliere della Legion d'onore come il suo comandante, il generale Filippo Severoli, per la battaglia di Raab e l'assedio di Presburgo (giugno 1809). Nominato tenente nel 1810 e capitano nel 1812, entr\u00f2 nel contingente italiano della Grande Armata partecipando alla campagna di Russia e in particolare alla battaglia di Borodino. Le ultime guerre napoleoniche lo videro nel corpo dei Cacciatori della Guardia: rischi\u00f2 la vita nella battaglia di Bautzen nel maggio 1813, mentre a settembre, qualche giorno dopo la battaglia di Dresda, rimase ferito alla mano sinistra a Gersdorf e ottenne due volte l'Ordine della Corona ferrea.\nCon la Restaurazione, sciolta la Guardia Reale, Berchet fu reintegrato nell'esercito del rinato Ducato di Parma e Piacenza giungendo a svolgere mansioni di capo di stato maggiore nel reggimento intitolato alla nuova duchessa Maria Luigia. Godendo della protezione e dell'amicizia del generale Adam Albert von Neipperg, l'amante della duchessa stessa \u00abe comandante supremo delle soldatesche parmigiane, acquist\u00f2 in breve grande autorit\u00e0 ed ebbe molti incarichi speciali. Compil\u00f2 il regolamento per la coscrizione e le pensioni, s'occup\u00f2 del codice penale, fond\u00f2 la guardia urbana a cavallo, istitu\u00ec i pompieri e una scuola reggimentale di mutuo insegnamento militare che fece ottima prova, e per tutte queste cure, sapienti e indefesse, ottenne la croce di cavaliere dell'ordine costantiniano di San Giorgio\u00bb. A Parma ader\u00ec ai moti del 1820-1821 entrando nella societ\u00e0 segreta dei Sublimi maestri perfetti e impegnandosi a schierare il proprio reggimento a favore dei rivoltosi e di un'eventuale azione antiaustriaca dell'esercito piemontese. Arrestato nel 1823, fu condannato a dieci anni di carcere ma, grazie all'amnistia del 1825, scelse di andare in esilio, prima a Londra e poi a Brighton, dove insegn\u00f2 italiano e francese in un collegio femminile.\nScaduti i dieci anni della sua pena, torn\u00f2 in patria pi\u00f9 volte dopo il 1833 (venendo arrestato almeno in un paio di occasioni, a Milano e a Torino) e definitivamente nel 1848, quando i moti della Primavera dei popoli scacciarono da Parma il nuovo duca Carlo II di Borbone. Reintegrato nel grado precedente, organizz\u00f2 la guardia nazionale del ducato e guid\u00f2 un reparto parmense a congiungersi con le forze piemontesi del generale Callisto Bertone di Sambuy dirette verso il Quadrilatero austriaco. Dopo la battaglia di Custoza riport\u00f2 a Torino le truppe rimastegli e, alla ripresa della guerra nel 1849, fu nominato colonnello della legione lombarda, comandata dal generale Gerolamo Ramorino, che venne poi condannato alla fucilazione in seguito alla \"disfatta\" di Novara. Collocato a riposo (8 aprile 1849) dopo quell'episodio, visse a Torino ricevendo nel 1859 la nomina onoraria a maggiore generale dal governo provvisorio dell'Emilia guidato dal \"dittatore\" Luigi Carlo Farini e nel 1860 l'incarico di giudice supplente nel Supremo tribunale di guerra. Ritiratosi a vita privata nel 1862, mor\u00ec due anni dopo.\nA lui \u00e8 stata intitolata una via privata a Novara."}
{"id": "4194770", "revid": "1602064", "url": "https://it.wikipedia.org/wiki?curid=4194770", "title": "Giuseppe Pecchio", "text": "Biografia.\nGiuseppe Pecchio dal 1810 al 1814 ricopr\u00ec la carica di uditore al consiglio di Stato del Regno d'Italia, distinguendosi per la competenza su aspetti economici ed amministrativi; nel 1819 divenne deputato alla congregazione provinciale di Milano.\nNel 1820 partecip\u00f2 alla congiura dei Federati e per questo fu costretto all'esilio. In Inghilterra si conquist\u00f2 la fama di economista, moderno ed originale. Tent\u00f2 una sistemazione organica degli scritti degli economisti italiani, in \"Storia dell'economia in Italia\" (1829), libro che ebbe una traduzione in francese e fu propedeutico a successivi sviluppi dell'economia politica.\nTra le altre opere si ricordano la \"Vita di Ugo Foscolo\" (1830) e il \"Saggio storico sull'amministrazione finanziaria dell'ex-regno d'Italia dal 1802 al 1814\" (1830), in cui manifest\u00f2 la sua conoscenza dell'amministrazione in Lombardia durante il periodo napoleonico. Si interess\u00f2 anche di letteratura, in particolare nella pubblicazione \"Dissertazione sino a qual punto le produzioni scientifiche e letterarie seguano le leggi economiche della produzione in generale\" (1832). Scrisse il saggio \"Storia critica della poesia inglese\" (1833-1835), in cui consider\u00f2 la produzione poetica inglese, dal periodo anglo-sassone al Settecento."}
{"id": "4194773", "revid": "767487", "url": "https://it.wikipedia.org/wiki?curid=4194773", "title": "Quartet (film 2012)", "text": "Quartet \u00e8 un film del 2012 diretto da Dustin Hoffman. \u00c8 la trasposizione cinematografica di una pi\u00e8ce teatrale di Ronald Harwood, che \u00e8 stato lo sceneggiatore di questo film.\nIl film segna il debutto alla regia di Dustin Hoffman all'et\u00e0 di 75 anni.\nTrama.\nBeecham House \u00e8 una casa di riposo per musicisti e cantanti lirici in pensione. Ogni anno, il 10 ottobre, i suoi ospiti organizzano un concerto per festeggiare il compleanno di Giuseppe Verdi, oltre che per sostenere economicamente Beecham House ed evitarne la chiusura. Tutti lavorano alacremente, in particolare Cecily, Reggie e Wilfred (rispettivamente un mezzosoprano, un tenore e un baritono), un tempo vecchi amici e membri dello stesso quartetto.\nL'equilibrio tra i tre si rompe quando Jean Horton, un soprano ed ex-diva della musica lirica, arriva nella casa. La donna, ex moglie di Reggie, si comporta ancora come una diva e si rifiuta di cantare; Reggie, nonostante sia molto riservato, \u00e8 ancora innamorato di Jean, la quale - dal canto suo - porta dentro di s\u00e9 il rammarico da tutta la vita di essere stata infedele, compromettendo tutta la sua vita sentimentale. La tensione tra i due ex coniugi \u00e8 palpabile sin dall'inizio.\nCecily e Wilfred sono per\u00f2 intenzionati a riunire il vecchio quartetto, cos\u00ec cercano di convincere Jean a cantare il quartetto \"Bella figlia dell'amore\" del \"Rigoletto\" nello spettacolo del 10 ottobre.\nI piani tuttavia vanno a vuoto, e anzi Jean si sente tradita e ingannata dai suoi vecchi amici, incrinando ancora di pi\u00f9 i rapporti.\nDurante uno dei tentativi di Cecily di convincere la sua amica, Jean la colpisce con un mazzo di fiori, causandole un attacco di nervi: Cecily \u00e8 infatti soggetta a una latente demenza senile.\nJean si sente in colpa per quello che \u00e8 accaduto; dopo aver parlato con un suo vecchio amico, ormai costretto all'immobilit\u00e0 dopo una lunga malattia, si rende conto di desiderare ancora cantare finch\u00e9 le forze glielo permettono; cos\u00ec d\u00e0 finalmente il suo assenso e i quattro possono iniziare le prove.\nLa preparazione del Quartetto si svolge tra molte difficolt\u00e0, dovute alla mancanza di esercizio di Jean ma anche alla malattia di Cecily e alla decadenza fisica di Reggie e Wilfred; tuttavia la sera del concerto il quartetto va in scena con grande successo; Reggie e Jean hanno inoltre l'occasione di chiarire finalmente i loro dissapori, e ci\u00f2 rappresenter\u00e0 un nuovo inizio per la loro tormentata storia d'amore.\nProduzione.\nRiprese.\nLa pellicola viene girata in Gran Bretagna, nella cittadina di Taplow nell'autunno 2011. Il cast del film \u00e8 composto quasi interamente da veri musicisti in pensione, le cui foto ai tempi della loro carriera sono mostrate durante i titoli di coda.\nI quattro attori principali non sono cantanti professionisti, ma per questo film avevano preso lezioni di canto lirico e la scena del quartetto \u00e8 stata effettivamente girata con le loro voci reali, ma poi \u00e8 stata tagliata in fase di montaggio.\nDistribuzione.\nLa prima clip tratta del film viene pubblicata l'11 settembre 2012.\nIl film viene presentato al Toronto International Film Festival il 9 settembre 2012.\n\u00c8 stato il film d'apertura, in prima italiana il 23 novembre 2012, alla trentesima edizione del Torino Film Festival.\nLa pellicola viene distribuita in anteprima nelle sale cinematografiche di Nuova Zelanda il 20 dicembre 2012 ed Australia il 26 dicembre, in copie limitate negli Stati Uniti d'America dal 28 dicembre ed in versione definitiva e classica in Gran Bretagna e Stati Uniti dal 4 gennaio 2013. In Italia \u00e8 uscito il 14 gennaio 2013."}
{"id": "4194775", "revid": "1605525", "url": "https://it.wikipedia.org/wiki?curid=4194775", "title": "Dove \u00e8 sempre notte", "text": "Dove \u00e8 sempre notte \u00e8 il primo romanzo di una saga che lo scrittore John Banville ha scritto con lo pseudonimo di Benjamin Black e che ha per protagonista l'anatomopatologo Quirke.\nTrama.\nQuirke \u00e8 un omone dai piedi piccoli che ha poco meno di cinquant'anni ed una certa fascinosa asocialit\u00e0; la conoscenza del personaggio \u00e8 affidata a vari flashback grazie ai quali si capisce che \u00e8 scampato ad una dura vita in uno squallido orfanotrofio grazie allo stimato giudice Griffin che lo ha adottato.\nQuirke \u00e8 cresciuto a Dublino con Mal, il vero figlio del giudice; due fratellastri diversissimi, anche nel lavoro visto che Mal \u00e8 un affermato neonatologo, mentre lui si occupa di autopsie. La vita li ha per\u00f2 accomunati anche dal matrimonio con due sorelle della ricca famiglia americana Crawford; per\u00f2 la moglie di Quirke \u00e8 morta di parto e lui ha in realt\u00e0 sempre amato la cognata Sarah che castamente ricambia.\nDurante una festicciola in ospedale Quirke, mezzo brillo, trova il fratello Mal che armeggia con la cartella clinica di una giovane portata all'obitorio. Il nome della ragazza \u00e8 Christine Falls e le cause della sua morte risultano immediatamente falsificate, la giovane \u00e8 sicuramente deceduta appena dopo un parto.\nQuirke senza notevole fatica risale ai testimoni della \"normale\" storia di una ragazza sedotta e sfortunata la cui creatura sembra svanita nel nulla.\nSull'altra sponda dell'Atlantico la modesta coppia formata da Claire e Andy Stafford si prende cura di un'orfanella affidata loro da una fondazione benefica; i due hanno preso la bambina al St. Mary's, un istituto che il ricchissimo suocero di Quirke sovvenziona per aiutare piccolissimi orfani e giovani puerpere in difficolt\u00e0\u2026 il collegamento \u00e8 presto fatto. \nLa prima occasione di un viaggio nel New England si presenta quando gi\u00e0 Quirke \u00e8 stato minacciato perch\u00e9 ha fatto troppe domande sulla morte di Christine Falls e sul destino della neonata; la cognata Sarah infatti affida la figlia ventenne Phoebe allo zio Quirke perch\u00e9 vada in visita ai nonni americani.\nSar\u00e0 proprio in America che dolorose ed impensabili vicende chiariranno un quadro incredibile."}
{"id": "4194777", "revid": "1543377", "url": "https://it.wikipedia.org/wiki?curid=4194777", "title": "SummerSlam 1990", "text": "SummerSlam 1990 \u00e8 il terzo evento in pay-per-view prodotto dalla World Wrestling Federation. L'evento si svolse il 27 agosto 1990 al The Spectrum, Filadelfia.\nL'evento comprese dieci match. The Ultimate Warrior difese con successo il titolo WWF Championship contro Rick Rude in uno Steel Cage Match, e Hulk Hogan sconfisse Earthquake per conteggio fuori dal ring.\nIl pay-per-view inoltre ebbe altri due match titolati: Mr. Perfect perse il WWF Intercontinental Championship contro Texas Tornado, che sostituiva l'infortunato Brutus Beefcake come sfidante. Gli Hart Foundation vinsero il WWF Tag Team Championship battendo i Demolition nel corso di un two out of three falls match. Ognuno di questi incontri era stato preceduto da vari feud concepiti appositamente.\nStoryline.\nPaul Roma inizi\u00f2 un feud con i The Rockers (Shawn Michaels e Marty Jannetty) il 21 luglio 1990, nell'episodio di WWF Superstars. Roma fu attaccato dopo un match contro Dino Bravo; quando i Rockers entrarono nel ring per il match successivo, Roma li accus\u00f2 di averlo attaccato. A quel punto arrivarono alle mani, e Roma fu aiutato da Hercules. Una settimana pi\u00f9 tardi, Paul ed Hercules apparvero al \"Brother Love Show\", un segmento dove si effettuavano interviste, e annunciarono di aver formato un tag team chiamato \"Power and Glory\". Un match tra le due squadre fu poi fissato per SummerSlam.\nIl feud tra Mr. Perfect e Brutus Beefcake inizi\u00f2 nell'edizione 1990 della Royal Rumble. Beefcake, la cui gimmick era quella del \"barbiere pazzo\" che tagliava i capelli dei suoi avversari, lott\u00f2 contro The Genius, il manager di Perfect. Quando cominci\u00f2 a tagliare i capelli a Genius, intervenne Mr. Perfect, che caus\u00f2 una doppia squalifica. Perfect e Beefcake lottarono a WrestleMania VI, e Beefcake vinse il match. Perfect vinse il WWF Intercontinental Championship il 23 aprile 1990, dopo aver vinto la finale di un torneo. Egli aveva causato l'eliminazione di Beefcake dal torneo interferendo nel suo match. I due fecero una serie di match in house show che port\u00f2 alla resa dei conti a SummerSlam. Poco prima di SummerSlam, Beefcake resto coinvolto in un incidente di sci nautico. Si frattur\u00f2 diverse ossa del viso, tra cui la mascella e il naso. Di conseguenza, The Texas Tornado sostitu\u00ec Beefcake nel match a SummerSlam.\nAlla Royal Rumble 1990, Sensational Sherri, la valletta di Randy Savage, apparve al Brother Love Show. Brother Love mise in discussione la definizione di \"signora\", usando Sherri come esempio. Discusse poi il significato di \"contadini\", prendendo come esempio Sapphire, la valletta di Dusty Rhodes. Sherri e Sapphire lottarono, il che port\u00f2 ad un match tra Savage e Rhodes per difendere l'onore delle rispettive vallette. Rodhes e Sapphire affrontarono Savage e Sherri in un tag team match misto a WrestleMania VI. Rodhes e Sapphire vinsero il match con l'aiuto di Miss Elizabeth, ex valletta di Savage. Per SummerSlam erano in programma due match singoli: Sapphire contro Sherri e Savage contro Rodhes.\nTito Santana e Rick Martel formarono un tag team chiamato \"Strike Force\" nel 1987. Vinsero i WWF Tag Team Championship prima che Martel abbandasse Santana durante un match contro i Brian Busters a WrestleMania V. Questo port\u00f2 ad un lungo feud tra i due, con la conseguente divisione del team. Fu poi fissato un match per SummerSlam. Martel si infortun\u00f2 prima della contesa a SummerSlam, e la WWF dovette giustificare l'assenza di Rick a SummerSlam, dicendo che era partito per un concorso di modelli a Parigi. Rick fu quindi sostituito nel match da The Warlord, che aveva avuto un feud con Santana ad aprile.\nI Demolition e gli The Hart Foundation si erano affrontati due anni prima a SummerSlam 1988, dove i Demolition avevano difeso con successo i WWF Tag Team Championship. La Hart Foundation costituita da Jim Neidhart e Bret Hart si focalizz\u00f2 poi sui match singoli, ma si riun\u00ec presto. Durante la puntata del 31 marzo di WWF Superstars i due annunciarono che volevano affrontare i campioni tag team per i WWF Tag Team Championship dopo il match a WrestleMania tra i Colossal Connection e i Demolition. Dopo che i Demolition vinsero il match, la Hart Foundation affront\u00f2 The Rockers il 28 aprile a \"Saturday Night's Main Event\". I Demolition interferirono nella contesa, causando una doppia squalifica. Il 14 luglio nella puntata di \"WWF Superstars\", i Demolition e gli Hart Foundation lottarono tra di loro dopo che gli Hart avevano affermato che i Demolition, visto che avevano tre membri, erano dei codardi. La settimana successiva, fu fissato un match tra le due squadre a SummerSlam. Fu poi deciso che il match sarebbe stato un Two out of three falls match, e che solo due membri dei Demolition avrebbero potuto lottare, che si rivelarono essere Smash e Crush.\nIl feud tra Bad News Brown e Jake Roberts inizi\u00f2 quando Roberts invi\u00f2 a Brown un regalo di compleanno il 22 aprile in una puntata di \"Wrestling Challenge\". Dopo l'apertura della confezione, Brown trov\u00f2 un serpente di gomma; fu poi rivelato che Brown aveva paura dei serpenti. Il 5 maggio, nell'episodio di \"WWF Superstars\", i due uomini concordarono di fare un match. Bad News Brown dichiar\u00f2 in seguito che aveva superato la sua fobia verso i serpenti, anche se venne rapidamente smentito. Il 28 luglio, sempre nella puntata di \"WWF Superstars\", fu annunciato che Brown e Roberts si sarebbero affrontati a SummerSlam con Big Boss Man come arbitro speciale. Brown annunci\u00f2 anche che avrebbe portato 200 tonnellate di topi di fogna per contrastare il serpente di Roberts, Damien.\nNikolai Volkoff inizi\u00f2 l'anno collaborando con Boris Zhukov in un tag team filo-sovietico conosciuto come \"The Bolsheviks\". Dopo la Lituania, la patria di Volkoff, anch'egli dichiar\u00f2 la propria indipendenza dall'Unione Sovietica l'11 marzo del 1990, e il tag team si divise. Volkoff divent\u00f2 filo-occidentale e si presentava sul ring con una bandiera americana. Lui e Hacksaw Jim Duggan furono poi messi in un tag team match contro una squadra giapponese conosciuta come The Orient Express a Summerslam.\nMentre Hulk Hogan veniva intervistato al Brother Love Show il 26 maggio durante la puntata di \"WWF Superstars\", venne attaccato da Earthquake. Egli colp\u00ec Hogan con una sedia e gli salt\u00f2 addosso con una Earthquake splash. Hogan fu poi portato negli spogliatoi in barella. Hulk non si fece vedere sui ring WWF per quasi due mesi, inoltre la societ\u00e0 sminuiva le possibilit\u00e0 di un suo possibile ritorno. Il 14 luglio nella puntata di \"WWF Superstars\", Hogan annunci\u00f2 che sarebbe tornato in azione affrontando Earthquake a SummerSlam. Hogan dichiar\u00f2 anche che il suo amico Tugboat sarebbe stato al suo angolo durante il match. Earthquake e il suo alleato Dino Bravo attaccarono Tugboat durante un match il 18 agosto nella puntata di \"WWF Superstars\". Tugboat fu portato negli spogliatoi con una barella dopo aver subito due splash. Egli fu poi aiutato da Big Boss Man, ma le lesioni che sub\u00ec lo costrinsero ad assentarsi a Summerslam. Hogan annunci\u00f2 successivamente che al suo angolo ci sarebbe stato quindi Big Boss Man.\nThe Ultimate Warrior e Rick Rude erano in contrasto sin dall'edizione 1989 della Royal Rumble. I due si affrontarono in un \"posedown\" per mostrare i loro muscoli, seguito da un attacco di Rude ai danni di Warrior. Si affrontarono a WrestleMania V in un match per l'Intercontinental Championship di Warrior. Rude vinse il titolo, ma Ultimate riconquist\u00f2 la cintura a SummerSlam 1989. Warrior sconfisse Hulk Hogan per il WWF World Heavyweight Championship a WrestleMania VI, e fu quindi costretto a rinunciare al titolo intercontinentale. Successivamente Rick fu nominato il primo sfidante per il titolo mondiale a SummerSlam. Fu deciso infine che il match si sarebbe svolto in una gabbia d'acciaio.\nPer creare maggiore attesa per l'evento in pay-per-view, la WWF mand\u00f2 in onda \"SummerSlam Fever\" su USA Network. Lo show and\u00f2 in onda il 19 agosto ed incluse diverse interviste, nonch\u00e9 la partecipazione di Hulk Hogan e del manager Jimmy Hart al Brother Love Show.\nEvento.\nPrima che il pay-per-view iniziasse, Shane Douglas sconfisse Buddy Rose in un dark match. Hercules attacc\u00f2 Shawn Michaels prima del primo match teletrasmesso, colpendolo al ginocchio con una catena. Anche se il suo compagno non era in grado di lottare, Jannetty domin\u00f2 l'inizio della contesa, con diversi hip toss su Roma ed Hercules. Jannetty fu poi attaccato dai Power and Glory mentre il loro manager, Slick, distrasse l'arbitro. Sebbene Jannetty fu in grado di rimontare, Roma ed Hercules riacquistarono il vantaggio, ed ebbero la vittoria dopo aver eseguito un PowerPlex: un superplex da Hercules e una diving splash da Roma.\nTexas Tornado era in vantaggio all'inizio del match contro Mr. Perfect, controllando la contesa con diverse mosse di potenza. Perfect rimont\u00f2 e utilizz\u00f2 un neckbreaker e una sleeper hold per sfinire Tornado. Quando Perfect si stava beando con la folla, Texas lo attacc\u00f2 alle spalle. Attacc\u00f2 Mr. P con un clawhold seguito da un discus punch, che port\u00f2 alla vittoria di Texas Tornado e del Titolo Intercontinentale.\nSensational Sherri sal\u00ec sul ring per il suo match contro Sapphire, ma lei non si present\u00f2 quando venne annunciata, di conseguenza, Sherri si aggiudic\u00f2 la vittoria per forfait.\nTito Santana inizi\u00f2 il suo match con The Warlord bloccando il suo avversario in una headlock e attaccandolo con un dropkick, lanciandolo fuori dal quadrato. Warlord assunse il controllo del match quando torn\u00f2 sul ring e us\u00f2 la sua forza per dominare l'avversario. Slick, manager di Warlord, intervenne, ma Santana riguadagn\u00f2 un breve vantaggio. Warlord ottenne la vittoria schienando Santana dopo aver eseguito una running powerslam.\nNel two out of three falls tag team match, Crush e Smash rappresentarono i Demolition contro la squadra di Bret Hart e Jim Neidhart. All'inizio del match prevalse la tecnica, e il primo schienamento fu eseguito dai Demolition ai danni di Hart dopo aver eseguito una Demolition Decapitation. Continuarono ad attaccare Hart fino a quando Neidhart prese il tag, potendo quindi intervenire nel match. Lui e Hart si alternarono nell'attacco ai danni di Smash prima di eseguire una Hart Attack. Prima che potessero schienarlo, tuttavia, Crush imped\u00ec all'arbitro di iniziare il conteggio, provocando la squalifica del membro dei Demnolition. Nel corso della terza caduta, i Demolition distrassero l'arbitro, consentendo ad Ax, il loro terzo membro, di nascondersi sotto il ring. Quando Smash fu buttato fuori dal quadrato, Ax prese il suo posto mentre Smash si nascose. Ben riposato, Ax us\u00f2 la sua forza per controllare il match contro gli Hart. Ax e Smash si scambiarono di nuovo, ma la Legion of Doom apparivano e tirato Ax fuori da sotto il ring. Con Smash distratto, Hart e Neidhart sono stati in grado di affrontare Crush e lo pin per vincere la partita e il WWF Tag Team Championship.\nBad News Brown controll\u00f2 la maggior parte delle prime fasi del suo match contro Jake Roberts. Quest'ultimo tent\u00f2 di eseguire la DDT due volte, tra cui una volta quando Brown stava discutendo con L'arbitro speciale (Big Boss Man), ma Brown blocc\u00f2 la mossa entrambe le volte. Fuori dal ring, Brown colp\u00ec Roberts con una sedia, mentre Boss Man non stava guardando. Roberts guadagn\u00f2 il vantaggio, ma fu preso a calci all'esterno dopo che Brown invert\u00ec un tentativo di DDT in un back body drop. Brown colp\u00ec Roberts con una sedia, ma fu squalificato quando Boss lo vide. Brown cerc\u00f2 di vendicarsi dopo il match attaccando il serpente di Roberts, Damien, ma Big attacc\u00f2 Brown per salvare il serpente. \nSgt. Slaughter fu poi ospite a The Brother Love Show. L\u00ec dichiar\u00f2 che gli Stati Uniti erano diventati molli e deboli. Inoltre dichiar\u00f2 guerra a Nikolai Volkoff. Prima del prossimo match, Duggan e Volkoff cantarono \"God Bless America\". Furono per\u00f2 attaccati dall'Orient Express (Akio Sato e Pat Tanaka), e tutti i quattro uomini si affrontarono sul ring. Sato e Tanaka attaccarono Volkoff; Mr. Fuji, il manager degli Orient Express, colp\u00ec Nikolai con un bastone. Quando Tanaka sbagli\u00f2 una big splash, Volkoff diede il cambio a Duggan, che attacc\u00f2 con diverse clothesline Tanaka e Sato. Volkoff e Duggan poi attaccarono i loro avversari con delle Irish Whip; Duggan attacc\u00f2 con una Clothesline Tanaka, e lo schien\u00f2, vincendo il match.\nQuando il match tra Dusty Rhodes e Randy Savage stava per cominciare, Ted DiBiase apparse e annunci\u00f2 di aver acquistato Sapphire. Rhodes cammin\u00f2 lungo la navata verso DiBiase e Sapphire, ma fu attaccato alle spalle da Savage. Quest'ultimo controll\u00f2 la maggior parte del match, e Sherri interfer\u00ec per aiutarlo, mentre l'arbitro era distratto. Rhodes fece una breve rimonta, ma Savage fu in grado di schienarlo dopo averlo colpito con la borsa di Sherri, che si diceva contenesse un oggetto pesante. Dopo il match, Rhodes rincorse DiBiase e Sapphire, ma prima che riuscisse a prenderli, essi scapparono con la loro limousine.\nPoi inizi\u00f2 il match che coinvolse Hulk Hogan (accompagnato da Big Boss Man) ed Earthquake (con Jimmy Hart e Dino Bravo). Dopo qualche minuto dall'inizio del match Hulk effettu\u00f2 un Leg Drop sull'avversario prima che il suo manager, Jimmy Hart, interfer\u00ec. Hogan lo gett\u00f2 fuori dal ring e poi scaravent\u00f2 Earthquake sul tavolo fuori dal quadrato. Hulk torn\u00f2 sul ring e vinse la contesa via countout. Earthquake attacc\u00f2 Hogan dopo il match, ma Big Boss Man salv\u00f2 Hogan colpendo il nemico con una sedia.\nThe Ultimate Warrior ottenne il vantaggio iniziale nel suo match nella gabbia d'acciaio contro Rick Rude. Dopo Warrior sbagli\u00f2 un tentativo di splash, e Rude tent\u00f2 di vincere la contesa uscendo dalla gabbia. Warrior lo ferm\u00f2, ed entrambi i lottatori tentarono senza successo di eseguire le loro finishing moves. Rude fu poi in grado di eseguire una Rude Awakening neckbreaker, ma scelse di continuare ad attaccare l'avversario piuttosto che fuggire dalla gabbia. Rick esegu\u00ec una shoulderblock e ha cerc\u00f2 di uscire dalla porta della gabbia. Ultimate lo trattenne mentre Bobby Heenan, il manager di Rude, cerc\u00f2 di tirare fuori il suo cliente. A quel punto Warrior tir\u00f2 sia Rick che Heenan nella gabbia. Attacc\u00f2 Heenan con dei pugni e poi lo butt\u00f2 fuori dalla gabbia con un atomic drop. Ultimate poi mand\u00f2 a terra tre volte Rick con delle Clothesline, e poi lo butt\u00f2 a terra con una gorilla press drop. Warrior scavalc\u00f2 la gabbia e cadde a terra fuori dal ring, vincendo il match e mantenendo il WWF World Heavyweight Championship\nConseguenze.\nI Rockers continuarono il loro feud con i Power and Glory, e le squadre si affrontarono durante un match di eliminazione nell'edizione 1990 di Survivor Series. I Powers vinsero il match, durante il quale Roma elimin\u00f2 Michaels dopo aver eseguito un PowerPlex insieme a Hercules.\nTexas Tornado difese con successo il titolo intercontinentale per quasi tre mesi prima di essere sconfitto da Mr. Perfect il 19 novembre. Il match fu trasmesso nell'edizione del 15 dicembre di \"WWF Superstars\". I due uomini si affrontarono anche in un match ad eliminazione, a Survivor Series. Perfect elimin\u00f2 Tornado con la sua mossa finale \"Perfect Plex\", ma il team di Texas Tornado vinse comunque la contesa. Brutus Beefcake non lott\u00f2 di nuovo fino al 1993.\nDusty Rhodes continu\u00f2 il suo feud con Randy Savage dopo SummerSlam. Durante il loro incontro del 22 ottobre nell'episodio di \"Prime Time Wrestling\", Ted DiBiase interfer\u00ec e attacc\u00f2 il figlio di Rodhes, Dustin. DiBiase e Dusty Rhodes si affrontarono come parte di squadre opposte in un match a eliminazione a Survivor Series 1990; DiBiase vinse il match, dopo aver eliminato Bret Hart, membro del team di Dusty. La rivalit\u00e0 continu\u00f2 e port\u00f2 a un tag team match nell'edizione 1991 di Royal Rumble che contrappose Dusty e Dustin Rhodes contro DiBiase e la sua guardia del corpo, Virgil. Furono quest'ultimi a vincere il match, prima di iniziare un feud uno contro l'altro. Sapphire lasci\u00f2 la WWF poco dopo SummerSlam, e Savage ferm\u00f2 il suo feud con Rodhes per cominciarne uno nuovo con Ultimate Warrior per il WWF Heavyweight Championship.\nDopo che Martel ritorn\u00f2 dal suo infortunio, fu messo in una storyline in cui accec\u00f2 Jake Roberts al Brother Love Show, dopo avergli spruzzato negli occhi un profumo. Martel e Santana si affrontarono nell'episodio dell'11 novembre di Wrestling Challenge, dove Roberts interfer\u00ec. Incapace di vedere chiaramente, accidentalmente attacc\u00f2 Santana ma giur\u00f2 vendetta a Martel. Bad News Brown lasci\u00f2 la WWF dopo SummerSlam, citando promesse non mantenute.\nThe Hart Foundation difesero i WWF Team Championship per quasi sette mesi prima di cedere le cinture ai The Nasty Boys il 24 marzo 1991. I Demolition cominciarono un feud con i Legion of Doom, dove figurarono diversi six-man match in cui Ultimate Warrior si schier\u00f2 con i Legion. Inoltre si affrontarono a Survivor Series 1990, come parte di un match a eliminazione. Durante il match, Smash, Crush, ed entrambi i membri dei Legion of Doom furono squalificati per aver lottato fuori dal ring. I Demolition si sciolsero del tutto poco dopo, anche se Smash e Crush continuarono a lottare in WWF sotto diverse gimmick.\nNikolai Volkoff lott\u00f2 a Survivor Series 1990 in un Four-on-four Survivor Series elimination match, dove, insieme a Tito Santana, e Bushwhackers (Luke Williams &amp; Butch Miller), affront\u00f2 Sgt. Slaughter, Boris Zhukov, e The Orient Express (Sato e Tanaka). Nikolai fu eliminato da Slaughter, che fu poi squalificato quando il suo manager, il generale Adnan colp\u00ec Tito Santana con una bandiera irachena. Slaughter e Volkoff si affrontarono ancora in molti house show in tutta la seconda met\u00e0 del 1990. Slaughter vinse la maggioranza di questi match prima di concentrarsi sul WWF Heavyweight Championship.\nAlle Survivor Series del 1990, Hogan e Tugboat furono membri del team Hulkamaniacs in un Four-on-four Survivor Series elimination match contro il team The Natural Disasters, che comprendeva Earthquake e Bravo. Hogan elimin\u00f2 Bravo, e Tugboat e Earthquake furono entrambi contati fuori. Gli Hulkamaniacs vinsero la contesa, con Hogan come unico \"sopravvissuto\". Nel corso dell'edizione 1991 del Royal Rumble match, Hogan elimin\u00f2 il suo amico Tugboat. Hogan ed Earthquake furono gli ultimi due lottatori a rimanere sul ring; Hogan elimin\u00f2 Earthquake vincendo il match. Tugboat poi entr\u00f2 nelle file dei cosiddetti \"heel\" e cambi\u00f2 il suo nome in Typhoon. A quel punto lui ed Earthquake formarono un tag team chiamato The Natural Disasters.\nRude lasci\u00f2 la WWF alla fine del 1990 a causa di una controversia con la societ\u00e0 per questioni economiche. The Ultimate Warrior difese il WWF World Heavyweight Championship fino al gennaio 1991, quando lo perse in un controverso match con Sgt. Slaughter a Royal Rumble 1991, grazie ad una interferenza di Macho King Randy Savage."}
{"id": "4194778", "revid": "183694", "url": "https://it.wikipedia.org/wiki?curid=4194778", "title": "Tristano Bolelli", "text": "Studi\u00f2 a Pisa, Heidelberg e Parigi. Fu allievo di Clemente Merlo, \u00c9mile Benveniste e Joseph Vendryes.\nDocente di glottologia prima all'Universit\u00e0 di Roma (1942-1944) poi, soprattutto, all'universit\u00e0 di Pisa (1944-1983), insegn\u00f2 altres\u00ec sanscrito per molti anni nonch\u00e9 storia della lingua italiana.\nDal 1950 al 1958 fu anche vicedirettore della Scuola normale superiore di Pisa. Dal 1960 al 1983 fu direttore dell'Istituto di glottologia dell'Universit\u00e0 di Pisa.\nFu inoltre direttore delle riviste \"Italia dialettale\" e \"Studi e saggi linguistici\". Scrisse opere fondamentali tra le quali si ricordano \"Le voci di origine gallica\" (1941), \"Due studi irlandesi\" (1950), \"Per una storia della ricerca linguistica\" (1965, con particolari indicazioni per la linguistica storica), \"Cento stravaganze linguistiche\" (1993).\nCondusse per RAI Radiouno nel 1976 la rubrica \"Qualche parola al giorno\"."}
{"id": "4194785", "revid": "287204", "url": "https://it.wikipedia.org/wiki?curid=4194785", "title": "Calgary Stampeders", "text": "I Calgary Stampeders sono una franchigia professionistica di football canadese con sede a Calgary, Alberta. Gli Stampeders sono membri della West Division della Canadian Football League. La squadra disputa le sue gare casalinghe al McMahon Stadium ed \u00e8 la terza pi\u00f9 antica franchigia attiva della CFL. Gli Stampeders sono stati fondati ufficialmente nel 1935, anche se alcune squadre a Calgary esistevano gi\u00e0 dal 1909. Gli Stampeders hanno vinto 17 titoli della Western Division e uno della Northern Division. Sono apparsi in 13 finali della Grey Cup vincendola per sei volte, l'ultima nel 2008. La rivalit\u00e0 pi\u00f9 sentita \u00e8 quella contro gli Edmonton Eskimos."}
{"id": "4194790", "revid": "767487", "url": "https://it.wikipedia.org/wiki?curid=4194790", "title": "Sherman White", "text": "Carriera.\nSherman White frequent\u00f2 il college inizialmente alla Villanova University, ma dopo una stagione si trasfer\u00ec (1948) alla Long Island University. Qui vinse il premio Sporting News Player of the Year, ma il giorno dopo la nomina fu arrestato in relazione allo scandalo del college basketball del 1951: fu tra i venti giocatori coinvolti, accusati di aver partecipato a incontri truccati. Rimase nel carcere di Rikers Island per circa 9 mesi, e venne inoltre escluso a vita dalla NBA.\nDopo il rilascio gioc\u00f2 per nove stagioni nei Wilkes-Barre Barons e negli Hazleton Hawks, nella Eastern Professional Basketball League."}
{"id": "4194792", "revid": "729019", "url": "https://it.wikipedia.org/wiki?curid=4194792", "title": "Shipunov 2A42", "text": "Lo Shipunov 2A42, \u00e8 un cannone automatico 30\u00a0mm russo costruito dal gruppo d'imprese Tulamashzavod.\nDesign.\nIl cannone 2A42 \u00e8 utilizzabile con proiettili HE-T e AP-T. L'operatore pu\u00f2 scegliere tra due velocit\u00e0 di fuoco automatico, bassa (tra 200 e 300\u00a0colpi/min) e alta (550\u00a0colpi/min). Secondo il produttore, il tiro utile contro bersagli terrestri come veicoli con armatura leggera \u00e8 1,500 m mentre contro bersagli non protetti 2,500\u00a0m. I bersagli aerei a bassa quota possono essere ingaggiati fino a 2,000\u00a0m a velocit\u00e0 subsoniche. Viene utilizzato in una torretta biposto sul veicolo da combattimento della fanteria BMP-2, inoltre \u00e8 montato sul BMD-2 sul BMD-3 e sul BTR-90. Pi\u00f9 recentemente, il cannone 2A42 \u00e8 stato installato nella nuova torretta del BTR-T (un APC basato sullo scafo dell'MBT T-55) e di altri veicoli. Il disegno del cannone viene dalla KBP.\nMunizione.\nL' 2A42 spara il 30x165\u00a0mm, una munizione sovietica introdotta negli anni settanta come sostituta del precedente 30\u00a0mm. Altre armi che utilizzano la stessa cartuccia sono per esempio i cannoni 2A38 e 2A72 per utilizzo su veicoli ed elicotteri, o ad esempio l'AK-630 per la difesa di punto. I 2A42, 2A38 e 2A72 utilizzano munizioni con innesco a percussore; mentre le versioni navali e aeree innesco elettrico, e per questo motivo non sono intercambiabili nonostante la stessa dimensione della cartuccia.\nInizialmente furono sviluppate tre versioni del 30 \u00d7 165 mm: esplosive incendiarie, esplosive a frammentazione traccianti, e perforanti traccianti. Successivamente furono anche introdotti traccianti decalibrati, e oggi sono diversi i paesi a produrre il 30x165 con innesco a percussore. I principali tipi di munizione sono riassunti qui sotto:\nImpiego.\nIl cannone \u00e8 stato utilizzato sin dagli anni 80 sui seguenti veicoli:"}
{"id": "4194795", "revid": "52511979", "url": "https://it.wikipedia.org/wiki?curid=4194795", "title": "Squiddi", "text": ""}
{"id": "4194803", "revid": "115373782", "url": "https://it.wikipedia.org/wiki?curid=4194803", "title": "Rampe di Pizzofalcone", "text": "Le rampe di Pizzofalcone, note anche come rampe Lamont Young, sono una strada del centro storico di Napoli che sale da via Chiatamone al monte Echia, nel quartiere San Ferdinando.\nAll'apice delle rampe sorge villa Ebe, opera dell'architetto Lamont Young.\nLa costruzione delle rampe fu voluta da Ferrante Loffredo, proprietario di palazzo Carafa di Santa Severina. Il tracciamento diretto dall'architetto Benvenuto Tortelli inizi\u00f2 nel 1579 sulle terre del monastero Crocelle.\nLa strada fu terminata solo a fine XVIII secolo.\nAttivo fino alla prima met\u00e0 dell'800, via Pizzofalcone ospitava lo Stabilimento Poligrafico \"Silvio Pergola e Filippo Cirelli\"."}
{"id": "4194804", "revid": "371529", "url": "https://it.wikipedia.org/wiki?curid=4194804", "title": "Tempest (Bob Dylan)", "text": "Tempest \u00e8 il trentacinquesimo album in studio del cantautore statunitense Bob Dylan, pubblicato dalla Columbia Records tra il 10 settembre e l'11 settembre 2012 .\nIl disco.\nProdotto dallo stesso Dylan con lo pseudonimo di Jack Frost, gi\u00e0 utilizzato nei precedenti album (\"Love and Theft, Modern Times, Together Through Life\"), \"Tempest\" \u00e8 stato annunciato il 27 luglio 2012 tramite un comunicato sul sito ufficiale del cantautore.\nLa title track \"Tempest\" \u00e8 una lunga ballata \u2013 quasi quattordici minuti \u2013 sulla storia e l'affondamento del Titanic, contenente riferimenti al film del 1997 di James Cameron; \"Roll On John\", traccia conclusiva dell'album, \u00e8 un tributo all'amico John Lennon.\nIl titolo dell'album venne inizialmente inteso da alcuni come un chiaro riferimento all'ultima opera di William Shakespeare, \"La tempesta\". Ci\u00f2 \u00e8 stato presto smentito da Dylan, che ha rimarcato la differenza tra \"The Tempest\" e \"Tempest\", aggiungendo: \u00abSono due titoli diversi\u00bb.\nL'album \u00e8 stato pubblicato il 10 settembre nel Regno Unito, l'11 settembre negli Stati Uniti e nel resto d'Europa; l'album \"Love and Theft\" era stato pubblicato il medesimo giorno del 2001.\nSingoli.\nIl 28 agosto \u00e8 stato estratto il singolo \"Duquesne Whistle\" accompagnato dal video musicale diretto da Nash Edgerton.\nTracce.\nTutte le tracce sono di Bob Dylan, eccetto \"Duquesne Whistle\", il cui testo \u00e8 opera di Dylan in collaborazione con Robert Hunter."}
{"id": "4194805", "revid": "767487", "url": "https://it.wikipedia.org/wiki?curid=4194805", "title": "SUISA", "text": "La SUISA (\"SUISse Auteurs\") \u00e8 la principale societ\u00e0 di gestione dei diritti d'autore presente in Svizzera ed opera in forma di cooperativa non lucrativa a cui gli autori ed editori di musica possono aderire. A differenza della S.I.A.E. (sua equivalente italiana), essa si occupa anche della gestione\ndei diritti connessi degli artisti interpreti ed esecutori. Opera sul territorio nazionale della Svizzera e del Liechtenstein e collabora con gli omologhi enti degli altri stati attraverso accordi bilaterali."}
{"id": "4194806", "revid": "200568", "url": "https://it.wikipedia.org/wiki?curid=4194806", "title": "Guotie", "text": ""}
{"id": "4194811", "revid": "123600732", "url": "https://it.wikipedia.org/wiki?curid=4194811", "title": "Cattedrale di Costanza", "text": "L'ex cattedrale di Nostra Signora o ex cattedrale di Costanza (in tedesco \"Konstanzer M\u00fcnster\") \u00e8 la maggiore chiesa cattolica di Costanza e in passato fu cattedrale della soppressa diocesi di Costanza.\nFu costruita a partire dal VII secolo, al tempo della creazione della sede episcopale, mentre la prima menzione dell'edificio risale al 780. La chiesa fu cattedrale per dodici secoli e accolse il Concilio di Costanza (1414-1418) che vide anche l'elezione di papa Martino V. Dalla soppressione della diocesi nel 1821, la cattedrale \u00e8 divenuta chiesa parrocchiale.\nTra le opere artistiche presenti nella chiesa si pu\u00f2 menzionare il rilievo \"Compianto di Cristo\" (1614), realizzato dallo scultore Hans Morinck."}
{"id": "4194812", "revid": "834", "url": "https://it.wikipedia.org/wiki?curid=4194812", "title": "Outfielder", "text": ""}
{"id": "4194813", "revid": "287204", "url": "https://it.wikipedia.org/wiki?curid=4194813", "title": "Laura Arraya", "text": "Biografia.\n\u00c8 stata sposata con il collega Heinz Gildemeister ma hanno presto divorziato, nel periodo del matrimonio ha usato il cognome del marito partecipando ai tornei come Laura Gildemeister. Anche il fratello Pablo \u00e8 stato un tennista professionista.\nAttualmente dirige un'accademia di tennis a Lima.\nCarriera.\nA livello juniores ha ottenuto buoni risultati, in particolare nel 1981 ha raggiunto la semifinale al Roland Garros e i quarti agli US Open. Tra le professioniste ha vinto due titoli in singolare e uno in doppio, insieme alla danese Tine Scheuer-Larsen. Nei tornei dello Slam ha ottenuto come miglior risultato il quarto di finale a Wimbledon '91, sconfitta da Gabriela Sabatini. Il suo best ranking in singolo \u00e8 stato nel 1988 (27\u00aa posizione)."}
{"id": "4194815", "revid": "52512324", "url": "https://it.wikipedia.org/wiki?curid=4194815", "title": "Laura Gildemeister", "text": ""}
{"id": "4194819", "revid": "479409", "url": "https://it.wikipedia.org/wiki?curid=4194819", "title": "Elettrotreno FFS RAe TEE II", "text": ""}
{"id": "4194827", "revid": "1161734", "url": "https://it.wikipedia.org/wiki?curid=4194827", "title": "Duomo di Frisinga", "text": "Il duomo di Santa Maria e San Corbiniano (o \"duomo di Frisinga\", o ancora \"Freisinger Dom\") \u00e8 la chiesa cattolica maggiore di Frisinga e co-cattedrale dell'arcidiocesi di Monaco e Frisinga.\nFu ricostruito dopo un incendio a partire dal 1159 e consacrato nel 1250. Nella sua cripta si trovano la tomba del patrono della diocesi, san Corbiniano, e la cosiddetta \"colonna delle bestie\" (\"Bestiens\u00e4ule\").\nLa chiesa \u00e8 nota per essere stata la sede dell'ordinazione sacerdotale di papa Benedetto XVI.\nStoria.\nGi\u00e0 verso il 715 sulla collina detta \"Domberg\" vi era la prima chiesa, dedicata alla Madonna, dell'attuale arcidiocesi, ove nel 739 san Bonifacio fu proclamato vescovo.\nVerso l'860 il vescovo Annone di Frisinga fece costruire una nuova chiesa a tre navate, che dopo un incendio venne ricostruita nel 903. L'attuale, terza versione della cattedrale, \u00e8 un edificio religioso a cinque navate lunghe 78\u00a0m, fiancheggiata in facciata da due torri, originariamente di stile romanico, che fu iniziata nel 1159, terminata e consacrata nel 1205, per la quale venne in parte utilizzato il precedente edificio, che era stato distrutto da un incendio la domenica delle Palme di quell'anno (5 aprile). La cattedrale sub\u00ec numerosi ritocchi nel corso dei secoli.\nL'originaria copertura romanica in legno venne sostituita fra il 1481 ed il 1483 da una volta di stile gotico, ancor oggi presente. Nel corso della prima trasformazione in stile barocco (1619) furono rimosse le nervature gotiche. Nel 1724, dopo meno di un anno e mezzo di lavori, la cattedrale assunse l'attuale forma in stile rococ\u00f2 ad opera dei fratelli Cosmas Damian ed Egid Quirin Asam. Essi si orientarono, nella scelta dei colori degli affreschi e degli stucchi, ai dipinti dell'altar maggiore, in modo da creare l'impressione di uno spazio unitario.\nNegli anni venti del XX secolo gli affreschi vennero restaurati e, in parte, ridipinti, ma a causa dell'umidit\u00e0 i colori utilizzati subirono presto gravi danni e questo strato di colori venne rimosso chimicamente con l'ultimo restauro nel 2006.\nDal 1946 fino al 1951 presso il duomo di Frisinga, studi\u00f2 teologia Josef Ratzinger, vi fu ordinato sacerdote e divenne a sua volta docente nella materia. Il 14 settembre 2006 papa Ratzinger termin\u00f2 il suo viaggio in Baviera a Frisinga ed incontr\u00f2 il clero nella cattedrale.\nDescrizione.\nEsterno.\nLe due torri furono realizzate in mattone ed in parte anche in pietra tufacea. La torre settentrionale, a differenza di quella meridionale, \u00e8 rastremata nei due basamenti, che traggono origine dalla struttura romanica. La sua scala di accesso a chiocciola \u00e8 originale. Sono ben visibili tracce degli archetti pensili e lesene di stile romanico, che furono rimossi nel 1724 in occasione del rinnovo della pittura della cattedrale.\nAtrio.\nLo stretto portale, risalente al 1681 con la statua di san Corbiniano in una nicchia, \u00e8 una pregevole opera di scultura salisburghese in marmo rosso di Adnet. Le volte laterali del vestibolo tripartito, sono realizzate in stile proto-gotico (1314). Sull'altare laterale sinistro vi \u00e8 un dipinto del pittore bavarese Johann Andreas Wolf, \"La decapitazione di santa Caterina\" (1699/1700).\nSotto le crociere tardogotiche della volta della navata centrale, risalenti al 1483 vi \u00e8 il maestoso portale principale in stile romanico, appartenente alla precedente costruzione (prima del 1190). Sopra di questo sono scolpite in pietra le statue di Federico Barbarossa insieme a quella dello zio, vescovo e storico, Ottone di Frisinga, sulla sinistra, mentre sulla destra quella della consorte dell'imperatore, Beatrice di Borgogna. Sotto quella di Beatrice \u00e8 scolpito un rospo, simbolo di fertilit\u00e0. Queste statue risalgono al 1159, anno d'inizio della ricostruzione della cattedrale dopo l'incendio, ricostruzione che fu patrocinata dallo stesso Federico.\nAltar maggiore.\nL'attuale altar maggiore \u00e8 opera dello scultore Philipp Dirr e venne realizzato nel 1625, in sostituzione del vecchio altar maggiore in stile gotico. Tra il 1623 ed il 1625 Rubens dipinse la pala \"Donna dell'Apocalisse\", oggi custodita all'\"Alte Pinakothek\" di Monaco di Baviera, sostituita nella cattedrale da una copia di Emil B\u00f6hm. La tela \u00e8 una tempesta di colori e di movimento: in centro si vede la Madonna, che assiste tranquilla al combattimento fra l'arcangelo Michele ed il demonio, in una catastrofica nuvola nera, mentre solo un lembo della sua veste pare tremolante. Con la dolce pressione del suo piede, Ella pu\u00f2 trattenete il serpente maligno. La parte destra del dipinto \u00e8 eccezionalmente luminosa, con gli angeli che acclamano la Madonna. Con orgoglio materno, essa porta il Figlio, il Salvatore del mondo, dinnanzi al Padre Celeste.\nCoro.\nAttorno all'altar maggiore si sviluppa il coro con stalli in legno risalenti al 1488, con la serie dei vescovi a partire dal 724.\nNavate laterali.\nLa chiesa \u00e8 oggi composta da cinque navate. Nella zona nord vi \u00e8 la cappella del Sacramento con il \"Gruppo di donne piangenti\" di Erasmus Grasser (II altare laterale); nella navata estrema settentrionale vi \u00e8 una pala d'altare del 1626 di Pieter de Witte, rappresentante \"Maria rende visita alla cugina Elisabetta\". Nell'abside della navata laterale sud si trova la cappella di san Giovanni Nepomuceno (I altare laterale). Egidio Quirino Asam la realizz\u00f2 tra il 1737 ed il 1738 in stile tardobarocco italiano. Le figure a stucco dell'altare rappresentano i tre santi di nome Giovanni: san Giovanni Battista, san Giovanni Evangelista e san Giovanni Nepomuceno.\nEntrambe le navate laterali esterne si sono sviluppate in piccole cappelle laterali, che dal XIV al XV secolo vennero via via aggiunte.\nTra le navate laterali interne ed esterne si sviluppano eleganti cancellate in ferro dorato, realizzate intorno al 1630.\nCripta.\nLa cripta a quattro navate riveste un significato particolare. Presumibilmente il 6 settembre 1161 questa era pronta a ricevere, in presenza dell'arcivescovo salisburghese Eberardo di Regensberg, le reliquie di san Nonnoso che vi furono sistemate.\nLa volta della cripta \u00e8 sostenuta da crociere poggianti su tre file di otto colonne e due di otto semicolonne ciascuna, che si suddividono equamente il carico. Ciascuna colonna e relativo capitello sono lavorate individualmente. Al centro della cripta vi \u00e8 una colonna particolare, del tipo detto \"Bestiens\u00e4ule\" (Colonne delle bestie), poich\u00e9 vi sono raffigurati in bassorilievo, lungo tutto il fusto della colonna, figure di uomini che lottano contro fiere. Tale colonna risale al XII secolo ed \u00e8 l'unica di questo tipo esistente in Germania.\nNella cripta \u00e8 custodita una teca aurea contenente le ossa di San Corbiniano; inoltre vi sono custoditi anche i resti di san Lamberto.\nCappella di Massimiliano.\nL'ottogonale Cappella di Massimiliano fu costruita ad est della cripta nel 1710 ad opera dell'architetto svizzero Giovanni Antonio Viscardi. Essa contiene stucchi di Nikolaus Liechtenfurtner e un soffitto dipinto da Hans Georg Asam. Sotto le nicchie, vi sono dipinti a parete del 1772 di Giovanni Battista Deyrer. La pala d'altare \u00e8 un progetto di Johann Andreas Wolf.\nLa cappella ospita inoltre un piccolo reliquiario del cardinale Friedrich Wetter contenente le reliquie del beato Kaspar Stassinger.\nChiostro.\nDirettamente ad est della chiesa vi \u00e8 un chiostro gotico. Ricostruito nel XVI secolo, contiene stucchi del 1716, opera di Giovanbattista Zimmermann.\nDalla sua zona nordorientale si passa alla chiesa di San Benedetto (XIV secolo) e sopra, a sud del chiostro, vi \u00e8 la biblioteca.\nCampane.\nLe undici campane della cattedrale risalgono al periodo rinascimentale ed a quello barocco."}
{"id": "4194830", "revid": "287204", "url": "https://it.wikipedia.org/wiki?curid=4194830", "title": "Gnome-Rhone 14K", "text": ""}
{"id": "4194839", "revid": "74801", "url": "https://it.wikipedia.org/wiki?curid=4194839", "title": "Konstantin \u017dostov", "text": "Biografia.\nNato in un piccolo villaggio al tempo parte dell'Impero Ottomano, dopo la guerra russo-turca del 1877-1878 si trasferisce a Sofia.\nQui si diploma all'accademia militare e nel maggio 1887 inizia la sua carriera militare nell'artiglieria.\nLa carriera militare.\nNel 1897, dopo aver frequentato la scuola di artiglieria di Vienna, viene assegnato al comando dello stato maggiore bulgaro.\nPromosso maggiore nel 1902, tre anni dopo \u017dostov viene nominato attach\u00e9 militare a Vienna e poi a Parigi e San Pietroburgo.\nLe guerre balcaniche.\nAllo scoppio della prima guerra balcanica nel settembre 1912 \u017dostov viene nominato comandante della 3\u00aa armata e partecipa alle battaglie di Lozengrad e Lule-Burgaz. Dopo l'armistizio partecipa alla delegazione bulgara presso la conferenza di Londra.\nAlla scoppio della seconda guerra balcanica viene nominato comandante della 1\u00aa brigata della 7\u00aa divisione di fanteria. \nLa prima guerra mondiale.\nPromosso generale nell'agosto 1915 viene nominato capo di stato maggiore dell'esercito. In varie occasioni manifesta la propria freddezza nei confronti di un'entrata in guerra della Bulgaria al fianco delle Potenze centrali inimicandosi il primo ministro Vasil Radoslavov e lo zar Ferdinando I.\nMuore il 30 agosto 1916 a seguito delle complicazioni di un'appendicite."}
{"id": "4194841", "revid": "830939", "url": "https://it.wikipedia.org/wiki?curid=4194841", "title": "Max Adrian", "text": "Era conosciuto anche con il nome Max Cavendish.\nBiografia.\nMax Adrian nacque nel 1903 nell'Irlanda del Nord, figlio di Edward Norman Cavendish Bor e di Mabel Lloyd (nata Thornton). Segu\u00ec i suoi studi a Enniskillen, alla Portora Royal School, scuola dove aveva studiato anche Samuel Beckett."}
{"id": "4194842", "revid": "298229", "url": "https://it.wikipedia.org/wiki?curid=4194842", "title": "Saint Lucia FA Cup", "text": "La Coppa di Saint Lucia (\"Saint Lucia FA Cup\") \u00e8 il principale torneo calcistico ad eliminazione diretta organizzato dalla Federazione calcistica di Saint Lucia."}
{"id": "4194845", "revid": "547034", "url": "https://it.wikipedia.org/wiki?curid=4194845", "title": "Marmo portasanta", "text": "Il marmo portasanta (\"marmor chium\" in latino) \u00e8 una tipologia di marmo. Ha venature che vanno dal rosso al sanguigno, su di una base scura. \u00c8 inoltre brecciato. Proveniva dalle cave di marmo presenti a Chio, isola orientale del Mar Egeo."}
{"id": "4194846", "revid": "15756", "url": "https://it.wikipedia.org/wiki?curid=4194846", "title": "Episodi di Austin &amp; Ally (seconda stagione)", "text": "La seconda stagione della serie televisiva Austin &amp; Ally \u00e8 stata trasmessa negli Stati Uniti d'America dal 7 ottobre 2012 su Disney Channel.\nIn Italia la stagione \u00e8 in onda dal 10 maggio 2013 al 29 agosto 2014 su Disney Channel.\nRealt\u00e0 e finzione.\nTrama.\nIl proprietario della casa discografica di Austin, Jimmy Star, lo invita ad esibirsi alla \"Star Records Halloween Party\", dove dovr\u00e0 cantare la nuova canzone di Ally in coppia con Taylor Swift. Ma quando la missione di Dez e Trish di disinfestare la casa dai fantasmi finisce decisamente male, Taylor non potr\u00e0 cantare ed Ally dovr\u00e0 trovare il modo di superare la sua paura del palcoscenico per salvare la situazione, cos\u00ec approfitta del fatto che ha lo stesso costume di Taylor per esibirsi al posto suo senza che nessuno lo scopra. Alla fine Ally canta con Austin\nBallerini e addii.\nTrama.\nAustin e Ally credono che Trish e Dez si stiano frequentando, ma alla fine si scopre che condividono un segreto: Trish ha un nuovo fidanzato che si chiama Trent e Dez lo sa perch\u00e9 ha visto un film d'amore con loro. Infatti quando fanno le audizioni per il nuovo ballerino di Austin, Trish insiste perch\u00e9 Trent sia scelto dicendo che \u00e8 il miglior ballerino. Trish, per\u00f2, decide di mantenere segreta la loro relazione per non influenzare le decisioni di Austin, ma dopo il provino la verit\u00e0 verr\u00e0 a galla. Ma quando Ally vede Trent uscire con un'altra ragazza, deve decidere se dire tutto a Trish oppure no. Cos\u00ec, con l'aiuto della madre, sceglie di dire la verit\u00e0 a Trish. Trent, allora, in preda al panico, sfida Austin in una gara di ballo hip-hop e naturalmente, vince Austin.\nRiviste e bugie.\nTrama.\nTrish cerca di ottenere la copertina di una famosa rivista inventando molti hobby estremi di Austin. Sar\u00e0 un weekend molto impegnativo per i ragazzi che dovranno dimostrare che tutte le bugie sono vere a Megan, la giornalista della rivista che ha soltanto 10 anni, dal Kung Fu al Paintball estremo!\nGenitori e punizioni.\nTrama.\nAlly vuole prestare alla banda della scuola gli strumenti per sostituire quelli andati persi con l'alluvione, ma per errore si pensa che siano stati donati. Cos\u00ec organizza una raccolta fondi per ricomprare gli strumenti prima che il padre se ne accorga. Austin vorrebbe aiutarla con un'esibizione, ma \u00e8 in castigo per i brutti voti a scuola.\nNota: L'episodio \u00e8 stato trasmesso in Prima TV il 22 settembre 2013, alle 12:45. Viene ritrasmesso il 26 ottobre alle 15:50 e 20:45 senza essere stato preceduto da alcun promo e senza la scritta nell'angolo superiore destro \"Nuovo Episodio\". Viene replicato il 5 novembre alle 19:40 e infine viene ritrasmesso, per\u00f2 col promo e con la scritta nell'angolo superiore destro \"Nuovo Episodio\" il 22 novembre 2013 come se fosse in Prima TV.\nPiagnucoloni e colonia.\nTrama.\nTrent torna alla carica! Inizialmente cerca di farsi perdonare dai quattro amici, ma poi si rivela per quello che realmente \u00e8: un imbroglione. Presto ruba la nuova canzone di Austin e Ally, copia il primo video ideato da Dez e guadagna successo sul web come T-Fame, acerrimo rivale di Austin.\nGrandi sogni e grandi mele.\nTrama.\nAustin, Ally, Dez e Trish vanno a New York, dove Austin deve esibirsi a Times Square a Capodanno. Per\u00f2 il viaggio non andr\u00e0 molto bene: l'aereo ha dei problemi meccanici e dovr\u00e0 fermarsi a Philadelphia. Ben presto trovano una soluzione e decidono di prendere un taxi a New York, ma vengono cacciati dall'autista perch\u00e9 non possono permettersi il biglietto. La sicurezza non permetter\u00e0 che la banda rimanga per le vie affollate, cos\u00ec entrano in casa Ross con Jessie (Debby Ryan) ed Emma (Peyton List) che \u00e8 una sua grande fan. Per fortuna, Jessie si presenta con un brano efficace per far esibire Austin in tempo. Nel frattempo, Jessie lascia la banda a rimanere nel loro appartamento, nella speranza che Austin registrer\u00e0 una delle sue canzoni e di trasformarla in un grande successo, i ragazzi incontrano anche il resto della famiglia Ross: Luke (Cameron Boyce), Ravi (Karan Brar), Zuri (Skai Jackson) e il maggiordomo, Bertram (Kevin Chamberlin).\nCuor leggero e alito pesante.\nTrama.\nLa Star Record vuole girare un nuovo music video per Austin con Dez come regista. Come attrice viene ingaggiata Kira, una splendida ragazza...con un forte problema di alitosi! Purtroppo \u00e8 la figlia di Jimmy Star e non pu\u00f2 essere licenziata e Austin dovr\u00e0 affrontare presto la scena del bacio...\nFidanzate e amiche.\nTrama.\nAustin vuole uscire con Kira, che per\u00f2 pensa che tra lui ed Ally ci sia qualcosa. Cos\u00ec Austin decide di organizzarle l'appuntamento perfetto per provarle che non \u00e8 come pensa. Chiede aiuto ad Ally che per\u00f2, aiutandolo nei preparativi, capisce di provare qualcosa per lui...\nUn rivale per Austin.\nTrama.\nQuando il vecchio amico di campeggio di Ally, Elliot, arriva a Miami per farle visita, i due passano molto tempo insieme per ricordare i vecchi tempi. Austin, che in questo momento esce con Kira, scopre per\u00f2 di essere geloso dell'amicizia tra Ally e Elliot. Nel corso dell'episodio, Austin scoprir\u00e0 di essere innamorato di Ally ma, contemporaneamente, cercher\u00e0 di capire di chi sia veramente innamorato tra Ally e Kira. Diventa estremamente competivo con Elliot, ma Kira ne capisce il motivo e dice ad Austin di scoprire in fretta di chi sia innamorato tra le due. Alla fine dell'episodio Trish e Dez, dopo una serie di eventi per cui hanno passato molto tempo insieme, giocano a morra cinese, mentre Austin e Ally suonano insieme il piano guardandosi con intensit\u00e0.\nIstinto e razionalit\u00e0.\nTrama.\nQuando la mamma di Ally torna a Miami per promuovere il suo libro, Ally finalmente trova il coraggio di superare il suo panico da palcoscenico e di esibirsi in un duetto con Austin. Austin intanto sceglie Kira perch\u00e9 ha paura che la sua relazione amorosa con Ally non possa essere tanto solida. Intanto Ally li spia e rimane offesa. Austin dice a Kira che ha scelto lei ma Kira gli dice che ci deve pensare. Quando Austin e Ally finiscono l'esibizione si baciano e Trish e Dez li vedono stupiti. Austin capisce che \u00e8 Ally la sua anima gemella, ma subito dopo arriva Kira contenta e, rivolgendosi ad Austin, gli dice che accetta di diventare la sua ragazza.\nPartner e paracadute.\nTrama.\nAustin capisce chiaramente di voler stare con Ally, ma deve prima lasciare Kira; la cosa per lui \u00e8 molto difficile, perch\u00e9 potrebbe ferire i suoi sentimenti e anche rovinare il rapporto con Jimmy Starr; ma quando finalmente riesce a mollarla, Megan, la giornalista, li fotografa mentre si abbracciano, complicando le cose.\nNel frattempo, i genitori di Ally organizzano una festa per la figlia che ha superato la paura del palcoscenico, e Austin per conquistare Ally decide di regalarle un pianoforte che scende da un paracadute, ma ad un certo punto il piano cade rovinando la festa e Ally \u00e8 sempre pi\u00f9 arrabbiata con Austin. Lui rassegnato va nella stanza della musica e trova nel biglietto del quaderno di Ally una canzone dedicata a lui, questo gli fa capire che nonostante tutto lo ama ancora; quindi davanti a tutti i presenti canta la canzone e si mettono ufficialmente insieme.\nAmici stravaganti e fan di fiction.\nTrama.\nDez compra una macchina da scrivere magica che andr\u00e0 nelle mani del suo acerrimo nemico Chuck che combiner\u00e0 di tutto e di pi\u00f9...\nCoppie e Carriere.\nTrama.\nAustin e Ally devono comporre una nuova canzone per un film di animazione, ma ora che stanno insieme, sembra che si prosciughi la vena compositiva e li mette in imbarazzo. Dez e Trish girano un video insieme per vincere un concorso che mette in palio la prima del film Zalieni 8. Austin e Ally decidono alla fine di rimanere solo amici e Trish e Dez vincono la prima.\nSpa e spezie.\nTrama.\nTrish invita Ally ad alcuni trattamenti spa, per una sessione di foto. Per\u00f2, accade un disastro quando Ally beve un succo di gramigna, che fa diventare i denti verdi, i capelli gonfi e con loro altri effetti.\nDez nel frattempo sfida Chuck, il suo acerrimo nemico a cucinare il Chili. Austin fa accidentalmente cadere la collana della nonna di Ally nel pentolone, ma prima del giudizio dei giudici riescono a trovarlo.\nAudizioni e contratti.\nTrama.\nTrish procura ad Ally un'audizione come cantante per una nuova etichetta. Ally vince il provino. Purtroppo scopre che non sar\u00e0 una cantante solista ma parte del gruppo delle \u201cMicette Sperdute\u201d. Il contratto \u00e8 blindatissimo e Trish lo ha fatto firmare ad Ally senza neppure leggerlo\u2026\nCanzoni maschili e distintivi.\nTrama.\nAustin deve presentare una nuova canzone ad uno show e decide di scrivere i testi dato che Ally, impegnata per il suo demo, non lo pu\u00f2 aiutare. Scopre presto di non avere la stoffa dell'autore e, disperato, si ispira al manuale dei Pioneer Ranger: i giovani esploratori con cui Trish \u00e8 impegnata come volontaria\nGrossi guai e piccoli bluff.\nTrama.\nJimmy Starr, ascoltando la canzone di Ally, vuole che la ceda a Kira per cantarla. Ally rifiuta perch\u00e9 la canzone \u00e8 troppo personale. Inoltre i ragazzi si ritrovano nella sala d'incisione e cancellano per sbaglio un pezzo di Kira. Jimmy, pensando che Austin voglia sabotare la carriera della ragazza, annulla il suo contratto. Ally decide allora di cedere la canzone a Kira per salvare Austin, ma una volta sul palco Kira fa un gesto inatteso...\nVideo virali e un pessimo modo di ballare.\nTrama.\nAlly, candidata tra i Future Five come migliore star emergente, deve girare e postare online un video e, in base ai voti, verr\u00e0 decretato il vincitore del premio. Ally decide cos\u00ec realizzare un video dance in cui canta e balla ma i suoi amici, vedendo quanto sia negata, cercano di farla desistere. Ally per\u00f2 non demorde e alla fine realizza un video in cui il suo modo di ballare diventa un vero e proprio tormentone!\nGiudici e canzoni rubate.\nTrama.\nAustin decide di scrivere da solo il testo della sua nuova canzone ed \u00e8 un successo immediato. Il testo \u00e8 una dichiarazione d'amore e Trish chiede ad Austin a chi \u00e8 dedicata. Austin nega di averla scritta per qualcuna in particolare. Peccato che la verit\u00e0 venga a galla quando Val, produttrice delle \u201cMicette Sperdute\u201d, cita Austin per plagio, sostenendo di essere l'autrice della canzone!\nFestival mondiale e fiera delle invenzioni.\nTrama.\nAustin deve comporre una nuova canzone per il Festival Musicale Mondiale. Alla Fiera delle Invenzioni trova un nuovo apparecchio che produce musica, il Tune Pro 3000, e cerca di convincere Ally ad usarlo per scrivere canzoni, ma lei vuole continuare a scriverle come hanno sempre fatto.\nDopo, una scossa provocher\u00e0 ad Austin un sogno nel futuro, dove non c'\u00e8 pi\u00f9 divertimento, niente colori, e tutto \u00e8 comandato dalle macchine (il Tune Pro 21 milioni).\nQuando si sveglier\u00e0 sar\u00e0 felice di essere tornato nel presente, con il grande desiderio di scrivere le canzoni alla vecchia maniera con Ally.\nCheerleader e giocatori di basket.\nTrama.\nDez vuole entrare a far parte delle cheerleader e Austin vuole entrare nelle squadra di Basket. Trish scopre che lo studente con pi\u00f9 spirito vince 1000 dollari.\nDez incontra Chuck che vuole anche lui far parte delle cheerleader e si sfidano. Nel frattempo Jimmy chiede al team Austin di partecipare ad un concerto e Dez gli chiede di assistere alla partita di Austin. Alla fine della partita Austin si infortuna e allora Jimmy fa cantare Austin appeso a dei fili facendo credere alla gente che non si muove per sembrare una marionetta. Dez perde contro Chuck e Trish vince 1000 dollari ma per sua sfortuna sotto forma di lamantino (il simbolo della scuola).\nBarboni da spiaggia e gingilli.\nTrama.\nAustin ha una paga alta e compra a Dez un camioncino, a Trish un chiosco, e a Ally delle scarpe di cristallo ispirate alla sua favola preferita. Un giorno incontra il suo idolo di quando era piccolo, Jackson Lowe, che ormai \u00e8 diventato un barbone cos\u00ec con l'aiuto di Dez, Austin cerca di aiutarlo, cos\u00ec lo fa cantare insieme a lui ma non tutto filer\u00e0 liscio. Intanto Trish assume Bonnie che non si riveler\u00e0 la dipendente perfetta, Ally invece avr\u00e0 problemi con le scarpe di cristallo e si far\u00e0 trasportare sulle spalle da Austin per tutto il centro commerciale\nFamiglia e faide.\nTrama.\nAustin, Ally e Trish vengono invitati da Dez, suo padre e sua madre, alla festa di compleanno di Did\u00ec, sorella minore di Dez. Durante la festa Did\u00ec presenta il suo fidanzato che si scoprir\u00e0 essere Chuck. Dez, non accettando il fidanzamento della sorella con il suo nemico, con l'aiuto di Austin, Trish e Ally fa litigare i due per\u00f2 Did\u00ec ne soffrir\u00e0 molto. Riuscir\u00e0 Dez a superare l'odio verso il suo nemico per amore della sorella ?\nSettimana di Moon e mentori.\nTrama.\nAustin e Ally vengono chiamati come coach di un talent show per voci nuove in una settimana dedicata proprio ad Austin Moon. Ally decide di puntare su una concorrente che in apparenza \u00e8 un'outsider, ma \u00e8 sicura di vedere in lei delle potenzialit\u00e0. Trish e Dez, tra il pubblico, cercano di attirare l'attenzione della telecamera con dei cartelli, per apparire in TV.\nVerit\u00e0 nascoste e rock-umentari.\nTrama.\nTrish e Dez vogliono girare un rock-umentario, che ripercorra tutte le tappe della carriera di Austin&amp;Ally. Durante le riprese per\u00f2 verranno a galla due grossi segreti: Ally che voleva finire la collaborazione musicale con Austin e quest'ultimo che quando Ally super\u00f2 la sua paura s'incontr\u00f2 con un'altra compositrice di canzoni. Questi due segreti creeranno una forte lite e tensione tra i due che comprometter\u00e0 anche la loro amicizia. Riusciranno Dez&amp;Trish a far riappacificare i loro amici ?\nNuovi inizi e addii.\nTrama.\nAustin si prepara ad affrontare il suo primo tour in cui lo accompagneranno Ally, Trish e Dez e la prima tappa \u00e8 proprio Miami. Qui Ally aprir\u00e0 il suo tour esibendosi e viene notata dal capo di una casa discografica: Ronnie Ramone della Ramone Records che le offre un contratto discografico. Se accettasse per\u00f2 Ally dovrebbe rinunciare al tour con i suoi amici, in particolar modo con Austin con la quale teme che i sentimenti possono cambiare in quei mesi.\nAlla fine Ally decide di non partire e va alla partenza del pullman per salutare i suoi amici, specie Austin. Egli, incapace di riveragli i propri sentimenti, gli lascia una busta (della quale non viene svelato il contenuto). Austin sale sul bus e i due si salutano malinconici."}
{"id": "4194847", "revid": "729019", "url": "https://it.wikipedia.org/wiki?curid=4194847", "title": "SV-98", "text": "L'SV-98 (\"Snaiperskaya Vintovka mod. 1998\") \u00e8 un fucile di precisione a otturatore girevole-scorrevole progettato da Vladimir Stronskiy e prodotto dalla I\u017ema\u0161.\nUtilizzatori.\nL'SV-98 \u00e8 usato principalmente dalla \"Policija\" e da alcune forze anti-terrorismo russe."}
{"id": "4194849", "revid": "298229", "url": "https://it.wikipedia.org/wiki?curid=4194849", "title": "SummerSlam 1991", "text": "SummerSlam 1991 \u00e8 stato il quarto evento annuale in Pay Per View prodotto dalla World Wrestling Federation. L'evento si svolse il 26 agosto 1991 al Madison Square Garden di New York.\nSummerSlam 1991 viene ricordato principalmente per il matrimonio sulle scene di Randy Savage e Miss Elizabeth, definito \"A Match Made in Heaven\" (\"un match combattuto in paradiso\") dall'annunciatore Vince McMahon (nella vita reale Savage ed Elizabeth erano gi\u00e0 sposati sin dal dicembre 1984). Personalit\u00e0 della WWF che parteciparono al ricevimento furono Bobby Heenan, Gene Okerlund, J.J. Dillon, The Undertaker, e Jake Roberts. Questi ultimi due erano per\u00f2 ospiti non invitati. Roberts terrorizz\u00f2 Elizabeth con un serpente mentre Undertaker attacc\u00f2 Savage con un'urna.\nAltro match importante, definito per opposizione \"A Match Made in Hell\" (\"un match combattuto all'inferno\"), il main event dello show, fu un handicap tag team match tra il WWF Champion Hulk Hogan e The Ultimate Warrior contro Sgt. Slaughter, General Adnan e Colonel Mustafa. Si tratt\u00f2 dell'ultima apparizione di Slaughter nelle vesti del simpatizzante iracheno del regime di Saddam Hussein, una storyline ispirata alla guerra del golfo.\nNegli altri incontri della manifestazione, i Legion of Doom sconfissero i Nasty Boys aggiudicandosi i titoli mondiali di coppia. Cos\u00ec facendo Hawk e Animal divennero l'unico tag team nella storia del wrestling ad aver detenuto il WWF Tag Team Championship, l'NWA World Tag Team Championship, e l'AWA World Tag Team Championship. Altro incontro importante fu quello dove Bret Hart vinse il suo primo titolo da wrestler singolo sconfiggendo il campione intercontinentale Mr. Perfect. Dopo la vittoria del match, Hart scese dal ring per andare ad abbracciare i genitori (Stu ed Helen Hart).\nConseguenze.\nI punti salienti del matrimonio tra Randy \"Macho Man\" Savage e Miss Elizabeth furono trasmessi negli show televisivi della WWF, incluso lo \"scherzetto\" di The Undertaker e Jake Roberts. Savage, che non poteva ancora lottare al cento per cento, per la sua sconfitta a WrestleMania VII nel retirement match contro The Ultimate Warrior sarebbe diventato il bersaglio di insulti da parte di Roberts, che continuarono a crescere nel 1991. Alla fine, un Savage furioso, nel corso di WWF Superstars, sal\u00ec sul ring, mentre Roberts stava eseguendo un promo anti-Savage. A quel punto Roberts attacc\u00f2 Savage, lo leg\u00f2 alle corde e permise alla sua vipera di morderli il braccio. Le conseguenze di questo gesto portarono al ripristino di Savage come lottatore attivo e a un match al PPV \"This Tuesday in Texas\".\nIn seguito alla sconfitta della sua squadra contro Hogan e The Ultimate Warrior, Slaughter rivalut\u00f2 il suo sostegno dell'Iraq, decise che aveva fatto una decisione sbagliata, e divent\u00f2 nuovamente un face. Da quel momento comincia ad apparire in vignette accanto a punti di riferimento americani, dicendo \"Io voglio di nuovo il mio paese\". Durante un match a Superstars, Jim Duggan fu attacco dai The Nasty Boys, e Slaughter lo salv\u00f2. Duggan e Slaughter fecero coppia per sconfiggere i Nasty Boys e continuarono a collaborare nei mesi successivi; Slaughter sconfisse anche Colonel Mustafa and General Adnan in una serie di match. Nonostante Slaughter fosse diventato un face, fu ancora nominato nel 1991 \"Most Hated Wrestler of the Year\" da parte della rivista Pro Wrestling Illustrated per la sua gimmink pro-irachena.\nSummerSlam 1991 fu l'ultimo PPV in America che vide la partecipazione del gigante Andr\u00e9 the Giant. Ormai andava in giro con le stampelle a causa dei suoi continui problemi di salute con l'acromegalia. Andr\u00e9 appar\u00ec anche durante il tour della WWF in Inghilterra nel mesi di settembre e ottobre 1991. Queste furono le sue ultime apparizioni in WWF durante la sua vita, visto che egli mor\u00ec il 27 gennaio 1993. Ebbe a che fare con diversi infortuni anche Mr. Perfect, che, dopo tre mesi di assenza dalla WWF, torn\u00f2 come commentatore a Superstars.\nIl \"caso\" Ultimate Warrior.\nDietro le scene e al di fuori della varie storyline predeterminate, l'evento cel\u00f2 una controversia riguardante The Ultimate Warrior. A posteriori, la WWF dichiar\u00f2 che Warrior, a pochi minuti dal match, aveva minacciato di non salire sul ring se non gli fosse stato accordato un aumento di stipendio. Hulk Hogan e Sgt. Slaughter discussero la possibilit\u00e0 di convincere Warrior con le \"maniere forti\" a desistere dal suo intento quando furono informati da Vince McMahon del trattamento di favore richiesto dal wrestler.\nSecondo McMahon, che non voleva si scatenasse una vera rissa tra Hogan, Slaughter e Warrior nel backstage, egli pag\u00f2 a Warrior una cifra suppletiva per l'incontro, ma poi lo licenzi\u00f2 immediatamente dopo SummerSlam. In tempi recenti Warrior ha risposto sul suo sito internet personale a queste accuse affermando che la sua richiesta era motivata dal fatto che gli era stato trattenuto parte del compenso gi\u00e0 stabilito per il lavoro svolto a WrestleMania VII."}
{"id": "4194851", "revid": "33689", "url": "https://it.wikipedia.org/wiki?curid=4194851", "title": "Morti nel 993 a.C.", "text": ""}
{"id": "4194852", "revid": "124123", "url": "https://it.wikipedia.org/wiki?curid=4194852", "title": "Morti nel 984 a.C.", "text": ""}
{"id": "4194855", "revid": "332944", "url": "https://it.wikipedia.org/wiki?curid=4194855", "title": "Yennifer Casa\u00f1as", "text": ""}
{"id": "4194856", "revid": "438678", "url": "https://it.wikipedia.org/wiki?curid=4194856", "title": "Ex post facto", "text": ""}
{"id": "4194858", "revid": "767487", "url": "https://it.wikipedia.org/wiki?curid=4194858", "title": "Todos tenemos un plan", "text": "Todos tenemos un plan \u00e8 un film del 2012 scritto e diretto da Ana Piterbarg, con protagonista Viggo Mortensen.\nTrama.\nAgust\u00ecn \u00e8 un uomo disperato che vive a Buenos Aires. All'improvviso abbandona la sua vita, oramai frustrante. Dopo la morte del fratello gemello Pedro, decide di impossessarsi della sua identit\u00e0 e di iniziare una nuova esistenza dove viveva da piccolo insieme al gemello. Subito per\u00f2 si ritrover\u00e0 coinvolto nel mondo criminale che faceva parte della vita del suo gemello.\nProduzione.\nRiprese.\nIl film viene girato tra Spagna ed Argentina, nelle citt\u00e0 di Ciudad de la Luz e Buenos Aires. Le riprese iniziano il 6 giugno e terminano il 12 agosto 2011.\nCast.\nViggo Mortensen viene scelto grazie alla capacit\u00e0 di parlare lo spagnolo, lingua con la quale recita per la prima volta nel film \"Il destino di un guerriero\" (2006). Qui per la prima volta recita e registra in Argentina, nazione in cui Mortensen visse per dieci anni da bambino.\nDistribuzione.\nIl primo trailer del film viene pubblicato il 12 settembre 2012.\nIl film viene distribuito nelle sale cinematografiche argentine il 30 agosto 2012, il 7 settembre in Spagna e l'8 settembre viene presentato al Toronto International Film Festival."}
{"id": "4194859", "revid": "332944", "url": "https://it.wikipedia.org/wiki?curid=4194859", "title": "Moataz Barsham Ahmed", "text": ""}
{"id": "4194860", "revid": "332944", "url": "https://it.wikipedia.org/wiki?curid=4194860", "title": "Moataz Barsham", "text": ""}
{"id": "4194861", "revid": "599013", "url": "https://it.wikipedia.org/wiki?curid=4194861", "title": "Duomo di Francoforte sul Meno", "text": "Il duomo imperiale di San Bartolomeo (in tedesco: Kaiserdom St. Bartholom\u00e4us) \u00e8 la chiesa cattolica maggiore di Francoforte sul Meno. \u00c8 detta duomo imperiale grazie alla sua importanza storica, bench\u00e9 non sia mai stata una cattedrale, ma una collegiata. \u00c8 situata nel distretto di Mainhattan, del quale in passato costituiva uno degli unici punti di interesse.\nArchitettura.\nIl duomo \u00e8 di stile gotico. l'aula consiste di tre navate, che hanno la stessa altezza, perci\u00f2 non \u00e8 una basilica ma una Hallenkirche, che \u00e8 tipica per il gotico tedesco. Il transetto \u00e8 lungo come l'aula ed il presbiterio insieme.\nStoria.\nLuogo di elezione dal 1356 e, dal 1562, di incoronazione degli Imperatori del Sacro Romano Impero, la chiesa ha assunto nel XIX secolo il valore di simbolo dell'unit\u00e0 nazionale.\nNel 1867 l'edificio, distrutto da un incendio, venne ricostruito nella forma attuale. Tra l'ottobre 1943 e il marzo 1944, con la distruzione del centro storico di Francoforte, la pi\u00f9 grande citt\u00e0 gotica dell'Europa centrale, la chiesa sub\u00ec gravi danni con l'interno che bruci\u00f2 completamente. La ricostruzione avvenne negli anni cinquanta.\nL'edificio attuale \u00e8 una chiesa ad aula lunga 95 metri con una torre gotica del XV secolo."}
{"id": "4194868", "revid": "124123", "url": "https://it.wikipedia.org/wiki?curid=4194868", "title": "Morti nel 978 a.C.", "text": ""}
{"id": "4194869", "revid": "124123", "url": "https://it.wikipedia.org/wiki?curid=4194869", "title": "Morti nel 959 a.C.", "text": ""}
{"id": "4194870", "revid": "124123", "url": "https://it.wikipedia.org/wiki?curid=4194870", "title": "Morti nel 945 a.C.", "text": ""}
{"id": "4194871", "revid": "124123", "url": "https://it.wikipedia.org/wiki?curid=4194871", "title": "Morti nel 727 a.C.", "text": ""}
{"id": "4194873", "revid": "124123", "url": "https://it.wikipedia.org/wiki?curid=4194873", "title": "Morti nel 695 a.C.", "text": ""}
{"id": "4194875", "revid": "124123", "url": "https://it.wikipedia.org/wiki?curid=4194875", "title": "Morti nel 672 a.C.", "text": ""}
{"id": "4194876", "revid": "2675", "url": "https://it.wikipedia.org/wiki?curid=4194876", "title": "Morti nel 650 a.C.", "text": ""}
{"id": "4194877", "revid": "124123", "url": "https://it.wikipedia.org/wiki?curid=4194877", "title": "Morti nel 640 a.C.", "text": ""}
{"id": "4194878", "revid": "124123", "url": "https://it.wikipedia.org/wiki?curid=4194878", "title": "Morti nel 639 a.C.", "text": ""}
{"id": "4194881", "revid": "124123", "url": "https://it.wikipedia.org/wiki?curid=4194881", "title": "Morti nel 590 a.C.", "text": ""}
{"id": "4194882", "revid": "124123", "url": "https://it.wikipedia.org/wiki?curid=4194882", "title": "Morti nel 586 a.C.", "text": ""}
{"id": "4194883", "revid": "124123", "url": "https://it.wikipedia.org/wiki?curid=4194883", "title": "Morti nel 560 a.C.", "text": ""}
{"id": "4194885", "revid": "124123", "url": "https://it.wikipedia.org/wiki?curid=4194885", "title": "Morti nel 550 a.C.", "text": ""}
{"id": "4194886", "revid": "124123", "url": "https://it.wikipedia.org/wiki?curid=4194886", "title": "Morti nel 511 a.C.", "text": ""}
{"id": "4194888", "revid": "124123", "url": "https://it.wikipedia.org/wiki?curid=4194888", "title": "Morti nel 495 a.C.", "text": ""}
{"id": "4194889", "revid": "1161734", "url": "https://it.wikipedia.org/wiki?curid=4194889", "title": "Duomo di Ratisbona", "text": "Il duomo di San Pietro (o duomo di Ratisbona), in tedesco Dom St. Peter (o Regensburger Dom), \u00e8 la chiesa cattolica maggiore della citt\u00e0 bavarese di Ratisbona, in Germania, e cattedrale della sua diocesi.\nRappresenta un esempio di primaria importanza dell'architettura gotica, e l'opera pi\u00f9 significativa di questo stile nella Germania meridionale.\nLa cattedrale \u00e8 nota anche per essere la sede dello storico coro giovanile dei \"Regensburger Domspatzen\".\nStoria.\nUna prima chiesa episcopale venne costruita presso il sito dell'attuale cattedrale intorno al 700, sulla tomba di Sant'Erardo di Ratisbona. Nel 739 san Bonifacio scelse l'area della \"Porta Praetoria\", la porta settentrionale del Castrum romano, per erigervi la sede vescovile cittadina, rimasta l\u00ec da allora fino ad oggi.\nDi l\u00ec a poco venne costruita una nuova cattedrale, sulle forme di una basilica carolingia, che venne poi ampliata nei primi anni dell'XI secolo con un transetto di circa 15 metri di larghezza, due torri e un nartece.\nFra il 1156 e il 1172 l'edificio bruci\u00f2 due volte. Ma fu soprattutto l'incendio del 1250, devastante, che fece decidere per la sua totale ricostruzione.\nIl nuovo edificio, l'odierno, spostato un po' pi\u00f9 a sud ovest rispetto alla vecchia cattedrale, venne iniziato dal 1273 secondo le ultime tendenze stilistiche dettate dall'architettura gotica. Iniziato il cantiere dalla parte orientale, costituita dal coro e due grandi cappelle laterali poste nello stesso asse di quest'ultimo, quest'area pot\u00e9 dirsi completata nel 1320. In seguito si pose mano al transetto e al piedicroce; fra il 1385 e il 1415 ci si dedic\u00f2 alla facciata principale, occidentale; nel 1442 il tetto sopra la navata centrale veniva completato e fra il 1482 e il 1487 si inizi\u00f2 l'elevazione delle torri gemelle e nel 1514 la costruzione del chiostro (che sar\u00e0 terminato nel 1538). Intorno al 1520 l'edificio pot\u00e9 dirsi completato, anche se i campanili restarono incompiuti, alzati fino al terzo piano.\nFra il 1613 e il 1649 si apportarono delle modifiche in stile barocco, come la decorazione interna e l'erezione di una cupola sulla crociera; tuttavia vennero cancellate nel profondo restauro del 1828-1841 commissionato dal re Ludovico I di Baviera, in uno spirito neogotico, che vide il trasferimento degli affreschi barocchi e la demolizione della cupola. Le torri furono completate nel 1859-1869 e portate all'altezza attuale di ben 105 metri; venne in seguito eretta la guglia sulla crociera e finito il frontone del transetto sud. Nel 1870-72, dopo sei secoli di costruzioni, il duomo venne finalmente completato definitivamente. Nonostante il lento procedere dei lavori l'edificio presenta una superba unit\u00e0 di stile, che le ha meritato una posizione di riguardo fra le principali opere architettoniche della Germania, in particolare \u00e8 considerato il capolavoro dell'architettura gotica della Germania meridionale.\nRestauri di mantenimento sono stati effettuati nel 1923 e nel 2000.\nArchitettura.\nIl duomo \u00e8 un grande edificio gotico, secondo lo stile della sua fase particolare del cosiddetto gotico fiorito. \u00c8 una delle pi\u00f9 belle cattedrali gotiche della Germania, di un influsso fortemente francese, soprattutto rimarcabile nella splendida parte absidale tutta traforata da gigantesche polifore su due livelli.\nIl fianco meridionale \u00e8 aperto, in basso, da grandi bifore binate, serrate tra i contrafforti delle navate laterali; e in alto dalle polifore dell'esterno del cleristorio.\nIn cima al livello inferiore, sotto ai tetti, corre per tutto il perimetro, un fregio a motivi vegetali del 1350, sormontato da guglie, doccioni e balaustre ottocentesche. Sulla costa di ogni contrafforte, al livello base dei finestroni, sono dei gruppi scultorei di carattere simbolico realizzati intorno al 1350. Fra essi emerge una cosiddetta Judensau, una scrofa che allatta tre ebrei, posta in direzione dell'antico quartiere ebraico. Nel fronte settentrionale del transetto \u00e8 addossata la romanica \"Eselturm\", la torre dell'Asino, resto della precedente cattedrale usata come torre montacarichi per la costruzione dell'attuale duomo.\nLa facciata.\nLa facciata principale, a ovest, stretta fra le due altissime torri dalla copertura neogotica, \u00e8 divisa longitudinalmente in tre parti da quattro contrafforti; e trasversalmente in quattro livelli. Il pi\u00f9 alto \u00e8 costituito dall'ultimo piano dei campanili, con le relative fl\u00e8che, la parte di completamento aggiunta nel 1859-69. Segue, pi\u00f9 in basso, il frontone centrale, slanciato dall'esile guglia aggettante, serrato dall'ultimo piano delle torri quattrocentesche. Ancora pi\u00f9 gi\u00f9 un piano di grandi polifore, vetrate quelle binate centrali, e cieche le altre laterali. In basso, l'ultimo livello \u00e8 il pi\u00f9 ricco, tutto incentrato sul prezioso portale gemino centrale dal particolarissimo protiro aggettante triangolare, poggiante su un pilastro. La mirabile decorazione a statue e rilievi venne realizzata da ignoti maestri fra il 1340 e il 1430. Sulle coste dei due contrafforti di sinistra sono posti due rilievi coevi rappresentanti il \"Sacrificio di Isacco\" e l\"'Adorazione del Vitello d'oro\".\nL'interno.\nL'interno del duomo, di grandi proporzioni, presenta una pianta a croce latina divisa in tre navate da pilastri a fascio che salgono a sostenere le volte a crociera; con transetto e coro. La navata centrale sviluppa tre piani, in basso, fra i pilastri, si aprono grandi archi ogivali; al di sopra corrono il triforio, aperto da vetrate, e il cleristorio, aperto da grandi polifore. Vi si custodiscono notevolissime opere d'arte e preziose vetrate.\nOpere d'arte.\nVetrate.\nPreziosissime vetrate antiche sono poste ai finestroni. Nella navata centrale, le vetrate del cleristorio, con i santi, a destra; e le \"Storie della Vergine\" e \"Storie di santi\", a sinistra, risalgono al 1325. Nel coro, sono vetrate con le \"Storie di Cristo e santi\", della met\u00e0 del XIV secolo. Quelle della facciata ovest sono state completati solo nel XIX secolo. Nel 1967-1968 Josef Oberberger realizz\u00f2 le vetrate della cappella a sinistra del coro e quella della parte sinistra della polifora del transetto con la \"Pentecoste\"."}
{"id": "4194891", "revid": "124123", "url": "https://it.wikipedia.org/wiki?curid=4194891", "title": "Morti nel 470 a.C.", "text": ""}
{"id": "4194892", "revid": "124123", "url": "https://it.wikipedia.org/wiki?curid=4194892", "title": "Morti nel 453 a.C.", "text": ""}
{"id": "4194894", "revid": "124123", "url": "https://it.wikipedia.org/wiki?curid=4194894", "title": "Morti nel 449 a.C.", "text": ""}
{"id": "4194895", "revid": "124123", "url": "https://it.wikipedia.org/wiki?curid=4194895", "title": "Morti nel 447 a.C.", "text": ""}
{"id": "4194896", "revid": "124123", "url": "https://it.wikipedia.org/wiki?curid=4194896", "title": "Morti nel 437 a.C.", "text": ""}
{"id": "4194897", "revid": "2675", "url": "https://it.wikipedia.org/wiki?curid=4194897", "title": "Morti nel 432 a.C.", "text": ""}
{"id": "4194898", "revid": "124123", "url": "https://it.wikipedia.org/wiki?curid=4194898", "title": "Morti nel 431 a.C.", "text": ""}
{"id": "4194900", "revid": "124123", "url": "https://it.wikipedia.org/wiki?curid=4194900", "title": "Morti nel 410 a.C.", "text": ""}
{"id": "4194902", "revid": "124123", "url": "https://it.wikipedia.org/wiki?curid=4194902", "title": "Morti nel 401 a.C.", "text": ""}
{"id": "4194903", "revid": "124123", "url": "https://it.wikipedia.org/wiki?curid=4194903", "title": "Morti nel 389 a.C.", "text": ""}
{"id": "4194904", "revid": "124123", "url": "https://it.wikipedia.org/wiki?curid=4194904", "title": "Morti nel 384 a.C.", "text": ""}
{"id": "4194905", "revid": "124123", "url": "https://it.wikipedia.org/wiki?curid=4194905", "title": "Morti nel 378 a.C.", "text": ""}
{"id": "4194907", "revid": "124123", "url": "https://it.wikipedia.org/wiki?curid=4194907", "title": "Morti nel 339 a.C.", "text": ""}
{"id": "4194914", "revid": "339392", "url": "https://it.wikipedia.org/wiki?curid=4194914", "title": "Yuri I. Manin", "text": ""}
{"id": "4194917", "revid": "1161734", "url": "https://it.wikipedia.org/wiki?curid=4194917", "title": "Duomo di M\u00fcnster", "text": "Il duomo di San Paolo (o duomo di M\u00fcnster o \"St.-Paulus-Dom\") \u00e8 la chiesa cattolica maggiore di M\u00fcnster e cattedrale della diocesi di M\u00fcnster sin dalla fondazione nell'805.\nLa costruzione dell'edificio attuale risale al periodo 1225-1264, epoca di transizione tra romanico e gotico, stili dei quali la chiesa ha assunto le caratteristiche.\nLa caratteristica pi\u00f9 famosa del duomo \u00e8 il suo orologio astronomico, che fu costruito dal matematico Theodoricus Tzwyvel nel XVI secolo."}
{"id": "4194921", "revid": "4106", "url": "https://it.wikipedia.org/wiki?curid=4194921", "title": "Maria di Santo Domingo", "text": ""}
{"id": "4194922", "revid": "287204", "url": "https://it.wikipedia.org/wiki?curid=4194922", "title": "Maria de Santo Domingo", "text": ""}
{"id": "4194923", "revid": "123971138", "url": "https://it.wikipedia.org/wiki?curid=4194923", "title": "Luca Poldelmengo", "text": "Biografia.\nEsordisce nel cinema firmando soggetto e sceneggiatura del film \"Cemento armato\" (Rai Cinema, IIF 2007).\nNel 2009 esce per Kowalski il suo primo romanzo \"Odia il prossimo tuo\". Vince il premio Crovi come migliore opera prima.\nNel 2012 pubblica il suo secondo romanzo \"L'uomo nero\", per le Edizioni Piemme, nella collana Linea Rossa.\nI diritti di entrambi i libri vengono acquistati per la Francia dall'editore Payot &amp; Rivages.\nNel 2014 pubblica per le Edizioni E/O il romanzo \"Nel posto sbagliato\", numero 14 della collezione Sabotage diretta da Colomba Rossi e Massimo Carlotto. \nNel 2020 esordisce nella narrativa per ragazzi con il romanzo Valerio e la scomparsa del professor Boatigre Gallucci Editore "}
{"id": "4194924", "revid": "169529", "url": "https://it.wikipedia.org/wiki?curid=4194924", "title": "Legge ex post facto", "text": ""}
{"id": "4194925", "revid": "486946", "url": "https://it.wikipedia.org/wiki?curid=4194925", "title": "Legge retroattiva", "text": ""}
{"id": "4194927", "revid": "1516566", "url": "https://it.wikipedia.org/wiki?curid=4194927", "title": "LaQuan Williams", "text": "Carriera professionistica.\nBaltimore Ravens.\nWilliams non fu scelto nel corso del Draft 2011 ma firm\u00f2 in qualit\u00e0 di free agent coi Baltimore Ravens. Nella sua stagione da rookie fu spesso infortunato ma disput\u00f2 12 partite, nessuna delle quali come titolare, ricevendo 46 yard distribuite su 4 passaggi, due dei quali per degli importanti primi down contro i rivali storici dei Ravens, i Pittsburgh Steelers."}
{"id": "4194939", "revid": "729019", "url": "https://it.wikipedia.org/wiki?curid=4194939", "title": "Snowdon Mountain Railway", "text": "La Snowdon Mountain Railway (\"Ferrovia di montagna dello Snowdon\"; in gallese: Rheilffordd yr Wyddfa) \u00e8 una ferrovia a scartamento ridotto del parco nazionale di Snowdonia, nel Galles nord-occidentale, che collega dal 1896 la localit\u00e0 di Llanberis alla cima del monte Snowdon, la vetta pi\u00f9 alta del Paese.\nSi tratta, oltre che della pi\u00f9 alta ferrovia, anche dell'unica ferrovia a cremagliera aperta al pubblico in Gran Bretagna.\nStoria.\nLa costruzione della ferrovia fu concepita da quando, con l'apertura, nel 1869 della linea ferroviaria della London and North Western Railway che collegava Caernarfon a Llanberis, la localit\u00e0 situata ai piedi dello Snowdon, si diffuse la pratica di raggiungere la vetta della montagna, salita che veniva effettuata per lo pi\u00f9 a piedi o in sella ad un asino.\nPrincipali promotori dell'iniziativa furono Richard Moon e George William Duff Assherton Smith.\nQuest'ultimo era un proprietario terriero e minerario locale che inizialmente osteggi\u00f2 la realizzazione della ferrovia, temendo che una tale costruzione potesse danneggiare il panorama circostante. Assherton Smith cambi\u00f2 tuttavia idea quando si stava mettendo in moto un progetto similare che prevedeva la partenza dalla stazione di Rhyd Ddu, dato che questa realizzazione avrebbe probabilmente fatto perdere a Llanberis il ruolo di principale punto di riferimento in zona per i turisti. Fu inoltre convinto dalla possibilit\u00e0 di ricavare introiti maggiori rispetto a quelli che gli garantivano le miniere di sua propriet\u00e0, ormai in decadenza.\nI lavori di costruzione della ferrovia furono affidati alla Snowdon Mountain Tramroad and Hotels Co. Ltd, una compagnia che fu formata appositamente il 16 novembre 1894.\nI lavori iniziarono qualque giorno dopo, nel dicembre del 1894 e l'onore di porre la prima pietra fu dato alla figlia di Assherton Smith, Enid.\nLo scartamento \u00e8 di 800mm con sistema a cremagliera tipo Abt aperta con locomotive a vapore d'origine Svizzera costruite dalla SLM. \u00c8 stata la prima ferrovia in Gran Bretagna ad essere progettata in misure metriche.\nL'inaugurazione della ferrovia, inizialmente prevista per l'estate del 1895, dovette essere rimandata, a causa dei rigori dell'inverno e dei ritardi nei lavori di costruzione dei viadotti lungo il percorso, alla Pasqua dell'anno seguente.\nIl giorno dell'inaugurazione fu funestato dal primo e sinora unico incidente della ferrovia, incidente che caus\u00f2 una vittima.\nLa prima locomotiva a vapore ad entrare in servizio fu la \"L.A.D.A.S.\", il cui nome era formato dalle iniziale di Laura Alice Duff Assheton Smith, la moglie di George Assheton Smith. Negli anni immediatamente successivi, entrarono poi in servizio altre quattro locomitive a vapore, l\"'Enid\" (chiamata come la figlia di Assheton Smith), la \"Wyddfa\", la \"Snowdon\" e la \"Moel Siabod\".\nTra il 1922 e il 1923 entrarono poi in funzione altre tre locomotive, la \"Ralph\", la \"Padarn\" e l\"'Eryri\", realizzate dalla SLM di Winterthur, in Svizzera.\nTragitto.\nIl tragitto di sola andata si snoda per circa 5 miglia e dura circa un'ora. La sosta sulla vetta dura invece mezz'ora.\nSoste intermedie sono la stazione di Hebron, che si raggiunge ad un quarto del percorso, e la stazione di Cloglwyn. In caso di condizioni meteorologiche avverse, in particolar modo, in caso di vento, i convogli si fermano nella Rocky Valley, che si raggiunge poco dopo aver effettuato met\u00e0 del percorso previsto.\nLa ferrovia ha una pendenza media del 20%.\nMezzi di locomozione.\nIl servizio \u00e8 garantito sia da locomotive a vapore che da motrici diesel."}
{"id": "4194947", "revid": "599013", "url": "https://it.wikipedia.org/wiki?curid=4194947", "title": "Riccardo Battistoni", "text": "Carriera.\nGioc\u00f2 nell'Hellas Verona per quattro stagioni, tutte nella massima serie italiana."}
{"id": "4194952", "revid": "73843", "url": "https://it.wikipedia.org/wiki?curid=4194952", "title": "Salernitana Calcio 1919 2007-2008", "text": "Questa voce raccoglie i dati della Salernitana Calcio 1919 nelle competizioni ufficiali della stagione 2007-2008\nStagione.\nDopo due stagioni di assestamento, finalmente la nuova Salernitana Calcio 1919 di Antonio Lombardi riesce a portare la Serie B a Salerno, a due anni dalla clamorosa radiazione della precedente societ\u00e0 storica. Al nuovo direttore generale Angelo Mariano Fabiani viene data la possibilit\u00e0 di allestire una rosa competitiva per il raggiungimento della promozione, e tra i nuovi acquisti che riesce a effettuare spicca su tutti il nome di Arturo Di Napoli, famoso bomber che milit\u00f2 anche in Serie A.\nBattendo l' alla 13\u00aa giornata, sorpassandola, la Salernitana non moller\u00e0 pi\u00f9 la vetta della classifica, ma nonostante la vittoria del girone di andata, il biondo allenatore Agostinelli viene esonerato dopo una serie di partite poco convincenti culminate con la sconfitta contro il . Al suo posto arriva Fabio Brini, con il quale la Salernitana, pareggiando con l' comincia a risollevarsi e a mostrare un buon calcio, e alla fine, battendo in casa il , arriver\u00e0 la promozione.\nMaglie e sponsor.\nLa maglia 2007-2008 \u00e8 granata con i numeri bianchi e colletto e bordi bianchi, ed \u00e8 accompagnata da pantaloncini e calzettoni granata mentre la seconda maglia \u00e8 bianca con pantaloncini bianchi.\nSulle tenute di gioco appaiono i marchi di \"Umbro\" (sponsor tecnico), \"Santagata\" (co-sponsor) e di \"Interauto Citro\u00ebn\" (main sponsor).\nOrganigramma societario.\nArea direttiva\nStaff tecnico\nRosa.\n\"fonti\"\nCalciomercato.\n\"fonte\"\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso.\nCollegamenti esterni.\nSerie C1 2007-08 - SalernitanaStory.it"}
{"id": "4194956", "revid": "1155", "url": "https://it.wikipedia.org/wiki?curid=4194956", "title": "Adinia", "text": ""}
{"id": "4194958", "revid": "599013", "url": "https://it.wikipedia.org/wiki?curid=4194958", "title": "Osvaldo Butturini", "text": "Carriera.\nGioc\u00f2 nell'Hellas Verona per quattro stagioni, tutte nella massima serie italiana."}
{"id": "4194963", "revid": "281901", "url": "https://it.wikipedia.org/wiki?curid=4194963", "title": "Adinia xenica", "text": "Adinia xenica, unica specie del genere Adinia, \u00e8 un piccolo pesce d'acqua salmastra appartenente alla famiglia Fundulidae.\nDistribuzione e habitat.\nQuesta specie \u00e8 diffusa nel continente nordamericano orientale lungo le coste del Golfo del Messico dalla Florida al Texas. \nSi trova sia in acque dolci che salmastre e salate (anche con salinit\u00e0 molto elevate). Popola ambienti con bassa profondit\u00e0 dell'acqua come paludi e coste con mangrovie .\nDescrizione.\nSi pu\u00f2 distinguere dalle altre specie della famiglia per il profilo concavo della fronte. Non supera i 6\u00a0cm.\nAcquariofilia.\n\u00c8 una specie difficile da mantenere in acquario."}
{"id": "4194965", "revid": "339392", "url": "https://it.wikipedia.org/wiki?curid=4194965", "title": "Nikolaj Rubin\u0161tejn", "text": ""}
{"id": "4194976", "revid": "281901", "url": "https://it.wikipedia.org/wiki?curid=4194976", "title": "Gadiculus argenteus argenteus", "text": ""}
{"id": "4194981", "revid": "1161734", "url": "https://it.wikipedia.org/wiki?curid=4194981", "title": "Cattedrale di Augusta", "text": "La cattedrale della Visitazione della Beata Vergine, in tedesco \"Dom Mari\u00e4 Heimsuchung\", pi\u00f9 conosciuta come duomo di Augusta, \u00e8 la chiesa cattolica principale della citt\u00e0 bavarese di Augusta e cattedrale della diocesi omonima.\nStoria e descrizione.\nOrigini.\nCi sono scarse testimonianze sui primi secoli di esistenza della cattedrale, poich\u00e9 nel V secolo d.C. esisteva ancora lo sviluppo residenziale romano sul sito della cattedrale. Durante scavi archeologici effettuati nella cripta e nel piedicroce, sono stati trovati resti di un primo grande edificio religioso costruito tra il V e l'VIII secolo. Durante gli scavi del 1998 sotto la Cappella di Sant'Ulrico, si \u00e8 rivelato il transetto della cattedrale carolingia, che secondo la tradizione venne costruita fra il 778 e l'807 dal vescovo San Simperto.\nLa cattedrale romanica.\nNel 994 la cattedrale croll\u00f2 e venne subito ricostruita con l'aiuto di Adelaide di Borgogna, vedova dell'imperatore Ottone I. Venne eretta in stile romanico, con pianta basilicale a tre navate terminanti verso est con tre absidi. Nel 1043 il vescovo Enrico II commission\u00f2 un ampliamento della struttura che port\u00f2 alla creazione del coro occidentale conferendo all'edificio la tipica pianta bicefala. La cattedrale venne completata nel 1065 con la consacrazione dell'altare del coro occidentale. Anche il piedicroce risale a quest'epoca. Le torri furono aggiunte, a fianco delle navate laterali, tra il 1070 e il 1075.\nInterventi gotici.\nNel corso del XIV secolo la cattedrale venne goticizzata. Nel 1331 venne iniziata la costruzione delle volte gotiche delle navate; l'abside occidentale e le cappelle di Sant'Andrea e Sant'Ilaria vennero trasformate fra il 1325 e il 1343 con il completamento anche del portale nord.\nInfine a partire dal 1356 venne intrapresa la ricostruzione, grandiosa, del coro orientale, con volte a crociera e deambulatorio a cappelle radiali, secondo lo stile gotico di Peter Parler. Il portale meridionale con il suo programma figurativo mariologico deve essere stato completato intorno al 1370. Il coro orientale fu consacrato solo nel 1431.\nStoria moderna.\nNel 1487 venne sopraelevato il campanile sud e, dopo la riforma protestante, anche il campanile nord nel 1565. \nNel XVII secolo, la chiesa fu restaurata in stile barocco; infine, nel XIX secolo fu ripristinato lo stile medioevale con nuovi elementi neogotici.\nDurante la Seconda Guerra Mondiale venne assai danneggiata la Cappella della Madonna.\nDescrizione.\nEsterno.\nL'edificio presenta la caratteristica pianta bicefala, senza una vera facciata, e venne costruito in mattoni rossi supportato da contrafforti. Due campanili con lesene e fregi ad archetti terminano con un frontone triangolare da cui svetta una guglia di rame. \nIl portale meridionale (1360-70), presenta numerosi rilievi scolpiti che rappresentano la \"Vita della Vergine Maria\" sul timpano e sulla colonna centrale, e \"Storie degli Apostoli\" negli stipiti, mentre il portale nord (1343) presenta nel timpano l'\"Annunciazione\", la \"Nascita di Cristo\", l\"'Adorazione dei Magi\", la \"Morte e l'Incoronazione della Vergine\", con alcune evidenze ora all'interno della chiesa, cos\u00ec come la porta di bronzo (XI secolo) oggi nel Museo della Cattedrale che, a sinistra, presenta \"Scene del Vecchio Testamento\" e, a destra, \"Scene del Nuovo Testamento\".\nSul lato settentrionale della chiesa, si addossa il chiostro tardogotico (1470-1510) con oltre 400 lastre tombali scolpite.\nInterno.\nAnche l'interno mette in evidenza la natura bicefala della chiesa, in quanto la navata centrale finisce sui due lati con due transetti e due cori. La navata centrale \u00e8 affiancata da due navate gotiche per lato. Interessante la Cappella della Madonna (1721) disegnata da Gabriele Gabrieli e, sotto il coro ovest, la cripta romanica (X secolo).\nAlle finestre del cleristorio della navata centrale si conservano cinque preziosissime vetrate (fine dell'XI secolo-1130 ca) che rappresentano i \"Profeti David, Giona, Daniele, Mos\u00e8 e Osea\", tra le pi\u00f9 antiche della Germania e fra le prime in Europa, mentre agli altari contro i pilastri centrali sui pilastri si possono ammirare quattro tavole sulla \"Vita di Maria\" (1484), e quattro tavole di Hans Holbein il Vecchio (1493), a destra, \"Offerta rifiutata da Gioacchino\" e \"Presentazione al tempio\" e, a sinistra, \"Nativit\u00e0 di Maria\" e \"Salita al tempio\". Nel transetto nord si susseguono ritratti dei vescovi di Augusta dal 1488 ai giorni nostri, mentre nel transetto sud si trova un affresco con \"San Cristoforo\" (1491). Nell'abside sud, vetrate (1330-1340) con \"Storie della Vergine Maria\". In chiesa sono presenti anche il trono del vescovo (ca. 1100), retto da due leoni accovacciati, la tomba del vescovo Wolfhart Rot (1302), e un \"Ecce Homo\" barocco di Georg Petel."}
{"id": "4194983", "revid": "281901", "url": "https://it.wikipedia.org/wiki?curid=4194983", "title": "Gadiculus", "text": ""}
{"id": "4194990", "revid": "52514440", "url": "https://it.wikipedia.org/wiki?curid=4194990", "title": "Cattedrale di Bamberga", "text": ""}
{"id": "4194996", "revid": "767487", "url": "https://it.wikipedia.org/wiki?curid=4194996", "title": "Unione Sportiva Pro Vercelli 1994-1995", "text": "Questa voce raccoglie le informazioni riguardanti l'Unione Sportiva Pro Vercelli nelle competizioni ufficiali della stagione 1994-1995.\nStagione.\nNella stagione 1994-1995 la Pro Vercelli disput\u00f2 l'ottavo campionato di Serie C2 della sua storia.\nOrganigramma societario.\nArea direttiva\nArea tecnica"}
{"id": "4195003", "revid": "83531", "url": "https://it.wikipedia.org/wiki?curid=4195003", "title": "Duomo di Eichst\u00e4tt", "text": "Il duomo di San Salvatore, Santa Maria e San Villibaldo (o duomo di Eichst\u00e4tt o Dom zu Eichst\u00e4tt) \u00e8 la chiesa cattolica maggiore di Eichst\u00e4tt e cattedrale della diocesi di Eichst\u00e4tt. La chiesa attuale tardo gotica \u00e8 stata completata nel 1718 con una facciata barocca."}
{"id": "4195005", "revid": "63756", "url": "https://it.wikipedia.org/wiki?curid=4195005", "title": "Granito rosa", "text": ""}
{"id": "4195007", "revid": "686936", "url": "https://it.wikipedia.org/wiki?curid=4195007", "title": "Alouettes de Montr\u00e9al", "text": ""}
{"id": "4195011", "revid": "71814", "url": "https://it.wikipedia.org/wiki?curid=4195011", "title": "Contratto con obbligazioni del solo proponente", "text": ""}
{"id": "4195013", "revid": "767487", "url": "https://it.wikipedia.org/wiki?curid=4195013", "title": "Cubiceps", "text": "Cubiceps \u00e8 un genere di pesci ossei marini appartenenti alla famiglia Nomeidae.\nDistribuzione e habitat.\nQuesto genere \u00e8 diffuso in tutti i mari e gli oceani nelle fasce tropicali e subtropicali. Nel mar Mediterraneo vive la specie \"C. gracilis\".\nSono pesci pelagici che popolano sia la zona epipelagica che quella mesopelagica. Alcune specie si sono batipelagiche.\nTassonomia.\nIl genere comprende le seguenti specie:"}
{"id": "4195014", "revid": "665277", "url": "https://it.wikipedia.org/wiki?curid=4195014", "title": "IPod 5G (touch)", "text": ""}
{"id": "4195015", "revid": "1161734", "url": "https://it.wikipedia.org/wiki?curid=4195015", "title": "Cattedrale di Osnabr\u00fcck", "text": "La cattedrale di San Pietro (o cattedrale di Osnabr\u00fcck o Dom St. Peter) \u00e8 la chiesa cattolica maggiore di Osnabr\u00fcck e cattedrale della diocesi di Osnabr\u00fcck. Si tratta di un edificio tardo-romanico, costruito nella prima met\u00e0 del XIII secolo."}
{"id": "4195017", "revid": "63756", "url": "https://it.wikipedia.org/wiki?curid=4195017", "title": "Villa Ducale", "text": ""}
{"id": "4195018", "revid": "767487", "url": "https://it.wikipedia.org/wiki?curid=4195018", "title": "Finalmente soli (film 1997)", "text": "Finalmente soli \u00e8 un film italiano del 1997 diretto da Umberto Marino.\nTrama.\nDue ex compagni di universit\u00e0, Andrea e Sandro, dopo il naufragio dei rispettivi matrimoni decidono di rifarsi una vita da scapoli e vanno a vivere a casa di Christian, il nipote di Sandro. Il matrimonio di Alberto barcolla perch\u00e9 lui e sua moglie non riescono ad avere un figlio, nonostante i tentativi. A differenza di Sandro, Andrea vorrebbe riappacificarsi con la moglie Irene, ma lei non lo ama pi\u00f9. Quando le coppie si presentano in tribunale per dare l'avvio alle pratiche di separazione, si scopre che Christian ha un problema al cuore."}
{"id": "4195022", "revid": "287204", "url": "https://it.wikipedia.org/wiki?curid=4195022", "title": "Unione Sportiva Salernitana 1956-1957", "text": "Questa pagina raccoglie i dati riguardanti l'Unione Sportiva Salernitana nelle competizioni ufficiali della stagione 1956-1957.\nStagione.\nLa Salernitana, a seguito della retrocessione che aggrava lo stato finanziario, viene messa in liquidazione, cos\u00ec la societ\u00e0 viene rilevata dall'Onorevole Carmine De Martino, che la salva dal fallimento.\nLa panchina \u00e8 affidata a Paolo Todeschini, che ha il compito di riportare i granata in seconda serie con una rosa a disposizione che vede i ritorni di De Fazio in porta e Settembrini a centrocampo. A stagione in corso Carpitelli sostituir\u00e0 Todeschini, e per un solo punto i granata non raggiungeranno il secondo posto che avrebbe valso loro la promozione.\nDa sottolineare che per la prima volta un giocatore della Salernitana vince la classifica dei marcatori, grazie a Lidio Massagrande e le sue 15 marcature.\nMaglie.\nLa maglia della Salernitana 1956-1957.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\""}
{"id": "4195023", "revid": "1161734", "url": "https://it.wikipedia.org/wiki?curid=4195023", "title": "Cattedrale di Paderborn", "text": "La cattedrale di Santa Maria, San Liborio e San Chiliano, o cattedrale di Paderborn (in tedesco: \"Paderborner Dom\"), \u00e8 la chiesa cattolica maggiore di Paderborn e cattedrale dell'arcidiocesi di Paderborn."}
{"id": "4195026", "revid": "1543377", "url": "https://it.wikipedia.org/wiki?curid=4195026", "title": "SummerSlam 1992", "text": "SummerSlam 1992 \u00e8 il quinto evento annuale in pay-per-view prodotto dalla World Wrestling Federation. Si \u00e8 svolto il 29 agosto a Londra, al Wembley Stadium di fronte a pi\u00f9 di 80.000 spettatori e fu Il primo pay-per-view svoltosi fuori dal Nord America e mandato in onda due giorni dopo in America, il 31 agosto.\nIl pay-per-view prevedeva come main event il match tra lo sfidante Ultimate Warrior ed il campione Randy Savage per la cintura mondiale WWF. Warrior vinse il match ma solo per conteggio fuori dal ring e quindi Savage mantenne il titolo. Un altro match di campionato vide \"British Bulldog\" Davey Boy Smith schienare Bret Hart, aggiudicandosi cos\u00ec il titolo WWF Intercontinental Championship. Anche il WWF Tag Team Championship venne messo in palio durante l'evento: i Natural Disasters difesero le cinture di campioni di coppia sconfiggendo i Beverly Brothers. Altro incontro molto pubblicizzato fu quello svoltosi tra Shawn Michaels e Rick Martel. Il match, che aveva una stipulazione speciale secondo la quale i due lottatori non potevano colpirsi con colpi al viso, termin\u00f2 in un doppio conteggio fuori dal ring.\nLa WWF ha dichiarato che la folla pagante di 80,355 persone che assistette alla manifestazione, fu la terza maggiore audience dal vivo di uno spettacolo WWF, dopo WrestleMania 29 (80,676) e WrestleMania III (93,173). Ci fu un dibattito sul pubblico veramente presente nell'arena a WrestleMania III. Infatti Dave Meltzer dichiar\u00f2 che in realt\u00e0 c'erano circa 78.000 persone, ma la WWE continua a dichiarare che nell'arena c'erano 93.173 persone. Randy Savage disse che prima di WrestleMania III, durante una famosa partita di calcio, i posti a sedere erano circa 80.311 e che riuscirono ad aggiungerne 13.000. Savage aggiunse anche che dalle immagini trasmesse in TV non sembrava che ci fossero posti vuoti e che la visita di Giovanni Paolo II allo stesso stadio aveva registrato una presenza del pubblico maggiore, ovvero di 93.682 persone. Tra i prezzi dei biglietti e le vendite di merci, la WWF guadagn\u00f2 pi\u00f9 di $ 3.650.000. Le recensioni dell'evento sono quasi tutte positive, e il match Smith-Hart \u00e8 stato valutato come il miglior match della storia di SummerSlam.\nStoryline.\nL'evento doveva originariamente svolgersi a Washington D.C. La WWF decise poi di spostare l'evento allo stadio di Wembley a Londra, Inghilterra, a causa della crescente popolarit\u00e0 della societ\u00e0 e la possibilit\u00e0 di aumentare le entrate dello show. Anche se i piani degli writer designavano Shawn Michaels come nuovo Intercontinental Champion battendo Bret Hart, la storyline fu cambiata a causa del cambio di sede. Di conseguenza, \"The British Bulldog\" Davey Boy Smith, nativo di Wigan, una citt\u00e0 metropolitana nel nord-ovest dell'Inghilterra, fu scelto per vincere la cintura.\nDi conseguenza, l'ultimo match in programma della serata metteva in palio il WWF Intercontinental Championship tra Bret Hart, detentore del titolo, e lo sfidante Davey Boy Smith, suo cognato nella vita reale, visto che Smith spos\u00f2 Diana Hart, la sorella di Bret. Come Bret Hart ha raccontato nella sua biografia \"My Real Life in the Cartoon World of Professional Wrestling\", fu lui a chiedere che il match chiudesse la serata, dandogli quindi l'aura dell'incontro principale, promettendo alla dirigenza che avrebbe messo in scena un incontro migliore di qualsiasi altro in programma a Summer Slam. La dirigenza, scettica al riguardo, chiese ai due wrestler di combattere in primavera, a Binghamton, un match di prova. L'incontro, dal 2017 disponibile nel dvd-raccolta \"WWE Unreleased\", non rispett\u00f2 le attese. Bret Hart riusc\u00ec comunque a convincere Vince McMahon e fu cos\u00ec che il pubblico di Wembley assistette al trionfo di Davey Boy Smith proprio in chiusura di questo epico evento. Nelle trasmissioni televisive che portarono a SummerSlam, comprese delle interviste a Diana e a sua madre Helen. Bruce Hart sostenne pubblicamente Smith, mentre Owen Hart si schier\u00f2 con il fratello Bret. Diana dichiar\u00f2 che lei non sapeva chi tifare fra i due avversari, visto che aveva degli stretti legami con entrambi gli uomini. Infine dichiar\u00f2 che sperava che nessuno dei due lottatori si facesse male. Prima della contesa, Smith fu ricoverato in ospedale con un'infezione da stafilococco al ginocchio, che sub\u00ec durante un match con Mike Sharpe il 20 luglio a Worcester, Massachusetts (il fatto \u00e8 stato rivelato dalla moglie Diana anni dopo nel documentario Hart &amp; Soul).\nIl main event metteva in palio il WWF World Heavyweight Championship tra The Ultimate Warrior e Randy Savage. La storyline tra loro inizi\u00f2 nell'autunno 1990, quando Sensational Sherri, la manager di Savage, cerc\u00f2 di organizzare un match tra Savage e Warrior. La sfida tra i due fu ufficialmente lanciata in coda al Saturday Night's Main Event \"Oktoberfest\", con il Campione che accettava di affrontare \"Macho King\". I due si affrontarono in una serie di match nel circuito degli house show (quindi lontani dalle telecamere). Sullo schermo invece, continuavano le schermaglie a distanza: durante un'intervista con Brother Love, Sherri cerc\u00f2 di \"smuovere\" il campione schiaffeggiandolo pi\u00f9 volte, senza che questi rispose a quello che di fatto era un attacco da parte di una donna. Per gli house show, la dirigenza ide\u00f2 la serie di tre match strutturata in questo modo: vittoria di Savage per count-out al primo match, vittoria di Warrior per squalifica al secondo match, blowoff (ovvero \"match decisivo\") con un match nella gabbia, quest'ultimo da tenersi dopo il PPV Royal Rumble. Lo scoppio della crisi in Kuwait convinse Vince McMahon a collocare per quella pay-per-view un nuovo sfidante per Ultimate Warrior, l'ex eroe americano Sgt. Slaughter. Savage interfer\u00ec nel match, consentendo a Slaughter di vincere il titolo. Per concludere la rivalit\u00e0, Savage e Warrior accettarono di fare un \"career ending match\" a WrestleMania VII. Il Guerriero vinse il match, ma l'ex manager di Savage, Miss Elizabeth riaccolse Savage tra le sue braccia dopo la contesa. Savage ritorn\u00f2 attivamente sui ring WWF a dicembre 1991, ma Ultimate Warrior era stato allontanato dalla federazione in estate. L'anno successivo, la rivalit\u00e0 si riaccese quando a Warrior fu concessa a sorpresa una title shot per il WWF World Heavyweight Championship, che Savage aveva vinto da Ric Flair a WrestleMania VIII il 5 aprile 1992. Anche in questo caso, la scelta cadde su Warrior proprio in virt\u00f9 della sua popolarit\u00e0 sul suolo europeo (negli eventi promozionali in Inghilterra, il trio di \"wrestler-ambasciatori\" designati dalla WWF fu Warrior, Bulldog e Jim Duggan), ai quali si aggiungeva la clausola \"main event\" nel contratto stipulato da Warrior al suo rientro nel 1992, che prevedeva appunto solo match principali per tutte le pay per view per i due anni successivi. Tornando al post-WrestleMania, Flair e il suo manager, Mr. Perfect, furono sconvolti sul fatto che a Flair non li fu concessa la rivincita. Decisero di creare dei problemi tra Randy e Warrior, e Perfect annunci\u00f2 l'8 agosto 1992 che stava negoziando con Savage, sul fatto di assisterlo al suo angolo durante il match per il WWF Championship a SummerSlam. La settimana seguente, Perfect sostenne che Warrior aveva anch'egli cercato i suoi servizi. Perfect annunci\u00f2 la sua intenzione di apparire nell'angolo di un solo uomo, ma non avrebbe chiarire quale. A SummerSlam Spectacular, uno spettacolo destinato a promuovere il pay-per-view, Savage e Warrior fecero coppia per affrontare i Nasty Boys. Perfect e Ric Flair interferirono nel match, causando la sconfitta dei due beniamini del pubblico. Dopo l'incontro, Savage (vittima di un attacco due-contro-uno da parte dei Nasty Boys) e Warrior (che dovette difendersi dalle offensive di Perfect e Flair) continuarono a perorare le proprie convinzioni che l'altro avesse siglato un contratto con Mr. Perfect.\nI piani per il guerriero erano ben diversi dallo scontro con Randy Savage. Avrebbe dovuto affrontare Sid Justice, prima che questi lasciasse la federazione per dispute contrattuali.\nInoltre nell'undercard comparvero anche due tag team match. I Money Inc. (Ted DiBiase e Irwin R. Schyster) e i The Legion of Doom (Hawk e Animal) iniziarono un feud nel 1992 per i WWF Tag Team Championship. I Legion of Doom difesero le cinture Tag Team fino a quando Hawk risult\u00f2 positivo a un test di droga. Di conseguenza, la WWF lo sospese e fece perdere le cinture ai Legion of Doom contro i Money Inc. Una volta che la sospensione di Hawk termin\u00f2, la rivincita fu programmata per SummerSlam. L'incontro fu annunciato come un match per il titolo ma i Money Inc. persero le cinture contro i The Natural Disasters, e quindi il tag team match non fu pi\u00f9 valevole per i titoli di coppia.\nNel frattempo, i Natural Disasters (Earthquake e Typhoon) e i The Beverly Brothers (Beau e Blake) ebbero una rivalit\u00e0 che ebbe origine a un taping televisivo WWF il 30 giugno 1992. Typhoon attacc\u00f2 The Genius, che ai tempi era il manager dei Beverly Brothers. A WWF Prime Time Wrestling il 20 luglio, i Disasters vinsero i WWF Tag Team Championship dai Money Inc. Come conseguenza di questa vittoria, il titolo fu messo in palio nel match di SummerSlam.\nOltre alle difese del titolo, l'evento fu anche caratterizzato per il match tra Shawn Michaels e Rick Martel. La loro rivalit\u00e0 si riscald\u00f2 con i tentativi di Martel di rubare la valletta di Michaels, Sensational Sherri. Durante uno dei match Michaels teletrasmesso il 9 agosto del 1992, Martel and\u00f2 a bordo ring e strizz\u00f2 l'occhio a Sherri, che ricambi\u00f2 il gesto. A SummerSlam Spectacular, Sherri and\u00f2 a bordo ring durante uno dei match di Martel e gli strizz\u00f2 l'occhio. Sia Michaels che Martel erano dei lottatori \"heel\", che si vantavano della loro bellezza, e Sherri li convinse a non colpirsi in faccia durante il match a SummerSlam.\nEvento.\nPrima che inizi\u00f2 la trasmissione in pay-per-view, ci furono due match, che furono mandati in onda su WWF Prime Time Wrestling. Queste contesa non furono mai pubblicizzati in televisione negli Stati Uniti nelle settimane precedenti a SummerSlam. Nel primo match si affrontarono \"Hacksaw\" Jim Duggan e i Bushwhackers (Luke Williams e Butch), e il team formato da The Mountie e dai The Nasty Boys (Brian Knobs e Jerry Sags), dove vinsero i primi, quando Duggan schien\u00f2 Mountie. Nella contesa successiva, Papa Shango sconfisse Tito Santana per schienamento. Questo match fu mandato in onda nella trasmissione televisiva del Regno Unito.\nNel match di apertura i Legion of Doom (Hawk e Animal) affrontarono i Money Inc. (Ted DiBiase e Irwin R. Schyster). I Legion of Doom utilizzarono la loro stazza per acquisire il vantaggio iniziale della contesa. I Money Inc. guadagnarono successivamente il vantaggio quando Hawk sbagli\u00f2 una flying clothesline. Hawk cerc\u00f2 di dare il cambio al suo partner, ma non ci riusc\u00ec per diversi minuti perch\u00e9 i Money lo isolarono, tenendolo lontano dall'angolo dove c'era Animal, il compagno di coppia di Hawk. Infine, Hawk e Schyster cominciarono a colpirsi reciprocamente allo stesso tempo. Hawk diede il cambio ad Animal, e i Legion of Doom tentarono la Doomsday device, la loro mossa finale. Schyster li ferm\u00f2, ma Animal lo colp\u00ec, allora lo sbatt\u00e9 a terra con una Powerslam, e lo schien\u00f2 per ottenere la vittoria.\nNel secondo match ad essere trasmisso in PPV fu quello che vide Nailz affrontare Virgil. Nailz trascorse la maggior parte del match a soffocare Virgil. Quest'ultimo riusc\u00ec a recuperare il vantaggio pi\u00f9 volte, e a effettuare diverse manovre offensive, ma Nailz riguadagn\u00f2 sempre il vantaggio. Poco dopo, Nailz vinse il match eseguendo una sleeper hold. Dopo il match, attacc\u00f2 Virgil con un manganello. Questo fu uno dei match pi\u00f9 corti della serata, visto che si concluse dopo nemmeno 4 minuti.\nNel match seguente, i wrestler Shawn Michaels e Rick Martel non potevano, a causa di una stipulazione pre-match, colpirsi in faccia. I due uomini si scambiarono delle hold ma erano entrambi preoccupati di ricevere l'approvazione di Sherri, che si trovava a bordo ring. Martel guadagn\u00f2 il vantaggio lanciando Michaels al di fuori del ring, e cominci\u00f2 quindi ad attaccarlo l\u00ec. Quando i due tornarono sul ring, si susseguirono vari schienamenti. Michaels cominci\u00f2 poi a prendere a calci Martel cercando di schinarlo ancora, ma l'arbitro ferm\u00f2 il conteggio a due perch\u00e9 a un certo punto vide che Michaels stava facendo leva mettendo i piedi sulle corde. A quel punto entrambi gli uomini vennero a meno della stipulazione pre-match, cominciando a schiaffeggiarsi in pieno volto. Sherri finse di svenire, il che attir\u00f2 l'attenzione di entrambi i lottatori. Allora i due portarono Sherri dietro le quinte, venendo di conseguenza contati fuori. Mentre Martel butt\u00f2 un po' d'acqua sul volto di Sherri per farla rinvenire, colp\u00ec Michaels con un po' d'acqua, facendo scaturire in lui una rabbia irreprensibile. Rick scappa mentre Michaels lo rincorre, lasciando da sola Sherri, che se ne va urlando e piangendo.\nMentre stava per iniziare il match valevole per il WWF Tag Team Championship, i Beverly Brothers (Beau e Blake) attaccarono i Natural Disasters (Earthquake e Typhoon). I Disatsers usarono la loro stazza e la loro forza per ottenere il vantaggio, ma Earthquake accidentalmente effettu\u00f2 una avalanche su Typhoon. I Beverly controllarono il match per alcuni minuti, con Blake che esegu\u00ec una splash e una front facelock. Typhoon recuper\u00f2 e attacc\u00f2 gli entrambi avversari con una Clothesline, ma non fu in grado di dare il cambio a Earthquake. Pi\u00f9 tardi, Typhoon tent\u00f2 di dare ancora una volta il tag, ma Beau distrasse Earthquake. Poi The Genius consegn\u00f2 a Blake un rotolo di metallo, che Blake us\u00f2 per colpire Typhoon. Quest'ultimo riusc\u00ec per\u00f2 a riprendersi, e Earthquake entr\u00f2 sul ring e controll\u00f2 il resto della contesa. Effettu\u00f2 una powerslam su Beau, prima di schienarlo dopo averlo attaccato con una Earthquake splash.\nPoi ci fu il main event, collocato a met\u00e0 serata come usualmente succedeva negli spettacoli negli anni Ottanta della WWF al Madison Square Garden, dove Randy Savage difese il WWF World Heavyweight Championship contro Ultimate Warrior. Anche se Mr. Perfect sostenne che sarebbe stato in un angolo di uno dei lottatori, non si present\u00f2 a bordo ring nell'inizio del match. Savage e Warrior non acquisirono un vantaggio decisivo, dove Savage esegu\u00ec diverse clothesline e attacc\u00f2 con diversi pugni il suo avversario, e dove Warrior contrast\u00f2 l'attacco con delle atomic drop. Savage esegu\u00ec due double axe handle dalla terza corda, ma Warrior lo prese quando Savage tent\u00f2 di eseguire la mossa per la terza volta. Poi Warrior sbagli\u00f2 una mossa e cadde fuori dal ring, Savage sal\u00ec sulla terza corda ed esegu\u00ec una double axe handle. Una volta che i lottatori tornarono sul quadrato, Ric Flair e Mr. Perfect entrarono nell'arena e si fermarono a bordo ring. La contesa prosegu\u00ec normalmente fino a quando Perfect raggiunse sul ring e fece inciampare Savage con uno sgambetto, che stava correndo per guadagnare lo slancio per una manovra. Ultimate gett\u00f2 accidentalmente Savage sull'arbitro Earl Hebner. Come conseguenza dell'urto, Hebner non fu in grado di eseguire il conteggio di tre quando Savage schien\u00f2 Warrior dopo aver eseguito una diving elbow drop. Perfect e Flair fecero riprendere i sensi a Warrior, solo per attaccarlo quando si alz\u00f2 in piedi. Poi Ultimate si riprese e tent\u00f2 di eseguire una running splash, ma Flair lo colp\u00ec con una sedia. Savage vide Warrior ferito e si rese conto che Flair e Perfect causavano solo dei problemi, invece di aiutare uno dei due uomini. Per ritorsione, Savage salt\u00f2 fuori dal quadrato dalla terza corda su Flair, ma egli lo colp\u00ec a una gamba con la sedia. Savage non fu in grado di tornare sul ring, e quindi Ultimate Warrior vinse la contesa via countout. Flair e Perfect continuarono ad attaccare Savage fino a quando Warrior li fece scappare via. Savage e Ultimate Warrior si diressero dietro le quinte insieme, con lo sfidante a sorreggere il campione seriamente infortunato alla gamba.\nIl match valevole per il WWF World Heavyweight Championship fu seguito da un match che contrappose Tatanka e The Berzerker, dove vinse il primo per schienamento. Questa contesa fu originariamente annunciata in televisione negli Stati Uniti, nelle settimane precedenti a SummerSlam, visto che fece parte della trasmissione in PPV. A causa dei vincoli di tempo, il match fu tagliato dalla scaletta della trasmissione televisiva negli Stati Uniti. Il match, comunque, fu mostrato sulla trasmissione televisiva del Regno Unito, e poi su WWF Prime Time Wrestling.\nNel match successivo si affrontarono The Undertaker e Kamala. Quest'ultimo, che fu accompagnato dal suo manager, Harvey Wippleman, e dal suo gestore, Kim Chee, attacc\u00f2 Undertaker prima che iniziasse il match. Taker blocc\u00f2 l'attacco e diede dei pugni a Kamala pi\u00f9 volte prima di eseguire una chop dalla terza corda sul suo avversario. A quel punto tent\u00f2 di eseguire di nuovo la stessa mossa, ma Wippleman lo scaravent\u00f2 fuori dalle corde (ma non fuori dal ring). Kamala lanci\u00f2 poi Undertaker fuori dal ring, dove attacc\u00f2 Wippleman e Kim Chee. Tornato nel quadrato, Taker guadagn\u00f2 il vantaggio eseguendo una chokeslam e una clothesline. Quando Undertaker tent\u00f2 di eseguire la sua mossa finale, la Tombstone Piledriver, Kim Chee corse sul ring e colp\u00ec Taker con un elmetto coloniale. Di conseguenza, Kamala fu squalificato e Undertaker vinse il match. Kamala continu\u00f2 ad attaccare e colpire Undertaker con una serie di splash e apparentemente lasci\u00f2 il suo avversario privo di sensi. Dopo qualche secondo Taker improvvisamente si alz\u00f2, rimanendo seduto e fissando il gigante ugandese, Kamala. Allora Whippleman e Kim Chee presi dal panico fuggirono, seguiti da Taker e Paul Bearer (il suo manager), che, lentamente, cominciarono a seguirli.\nRoddy Piper si un\u00ec agli Highlanders Balmoral per suonare Scotland the Brave con le cornamuse.\nL'evento si concluse dunque con il match valevole per il WWF Intercontinental Championship, tra il campione Bret Hart, e lo sfidante, \"British Bulldog\" Davey Boy Smith, accompagnato dal campione del mondo di pugilato, nativo di Londra, Lennox Lewis. Nei primi minuti, Hart us\u00f2 le sue abilit\u00e0 tecniche di wrestling e Smith si concentr\u00f2 sulla forza fisica. Hart assunse il controllo del match con una reverse atomic drop e una Samoan drop. Smith cerc\u00f2 di recuperare con una monkey flip, ma Hart riguadagn\u00f2 il vantaggio con un bulldog e una plancha. Smith finalmente recuper\u00f2 e cerc\u00f2 di schienare Hart con una back slide. Hart sfugg\u00ec al tentativo di schienamento e rinchiuse l'avversario in una sleeper hold. Smith ottenne il vantaggio, tuttavia, e utilizz\u00f2 la sua forza fisica per governare la contesa, eseguendo una powerslam e una grande variet\u00e0 di suplex. Hart riusc\u00ec a rinchiudere Smith nella Sharpshooter, la mossa finale di Bret. Smith riusc\u00ec per\u00f2 a liberarsi dalla presa, e gett\u00f2 Hart contro le corde. Quando Bret stava correndo verso l'avversario, prov\u00f2 ad eseguire una sunset flip. Smith ricambi\u00f2 la mossa e schien\u00f2 Hart per vincere il titolo intercontinentale. Subito dopo la contesa, Hart si rifiut\u00f2 di stringere la mano a Smith. Per\u00f2 ben presto cambi\u00f2 idea, e abbracci\u00f2 sia Smith che Diana Hart, sua moglie.\nConseguenze.\nRandy Savage, a causa del perdurante infortunio alla gamba, perse il suo titolo contro Ric Flair in un match trasmesso in televisione il 1\u00ba settembre 1992 a Hershey, Pennsylvania. Durante il match Flair ricevette l'aiuto non solo di Mr Perfect, ma anche dal nuovo arrivato Razor Ramon, che precedentemente all'incontro aveva avuto un duro alterco con Savage durante un'intervista dal vivo. Bret Hart afferm\u00f2 in un'intervista nel 2014, che il proprietario WWF Vince McMahon aveva deciso che ci sarebbe stato il cambio di titolo, e che si arrabbi\u00f2 moltissimo quando Ric Flair e Randy Savage non furono in grado di fare molto di ci\u00f2 che era stato concordato per l'incontro (il pubblico di Hershey quella sera vide addirittura due match tra Flair e Macho Man: il primo termin\u00f2 in doppia squalifica quando la dirigenza ordin\u00f2 ai due wrestler di interrompere l'incontro che stava uscendo completamente dai programmi stabiliti; il secondo match, trasmesso in tv e terminato con il trionfo di Ric Flair, \nI piani degli autori WWF di far turnare Ultimate Warrior creando un feud con Savage, furono scartati a causa del rifiuto di quest'ultimo di diventare un heel. A quel punto Savage e Warrior furono messi in coppia per affrontare Flair e Ramon a Survivor Series 1992. Tuttavia, visto che Ultimate fu licenziato dalla federazione a novembre, il suo posto fu sorprendentemente offerto a Mr. Perfect, che accett\u00f2 a dispetto di Flair e del suo storico manager Bobby Heenan, diventando cos\u00ec face, e creando una faida con Flair che si concluse quando Ric lasci\u00f2 la WWF nel gennaio 1993.\nShawn Michaels, che originariamente era stato scelto per vincere il WWF Intercontinental Championship da Bret Hart a SummerSlam, vinse il titolo da Davey Boy Smith il 27 ottobre (il match and\u00f2 in onda in televisione il 14 novembre 1992, nell'episodio di Saturday Night's Main Event). Michaels e Sherri continuarono la loro relazione sullo schermo dopo SummerSlam. Sherri afferm\u00f2 di aver creato la rivalit\u00e0 con Martel per testare l'amore di Michaels verso di lei. La loro relazione piano piano peggior\u00f2, a causa soprattutto del fatto che Michaels, per non farsi attaccare dal suo ex tag team partner Marty Jannetty, nella puntata di Superstars del 31 ottobre, us\u00f2 Sherri come scudo. Ci\u00f2 port\u00f2 a degli screzi tra Sherry e Michaels a Royal Rumble 1993 e a WrestleMania IX.\nThe Undertaker continu\u00f2 il suo feud con Kamala e Harvey Wippleman. I due lottatori si affrontarono di nuovo a Survivor Series 1992 in un coffin match, dove vinse Undertaker. Wippleman si vendic\u00f2 con l'arrivo di Giant Gonzalez (e pi\u00f9 tardi di Mr. Hughes), con il quale Taker ebbe un feud nel 1993.\nLa faida tra Natural Disasters e Money Inc. continu\u00f2 dopo essersi interrotta per quest'edizione dell'evento. Schyster e Dibiase riconquistarono le cinture perse due mesi prima di \"SummerSlam\" ad ottobre.\nI Legion Of Doom lasciarono la federazione alcuni giorni dopo. Mike Hegstrand (Hawk) era da tempo in contrasto con la federazione per la gestione dei loro personaggi. Scontata la squalifica per aver fallito dopo la Royal Rumble un controllo antidoping, lui e Joseph Laurinatis (Animal) erano rientrati presentandosi sul ring con un pupazzo ventriloquo in mano al manager Paul Ellering, scelta ritenuta pessima da Hawk secondo il quale ridicolizzava anzich\u00e9 mettere in risalto il tag team. Animal rimase per onorare il contratto ma dopo un po' lasci\u00f2 anch'egli per delle forti infiammazioni alla colonna vertebrale. I due tornarono in WWF cinque anni dopo.\nSconvolto per il denaro ricevuto per lottare a \"SummerSlam\", Kevin Wacholz (Nailz) ebbe un faccia a faccia con il proprietario WWF Vince McMahon subito dopo Survivor Series 1992. Secondo il verbale della polizia, Kevin attacc\u00f2 fisicamente McMahon. Di conseguenza, Nailz fu immediatamente licenziato dalla WWF. Apparve per un breve periodo nella promozione rivale della WWF, la World Championship Wrestling (WCW) come un prigioniero in carcere, ma fu rilasciato dopo che la WWF cit\u00f2 in causa la WCW per aver dato quel ruolo a Nailz. La rabbia tra Wachholz e McMahon si estese nel processo di McMahon nel 1994, quando egli fu accusato di distribuire steroidi ai lottatori. Anche se Wacholz testimoni\u00f2 contro McMahon, le sue dichiarazioni, secondo i giudici, furono forzate dall'odio che Wacholz provava per McMahon, e si dimostrarono dannose per l'accusa.\nAccoglienza.\nSecondo la WWF, le 80,355 persone presenti a SummerSlam 1992 furono la terza presenza pi\u00f9 grande nella storia della societ\u00e0, dietro solo a WrestleMania 29 e a WrestleMania III, che si dice abbia attirato 93,173 fan. Ci fu un dibattito sul pubblico veramente presente nell'arena. Infatti Dave Meltzer dichiar\u00f2 che in realt\u00e0 c'erano circa 78.000 persone, ma la WWE continua a dichiarare che nell'arena c'erano 93.173 persone. Randy Savage disse che prima di WrestleMania III, durante una famosa partita di calcio, i posti a sedere erano circa 80.311 e che riuscirono ad aggiungerne 13.000. Savage aggiunse anche che dalle immagini trasmesse in TV non sembrava che ci fossero posti vuoti e che la visita di Giovanni Paolo II allo stesso stadio aveva registrato una presenza del pubblico maggiore, ovvero di 93.682 persone. Quindi tanti pensano che questa edizione di SummerSlam abbia raccolto il maggior numero di fan in assoluto della compagnia.\nL'evento ricevette delle recensioni positive da una grande variet\u00e0 di fonti. RD Reynolds defin\u00ec lo spettacolo \"un grande successo\". In particolare, il match valevole per il WWF Intercontinental Championship fu definito \"uno dei pi\u00f9 grandi match di tutti i tempi\". Pro Wrestling Illustrated mise la contesa nella lista dei \"Match of the Year\", mentre la WWE lo defin\u00ec \"The Greatest Moment in SummerSlam History\". Bret Hart afferm\u00f2 che questo \u00e8 il suo match preferito di tutti i tempi.\nLa WWF guadagn\u00f2 circa $ 2.200.000, e $ 445.000 nell'anno precedente. L'azienda vendette inoltre $ 1.456.203 di merchandise a SummerSlam, che \u00e8 la pi\u00f9 grande quantit\u00e0 di guadagni in merchandise a un evento targato WWF. Il buyrate per l'evento fu di 1,5, in calo rispetto a 2,7 a SummerSlam 1991, ma superiore al 1,3 di buyrate guadagnato a SummerSlam 1993.\nSummerSlam 1992 fu distribuito in formato VHS il 24 settembre 1992. Mentre negli Stati Uniti i VHS inclusero solo gli 8 match mostrati in PPV in TV, nel Regno Unito inclusero tutti gli 11 incontri, tra cui i tre dark match. Il 3 ottobre 2005, nel Regno Unito, l'evento fu rilasciato su DVD, confezionato insieme a SummerSlam 1993 come parte della linea WWE Tagged Classics. L'evento fu pi\u00f9 tardi rilasciato come parte della collana WWE's SummerSlam Anthology Boxed Set DVD. Essa fu pubblicata il 5 agosto 2008 in Nord America e il 6 ottobre 2008 nel Regno Unito. Tuttavia, la versione Anthology incluse solo gli 8 match inclusi nella trasmissione televisiva in pay-per-view, escludendo i tre dark match."}
{"id": "4195033", "revid": "1161734", "url": "https://it.wikipedia.org/wiki?curid=4195033", "title": "Cattedrale di Rottenburg am Neckar", "text": "La cattedrale di San Martino (o cattedrale di Rottenburg o Dom St. Martin) \u00e8 la chiesa cattolica maggiore di Rottenburg am Neckar e cattedrale della diocesi di Rottenburg-Stoccarda dalla sua istituzione nel 1821."}
{"id": "4195036", "revid": "339392", "url": "https://it.wikipedia.org/wiki?curid=4195036", "title": "Reggimento Ussari di Piacenza", "text": ""}
{"id": "4195037", "revid": "124123", "url": "https://it.wikipedia.org/wiki?curid=4195037", "title": "Mark McCutcheon", "text": "\u00c8 figlio di Brian, ex-giocatore e allenatore di hockey su ghiaccio.\nCarriera.\nMark McCutcheon segu\u00ec le orme paterne militando in NCAA nella formazione della Cornell University, appartenente alla ECAC Hockey. In quattro stagioni vinse un titolo e totalizz\u00f2 44 punti in 117 partite disputate. Dopo essere stato scelto nel 2003 dai Colorado Avalanche Mark per due stagioni gioc\u00f2 in American Hockey League nella formazione affiliata dei Lake Erie Monsters, passando un breve periodo in prestito in ECHL con i Johnstown Chiefs. Nel 2009 pass\u00f2 agli Idaho Steelheads, raccogliendo nel corso della stagione 17 presenze in AHL con le maglie di Portland e di Manitoba. Con Idaho raccolse 69 punti in 49 partite disputate.\nNell'estate del 2010 McCutcheon approd\u00f2 in Europa. Il suo ingaggio fu annunciato, assieme a quello di Cato Cocozza, dai norvegesi del V\u00e5lerenga Ishockey; ad inizio stagione, nelle prime 16 partite fu capace di mettere a segno di 23 punti. A met\u00e0 stagione Mark pass\u00f2 in DEL con i DEG Metro Stars concludendo l'annata con 8 punti in 42 presenze.\nL'anno successivo approd\u00f2 in Italia presso l'Hockey Club Bolzano, squadra con cui vinse lo scudetto. L'anno successivo fu raggiunto anche dal padre, ingaggiato come nuovo allenatore in sostituzione di Adolf Insam.\nNel maggio del 2013 McCutcheon fece ritorno nuovamente in Norvegia per vestire la maglia del V\u00e5lerenga Ishockey. Nel febbraio del 2014 si trasfer\u00ec in Danimarca presso l'AaB Ishockey."}
{"id": "4195039", "revid": "1161734", "url": "https://it.wikipedia.org/wiki?curid=4195039", "title": "Duomo di Limburgo", "text": "Il duomo di San Giorgio e San Nicola, o Duomo di Limburg (in tedesco: \"Limburger Dom\"), \u00e8 la cattedrale, cattolica di Limburg an der Lahn, in Germania.\nRappresenta un notevole esempio di architettura di transizione dal tardo-romanico al gotico.\nStoria e descrizione.\nIl 10 febbraio 910 Ludovico IV il Fanciullo emise un atto di donazione per la creazione di una canonica nelle terre date all'allora Gaugraf di Niederlahngaus, Corrado Kurzbold (885-948). La costruzione di una chiesa collegiata, dedicata a San Giorgio, inizi\u00f2 l'anno seguente e venne terminata nel 1058. La data della posa della prima pietra dell'attuale edificio \u00e8 sconosciuta. Tuttavia, studi recenti rinviano al 1180-1190 e la consacrazione avvenne nel 1235 dall'arcivescovo di Treviri Teodorico di Wied dedicando la chiesa ai Santi Giorgio e Nicola.\nIl duomo fu costruito in quattro fasi nel giro di una trentina d'anni. La prima fase vide erigere la facciata a torri, le navate sud, il coro e il transetto fino ai matronei. La seconda fase eresse i pilastri interni del piedicroce secondo il sistema obbligato. Nella terza fase di costruzione venne costruita la galleria della navata meridionale. La quarta fase si complet\u00f2 con la realizzazione del lato nord del piedicroce, il transetto e il coro, dove si vede pi\u00f9 chiaramente l'influenza gotica. Modello d'ispirazione per la cattedrale di Limburgo \u00e8 considerato la Chiesa dell'Assunta a Andernach, anche se per la terza e la quarta fase di costruzione, si guard\u00f2 molto alla cattedrale di Reims.\nNel 1802, durante la secolarizzazione, anche questo monastero venne abrogato dal principe di Nassau-Usingen. Il sequestro e la cancellazione dei monasteri si sono svolti in previsione della \"Reichsdeputationshauptschluss\" che li confer\u00ec come risarcimento alla Casa di Nassau in compensazione della perdita della sponda sinistra della contea di Saarbr\u00fccken.\nDopo la secolarizzazione la collegiata venne utilizzata come chiesa parrocchiale; ma il 16 agosto nel 1821, sotto l'impulso del Ducato di Nassau, venne creata la diocesi di Limburgo con la bolla \"Provida solersque\" di papa Pio VII, ricavandone il territorio dalla diocesi di Treviri. Ci\u00f2 fuse il territorio del Ducato e quello della Citt\u00e0 Libera di Francoforte, e la sede. Sede vescovile era Limburgo, dove la collegiata di San Giorgio venne elevata al rango di cattedrale.\nDescrizione.\nLa Cattedrale \u00e8 un edificio di dimensioni contenute ma che combina notevolmente elementi tardo-romanici e gotici precoci conservando una buona unit\u00e0 di stile. Sorge in cima alla collinetta dominante il fiume da dove svetta con le sue sette torri (Sette \u00e8 il numero dei sacramenti). Presenta una facciata rinserrata da due torri gemelle, transetto, coro semicircolare e una torre nolare ottagonale con guglia sulla crociera. Quest'ultima venne ricostruita nel 1774 dopo esser stata colpita da un fulmine. Le torri angolari del transetto meridionale sono state aggiunte nel 1863.\nLa facciata \u00e8 divisa in cinque livelli; al centro si apre il rosone, circondato da otto pi\u00f9 piccoli. Belle le decorazioni scultoree con residui della pittura originale.\nL'interno, preceduto da un arcone reggente la tribuna d'organo, si presenta con pianta a croce latina, diviso in tre navate e in quattro livelli. Gli archi sorreggono i matronei a bifore binate, sormontati dalla galleria del triforio e ancora dalle finestre del cleristorio. Nella crociera si eleva il tiburio cupolato. \nTutte le superfici della complessa architettura sono rivestite da affreschi tardo-romanici, riscoperti durante i restauri del 1972-85. Nelle navate e sulle volte sono raffigurati \"Santi\" e \"Allegorie\", nel tiburio \"Cristo in Maest\u00e0 fra i Santi Giorgio e Nicola\"."}
{"id": "4195040", "revid": "124123", "url": "https://it.wikipedia.org/wiki?curid=4195040", "title": "Nati nel 712 a.C.", "text": ""}
{"id": "4195042", "revid": "124123", "url": "https://it.wikipedia.org/wiki?curid=4195042", "title": "Nati nel 514 a.C.", "text": ""}
{"id": "4195043", "revid": "124123", "url": "https://it.wikipedia.org/wiki?curid=4195043", "title": "Nati nel 507 a.C.", "text": ""}
{"id": "4195044", "revid": "124123", "url": "https://it.wikipedia.org/wiki?curid=4195044", "title": "Nati nel 485 a.C.", "text": ""}
{"id": "4195045", "revid": "124123", "url": "https://it.wikipedia.org/wiki?curid=4195045", "title": "Nati nel 467 a.C.", "text": ""}
{"id": "4195047", "revid": "124123", "url": "https://it.wikipedia.org/wiki?curid=4195047", "title": "Nati nel 410 a.C.", "text": ""}
{"id": "4195049", "revid": "124123", "url": "https://it.wikipedia.org/wiki?curid=4195049", "title": "Nati nel 394 a.C.", "text": ""}
{"id": "4195051", "revid": "124123", "url": "https://it.wikipedia.org/wiki?curid=4195051", "title": "Nati nel 373 a.C.", "text": ""}
{"id": "4195056", "revid": "124123", "url": "https://it.wikipedia.org/wiki?curid=4195056", "title": "Nati nel 339 a.C.", "text": ""}
{"id": "4195057", "revid": "124123", "url": "https://it.wikipedia.org/wiki?curid=4195057", "title": "Nati nel 324 a.C.", "text": ""}
{"id": "4195059", "revid": "2675", "url": "https://it.wikipedia.org/wiki?curid=4195059", "title": "Nati nel 317 a.C.", "text": ""}
{"id": "4195060", "revid": "124123", "url": "https://it.wikipedia.org/wiki?curid=4195060", "title": "Nati nel 299 a.C.", "text": ""}
{"id": "4195061", "revid": "124123", "url": "https://it.wikipedia.org/wiki?curid=4195061", "title": "Nati nel 286 a.C.", "text": ""}
{"id": "4195062", "revid": "124123", "url": "https://it.wikipedia.org/wiki?curid=4195062", "title": "Nati nel 285 a.C.", "text": ""}
{"id": "4195065", "revid": "124123", "url": "https://it.wikipedia.org/wiki?curid=4195065", "title": "Nati nel 254 a.C.", "text": ""}
{"id": "4195066", "revid": "124123", "url": "https://it.wikipedia.org/wiki?curid=4195066", "title": "Nati nel 249 a.C.", "text": ""}
{"id": "4195067", "revid": "124123", "url": "https://it.wikipedia.org/wiki?curid=4195067", "title": "Nati nel 242 a.C.", "text": ""}
{"id": "4195068", "revid": "124123", "url": "https://it.wikipedia.org/wiki?curid=4195068", "title": "Nati nel 240 a.C.", "text": ""}
{"id": "4195069", "revid": "124123", "url": "https://it.wikipedia.org/wiki?curid=4195069", "title": "Nati nel 218 a.C.", "text": ""}
{"id": "4195070", "revid": "124123", "url": "https://it.wikipedia.org/wiki?curid=4195070", "title": "Nati nel 159 a.C.", "text": ""}
{"id": "4195071", "revid": "124123", "url": "https://it.wikipedia.org/wiki?curid=4195071", "title": "Nati nel 134 a.C.", "text": ""}
{"id": "4195072", "revid": "124123", "url": "https://it.wikipedia.org/wiki?curid=4195072", "title": "Nati nel 126 a.C.", "text": ""}
{"id": "4195073", "revid": "124123", "url": "https://it.wikipedia.org/wiki?curid=4195073", "title": "Nati nel 121 a.C.", "text": ""}
{"id": "4195074", "revid": "124123", "url": "https://it.wikipedia.org/wiki?curid=4195074", "title": "Nati nel 108 a.C.", "text": ""}
{"id": "4195075", "revid": "124123", "url": "https://it.wikipedia.org/wiki?curid=4195075", "title": "Nati nel 97 a.C.", "text": ""}
{"id": "4195077", "revid": "124123", "url": "https://it.wikipedia.org/wiki?curid=4195077", "title": "Nati nel 91 a.C.", "text": ""}
{"id": "4195078", "revid": "124123", "url": "https://it.wikipedia.org/wiki?curid=4195078", "title": "Nati nel 29 a.C.", "text": ""}
{"id": "4195079", "revid": "124123", "url": "https://it.wikipedia.org/wiki?curid=4195079", "title": "Nati nel 16", "text": ""}
{"id": "4195081", "revid": "124123", "url": "https://it.wikipedia.org/wiki?curid=4195081", "title": "Nati nel 22", "text": ""}
{"id": "4195082", "revid": "124123", "url": "https://it.wikipedia.org/wiki?curid=4195082", "title": "Nati nel 27", "text": ""}
{"id": "4195083", "revid": "124123", "url": "https://it.wikipedia.org/wiki?curid=4195083", "title": "Nati nel 58", "text": ""}
{"id": "4195085", "revid": "124123", "url": "https://it.wikipedia.org/wiki?curid=4195085", "title": "Nati nel 66", "text": ""}
{"id": "4195086", "revid": "124123", "url": "https://it.wikipedia.org/wiki?curid=4195086", "title": "Nati nel 72", "text": ""}
{"id": "4195087", "revid": "124123", "url": "https://it.wikipedia.org/wiki?curid=4195087", "title": "Nati nel 78", "text": ""}
{"id": "4195088", "revid": "124123", "url": "https://it.wikipedia.org/wiki?curid=4195088", "title": "Nati nel 90", "text": ""}
{"id": "4195089", "revid": "124123", "url": "https://it.wikipedia.org/wiki?curid=4195089", "title": "Nati nel 99", "text": ""}
{"id": "4195090", "revid": "124123", "url": "https://it.wikipedia.org/wiki?curid=4195090", "title": "Nati nel 119", "text": ""}
{"id": "4195092", "revid": "124123", "url": "https://it.wikipedia.org/wiki?curid=4195092", "title": "Nati nel 138", "text": ""}
{"id": "4195093", "revid": "281901", "url": "https://it.wikipedia.org/wiki?curid=4195093", "title": "Eurypharyngidae", "text": ""}
{"id": "4195094", "revid": "124123", "url": "https://it.wikipedia.org/wiki?curid=4195094", "title": "Nati nel 162", "text": ""}
{"id": "4195095", "revid": "124123", "url": "https://it.wikipedia.org/wiki?curid=4195095", "title": "Nati nel 167", "text": ""}
{"id": "4195097", "revid": "182193", "url": "https://it.wikipedia.org/wiki?curid=4195097", "title": "\u00c9cole v\u00e9t\u00e9rinaire de Maisons-Alfort (metropolitana di Parigi)", "text": ""}
{"id": "4195098", "revid": "124123", "url": "https://it.wikipedia.org/wiki?curid=4195098", "title": "Nati nel 276", "text": ""}
{"id": "4195101", "revid": "599013", "url": "https://it.wikipedia.org/wiki?curid=4195101", "title": "Ram\u00f3n Serrano Su\u00f1er", "text": ""}
{"id": "4195102", "revid": "124123", "url": "https://it.wikipedia.org/wiki?curid=4195102", "title": "Nati nel 324", "text": ""}
{"id": "4195105", "revid": "124123", "url": "https://it.wikipedia.org/wiki?curid=4195105", "title": "Nati nel 365", "text": ""}
{"id": "4195108", "revid": "124123", "url": "https://it.wikipedia.org/wiki?curid=4195108", "title": "Nati nel 429", "text": ""}
{"id": "4195111", "revid": "124123", "url": "https://it.wikipedia.org/wiki?curid=4195111", "title": "Nati nel 448", "text": ""}
{"id": "4195112", "revid": "180559", "url": "https://it.wikipedia.org/wiki?curid=4195112", "title": "Friedrich Egermann", "text": "Biografia.\nNato in condizioni di povert\u00e0, impar\u00f2 le basi dell'arte del vetro dallo zio, Anton Kittel, che apparteneva alla corporazione dei Kreibitzer (pittori, doratori ed intagliatori del vetro). Studi\u00f2 in Sassonia e fece pratica sulla porcellana al castello di Albrecht di Mei\u00dfen. \nA 29 anni si spos\u00f2 con Elisabetta Sch\u00fcrer, figlia dell'imprenditore Benedetto Sch\u00fcrer da Blottendorf, che poi lo finanzi\u00f2 nei suoi esperimenti e lavori.\nSi occup\u00f2 inizialmente, anche grazie all'esperienza maturata a Mei\u00dfen, di pittura su vetro, per la produzione del vetro bianco denominato \"al latte\" e del vetro \"alabastro\" con i quali ottenne i primi successi.\nIntraprese sin dal 1816 degli esperimenti di tintura di vetro a strati sottili, fino all'invenzione presso l\"'Universit\u00e0 di tecnologia di Vienna\", in parte casualmente attraverso esperimenti, del vetro \"alla litialina (Lithyalinglas)\", che imitava il marmo e le pietre semi-preziose (diaspro, agata, ecc). Intorno al 1820 aveva raggiunto un tale successo che divent\u00f2 primo cittadino di Haida (attuale Nov\u00fd Bor), ove costru\u00ec una delle pi\u00f9 importanti manifatture del vetro di Boemia. Contemporaneamente, come successore dello zio, il maestro vetraio Anton Kittel, divenne amministratore della vetreria di Neuh\u00fctte R\u00f6hrsdorf.\nInvent\u00f2 anche, brevettandolo, il colore rosso rubino dei calici boemi, ottenuto con i sali dell'oro, dopo anni di duro lavoro e circa 5.000 esperimenti.\nOnorificenze.\nGrazie all'invenzione della litialina e del rubino Egermann, ottenne riconoscimenti; nel 1829 gli fu dato il privilegio imperiale per l'invenzione del vetro alla litialina e gli fu dato il titolo di \"produttore privilegiato\"; dalla Societ\u00e0 per l'incoraggiamento del commercio in Boemia ottenne medaglie d'argento e d'oro. \nAncora oggi a \"Novy Bor\" (Haida) vi \u00e8 una manifattura del vetro a lui dedicata."}
{"id": "4195113", "revid": "124123", "url": "https://it.wikipedia.org/wiki?curid=4195113", "title": "Nati nel 463", "text": ""}
{"id": "4195115", "revid": "124123", "url": "https://it.wikipedia.org/wiki?curid=4195115", "title": "Nati nel 472", "text": ""}
{"id": "4195116", "revid": "124123", "url": "https://it.wikipedia.org/wiki?curid=4195116", "title": "Nati nel 475", "text": ""}
{"id": "4195118", "revid": "124123", "url": "https://it.wikipedia.org/wiki?curid=4195118", "title": "Nati nel 513", "text": ""}
{"id": "4195120", "revid": "124123", "url": "https://it.wikipedia.org/wiki?curid=4195120", "title": "Nati nel 522", "text": ""}
{"id": "4195122", "revid": "124123", "url": "https://it.wikipedia.org/wiki?curid=4195122", "title": "Nati nel 573", "text": ""}
{"id": "4195124", "revid": "124123", "url": "https://it.wikipedia.org/wiki?curid=4195124", "title": "Nati nel 619", "text": ""}
{"id": "4195126", "revid": "124123", "url": "https://it.wikipedia.org/wiki?curid=4195126", "title": "Nati nel 641", "text": ""}
{"id": "4195127", "revid": "124123", "url": "https://it.wikipedia.org/wiki?curid=4195127", "title": "Nati nel 664", "text": ""}
{"id": "4195128", "revid": "88740", "url": "https://it.wikipedia.org/wiki?curid=4195128", "title": "Mario Cardinali", "text": " Nel 1961 ha fondato il periodico \"Livornocronaca\", nel 1982 divenuto il mensile \"il Vernacoliere\", di cui \u00e8 tuttora il direttore. Si \u00e8 laureato in scienze Politiche nel 1962."}
{"id": "4195130", "revid": "124123", "url": "https://it.wikipedia.org/wiki?curid=4195130", "title": "Nati nel 679", "text": ""}
{"id": "4195131", "revid": "124123", "url": "https://it.wikipedia.org/wiki?curid=4195131", "title": "Nati nel 688", "text": ""}
{"id": "4195133", "revid": "757396", "url": "https://it.wikipedia.org/wiki?curid=4195133", "title": "Liga ACB 2011-2012", "text": "La Liga ACB 2011-2012 \u00e8 stata la 56\u00aa edizione del massimo campionato spagnolo di pallacanestro maschile. Per ragioni di sponsorship, questa stagione fu anche denominata Liga Endesa.\nLa stagione regolare part\u00ec l'8 ottobre 2011 e termin\u00f2 il 6 maggio 2012. I playoffs iniziarono il 17 maggio e si conclusero il 16 giugno. Il FC Barcelona Regal vinse il suo diciassettesimo titolo.\nStatistiche.\nPunti\nRimbalzi\nAssist"}
{"id": "4195134", "revid": "2675", "url": "https://it.wikipedia.org/wiki?curid=4195134", "title": "Nati nel 703", "text": ""}
{"id": "4195135", "revid": "124123", "url": "https://it.wikipedia.org/wiki?curid=4195135", "title": "Nati nel 715", "text": ""}
{"id": "4195136", "revid": "1745361", "url": "https://it.wikipedia.org/wiki?curid=4195136", "title": "Patrick Galbraith", "text": "Carriera.\nFrequenta dal 1986 al 1989 l'UCLA conquistando tre titoli All-American in doppio con Brian Garrow oltre ad essere stato campione NCAA nel 1988.\nNel 1989, finita la carriera universitaria, passa tra i professionisti vincendo il primo titolo a giugno, sempre insieme a Garrow, a Newport. Vincer\u00e0 almeno un trofeo in doppio per ogni anno fino al 1999 e dei trentasei titoli conquistati ne ha vinti dodici insieme al canadese Grant Connell.\nTra i suoi risultati pi\u00f9 importanti spiccano le due finali consecutive raggiunte a Wimbledon, nel 1993 e '94, perse entrambe contro Todd Woodbridge e Mark Woodforde. Riesce a vincere invece il Masters di fine anno 1995, superando in semifinale i \"Woodies\" e nel match decisivo Jacco Eltingh e Paul Haarhuis.\nLe uniche vittorie negli Slam le ottiene nel doppio misto, agli US Open 1994 insieme a Elna Reinach e due anni dopo si riprende il titolo in coppia con la connazionale Lisa Raymond.\nCon la squadra statunitense ha giocato due match durante la Coppa Davis 1996, vincendone uno."}
{"id": "4195138", "revid": "124123", "url": "https://it.wikipedia.org/wiki?curid=4195138", "title": "Nati nel 754", "text": ""}
{"id": "4195142", "revid": "124123", "url": "https://it.wikipedia.org/wiki?curid=4195142", "title": "Nati nell'818", "text": ""}
{"id": "4195144", "revid": "298229", "url": "https://it.wikipedia.org/wiki?curid=4195144", "title": "Robert Grabarz", "text": "Dopo essere diventato campione europeo nel salto in alto agli europei di Helsinki, ha preso parte ai Giochi olimpici di Londra 2012 vincendo la medaglia di bronzo con la misura di 2,29\u00a0m.\nNel 2018 ha annunciato il suo ritiro dall'attivit\u00e0 agonistica."}
{"id": "4195145", "revid": "124123", "url": "https://it.wikipedia.org/wiki?curid=4195145", "title": "Nati nell'824", "text": ""}
{"id": "4195146", "revid": "767487", "url": "https://it.wikipedia.org/wiki?curid=4195146", "title": "Fausto Rossano", "text": "Biografia.\nFormazione accademica.\nSi laurea summa cum laude nel 1970 in Medicina e Chirurgia, in una seduta straordinaria ottenuta dall'allora Preside della Facolt\u00e0 di Medicina e Chirurgia dell'Universit\u00e0 di Napoli, Luigi Califano, per gli studenti che avevano terminato tutti gli esami in tempo; con lui, con il medesimo risultato si laurea Paola Russo, sua collega di corso e di studi e, per sempre, sua compagna di vita. Gi\u00e0 dal dicembre 1971 entra come Assistente volontario presso l'Unit\u00e0 ospedaliera Biagio Miraglia dell'Ospedale Psichiatrico S. Maria Maddalena di Aversa, allora diretto da Vittorio Donato Catapano; l\u00ec, nell'aprile 1973, diventa Assistente psichiatra incaricato e, nel dicembre dello stesso anno, Assistente psichiatra di ruolo ed \u00e8 subito tra i promotori dei processi di \"apertura\" e di umanizzazione che caratterizzano quel periodo. Nel 1974 si specializza in Malattie Nervose e Mentali presso l'Universit\u00e0 degli Studi di Modena.\nIncarichi assistenziali e direttivi.\nDal 1978 al 1988 \u00e8 Assistente psichiatra di ruolo presso il Servizio Psichiatrico di Diagnosi e Cura dell'Ospedale di Caserta - U.S.L. n. 15, il primo Servizio Psichiatrico ospedaliero attivato in Campania a seguito della legge n. 180 del 1978 (la Legge Basaglia). Dal 1988 al 1990 \u00e8 Assistente psichiatra di ruolo presso il Dipartimento di Salute Mentale dell'U.S.L. n. 44 di Napoli. Dal 1990 al 1994 \u00e8 Primario psichiatra di ruolo e Capo Servizio del neo istituito Dipartimento di Salute Mentale dell'U.S.L. n. 12 di Piedimonte Matese, da dove viene chiamato in comando regionale per missione a ricoprire l'incarico di Direttore sanitario dell'Ospedale psichiatrico Leonardo Bianchi di Napoli, dove \u00e8 uno dei componenti dell'Ufficio speciale per la Dismissione. Pur conservando la Direzione sanitaria del Bianchi, dall'ottobre 1998 diventa Direttore dell'Unit\u00e0 Operativa Complessa di Salute Mentale del Distretto Sanitario n. 46 dell'ASL NA1, ospitata in un ex-edificio scolastico in via Adriano, la cui adeguata ristrutturazione consente la realizzazione di un complesso edilizio per la Salute Mentale aperto al territorio di Pianura e Soccavo, con una popolazione di oltre 100.000 abitanti; in esso, una SIR di venti posti e la Sede delle Unit\u00e0 Operativa con le attivit\u00e0 polispecialistiche ambulatoriali, domiciliari e territoriali, il Centro Diurno di Riabilitazione Psicosociale ed il Day-Hospital. Nel dicembre 1999 diventa Direttore del Dipartimento di Salute mentale della medesima ASL, incarico che conserva fino alla pensione nel 2011; il Dipartimento comprende dieci Unit\u00e0 Operative Complesse di Salute Mentale, quattro Servizi Psichiatrici di Diagnosi e Cura e venti Residenze territoriali e serve una popolazione di circa un milione di persone. Convinto assertore della centralit\u00e0 dello studio e della formazione ha organizzato corsi ed eventi formativi che motivassero sempre pi\u00f9 i vari gruppi di lavoro ad affrontare e risolvere le concrete problematiche operative. Dal maggio 1994 \u00e8 uno dei componenti della Commissione Tecnica per la Psichiatria presso l'Assessorato regionale alla Sanit\u00e0 della Campania, Commissione di cui dall'agosto 2003 diventa Coordinatore.\nLa psicoanalisi.\nFausto Rossano \u00e8 analista seguace di Carl Gustav Jung. Per un quadriennio, dal 1973 al 1977 si sottopone ad analisi personale con un analista didatta dell'Associazione Italiana di Psicologia Analitica (A.I.P.A.) con sede in Roma. Dal 1977 al 1985 segue il training di formazione psicoanalitica junghiana, sempre presso l'A.I.P.A., che lo nomina socio ordinario dell'Associazione. Dal 1984 al 1988 segue un training di formazione analitica di gruppo con analisti dell'American Institute of Psychoanalysis (A.I.P.) di New York e dell'International Association of Group Psychotherapy (I.A.G.P.). Al termine di questo percorso, nel 1992, viene incaricato alle attivit\u00e0 didattica, formativa e clinica nella Scuola dell'A.I.P.A.\nIncarichi didattici.\nNumerosi gli incarichi didattici che varie istituzioni gli affidano: oltre la stabile docenza, dal 1992 in poi, nei corsi seminariali teorici e clinici del training psicoanalitico della Scuola di Specializzazione in Psicoterapia dell'A.I.P.A. ed alla supervisione clinica degli allievi in formazione, dal 1995 al 1999 \u00e8 docente a contratto di Psichiatria Sociale presso la Scuola di Specializzazione in Psichiatria dell'Universit\u00e0 degli Studi di Napoli Federico II e, per l'anno 1998/99, anche della Seconda Universit\u00e0 degli Studi di Napoli, dove, dal 1999 al 2006, \u00e8 docente a contratto di Psicoterapia nelle istituzioni psichiatriche nella Scuola di Specializzazione in Psichiatria; dal 1998 al 2002 \u00e8 docente nei corsi annuali di Management sanitario organizzati dal Consorzio Megaris; dal 2000 al 2004 \u00e8 docente di Psichiatria nel Corso di Laurea per Terapista della Riabilitazione presso Universit\u00e0 degli Studi di Napoli Federico II.\nFausto Rossano \u00e8 autore di decine di relazioni su invito e di ancor pi\u00f9 numerosi articoli scientifici e comunicazioni a congresso, che hanno reso note le sue posizioni sia negli ambiti della psichiatria istituzionale pubblica sia in quelli psicoanalitici a indirizzo junghiano. In un periodo caratterizzato dal difficile e complesso processo di superamento e di trasformazione di una psichiatria esclusivamente asilare e di costruzione di una salute mentale prevalentemente centrata sul territorio e basata su effettive pratiche di cura, egli ha sempre cercato di coniugare la formazione e l'esperienza terapeutica analitica con la pratica psichiatrica pubblica, dedicandosi non soltanto all'esercizio della psicoterapia psicoanalitica nei servizi psichiatrici bens\u00ec anche e soprattutto allo studio, alla programmazione e alla promozione di servizi, i cui modelli organizzativi e operativi, ancorch\u00e9 legati alla pratica istituzionale, potessero caratterizzarsi, nell'insieme delle loro attivit\u00e0, per una effettiva integrazione dei differenziati approcci curativi della malattia mentale, compresi quelli a orientamento psicoterapeutico psicodinamico.\nFausto Rossano, oltre che Membro didatta dell'A.I.P.A, \u00e8 Socio dell'International Association of Analytical Psychology (I.A.A.P.) e dell'International Association of Group Psychotherapy(I.A.G.P.) nonch\u00e9 componente della Segreteria della Sezione Campana della Societ\u00e0 Italiana di Psichiatria (S.I.P.). \u00c8 stato, inoltre, socio fondatore e segretario dell'Associazione TAWUS per lo studio e la programmazione dei Servizi di Salute Mentale e condirettore scientifico, dal 1983 al 1986, della Rivista Notizie di Psichiatria.\nL'eredit\u00e0 culturale.\nGi\u00e0 dalla sua scomparsa nasce l'idea di organizzare periodicamente incontri nei quali poter riflettere sulla sua eredit\u00e0 culturale, in ambito lavorativo e non solo. E nel dicembre 2013 si tiene a Napoli, alla Villa Doria d'Angri, messa a disposizione dalla Universit\u00e0 degli Studi di Napoli Parthenope, il Congresso nazionale \"La forma della psichiatria: passione e pratiche\" proprio nel ricordo del lavoro di Fausto Rossano con un doppio sguardo: uno consapevole e critico sul passato e l'altro proiettato verso i possibili scenari futuri . Nel 2015 si svolge la prima edizione del Premio cinematografico \"Fausto Rossano per il pieno diritto alla salute\", manifestazione annuale che nasce dalla specifica sensibilit\u00e0 del primogenito di Fausto e Paola, Marco, sociologo visuale e documentarista, e vede tra gli organizzatori l'Associazione Premio Fausto Rossano, l'AIPA Napoli, l'AIRSaM, il Centro Studi Antonio D\u2019Errico, la GESCO, l'Associazione \u201cCinema e Diritti\u201d, il Festival del Cinema dei Diritti Umani di Napoli. Ogni anno l'organizzazione del Premio sceglie i temi su cui focalizzare l'attenzione tra quelli inerenti il diritto alla salute delle persone, delle minoranze, degli ultimi, dei pi\u00f9 deboli, degli emarginati e, in generale, il disagio sociale e la sofferenza umana, psichica e non. Dopo la pubblicazione del bando di concorso, una giuria di addetti ai lavori nei diversi ambiti degli argomenti individuati, coadiuvata da professionisti e tecnici del settore cinematografico e audiovisivo, selezionano i lavori migliori che vengono proiettati durante le fasi finali del premio, tra dibattiti, incontri ed iniziative itineranti, aperte alla cittadinanza ed alle scolaresche, volti a dare forza, voce e centralit\u00e0 al diritto alla salute fisica e mentale, in tutte le sue forme, laddove ignorato, trascurato o calpestato. Il Premio \u00e8 rivolto agli autori di opere audiovisive di tutti i generi (fiction, documentario, animazione, e cos\u00ec via), purch\u00e9 trattino uno dei differenti aspetti connessi con il diritto alla salute intesa come \u201cpieno benessere fisico, psichico e sociale\u201d. Le centinaia di pellicole partecipanti sono di produzione sia nazionale che internazionale, con particolare riferimento all'area mediterranea, e vengono suddivise nelle due categorie dei lungometraggi e cortometraggi.\nDismissione del Bianchi di Napoli.\nL'Ufficio Speciale per la Dismissione.\nNel 1995 Fausto Rossano, da Piedimonte Matese, dove nel 1990, a quarantaquattro anni, era diventato Primario psichiatra di ruolo e Capo Servizio del Dipartimento di Salute Mentale dell'U.S.L. n. 12, il primo in Campania ad essere istituito conformemente ai dettami della Legge Basaglia del 1978, nel 1995 viene chiamato in comando regionale per missione a ricoprire l'incarico di ultimo Direttore sanitario dell'ex Ospedale Psichiatrico Leonardo Bianchi di Napoli, con il precipuo compito di attivare tutti i passi necessari per la sua definitiva dismissione. Infatti, nel dicembre 1994 era stata approvata la Legge Finanziaria per il 1995, in cui si disponeva la chiusura di tutti i manicomi al 31 dicembre 1996. Con questa Legge lo Stato italiano mostra di essersi finalmente accorto che, dal 1978, quando si era deciso che si sarebbero dovuti chiudere i manicomi e si sarebbe dovuta seguire una ben diversa modalit\u00e0 di assistenza per i bisogni psichiatrici, molti manicomi in Italia sono ancora aperti e ci\u00f2 comporta che si spenda un fiume di denaro con il pretesto di assistere / ospitare alcune migliaia di \"relitti della societ\u00e0\": si pagano psichiatri, infermieri, assistenti a vario titolo, vitto, riscaldamento. E allora si d\u00e0 un termine: entro un anno tutti fuori e si chiude!\nMa per Fausto Rossano, che, a poco meno di cinquanta anni, ha gi\u00e0 avuto ampia esperienza di entrambi i fronti della psichiatria contemporanea (quella ospedaliera e quella territoriale), la realt\u00e0 del manicomio come \"residuo\" da smaltire entro un termine prestabilito non \u00e8 accettabile, per cui si batte, e vince, affinch\u00e9 il processo di dismissione venga visto come un percorso sanitario e non come un mero adempimento burocratico. \u00c8 in nome di questo fondamentale principio, teso ad impedire che, chiusi i manicomi, si creino realt\u00e0 parallele di reclusione ed emarginazione, magari nel circuito della sanit\u00e0 privata, pronte ad accogliere le centinaia di ospiti in dismissione, che Rossano chiede ed ottiene dalla Direzione dell'ASL NA1 la creazione di un Ufficio Speciale per la Dismissione, posto sotto la diretta responsabilit\u00e0 della Direzione generale, in modo da perseguire la massima efficacia possibile in un cammino che ben presto si mostra estremamente complesso.\nLe fasi della dismissione.\nSe non si tratta di \"sbaraccare\", di svuotare al pi\u00f9 presto le camerate dei reparti ancora piene, al 1995, di quasi un migliaio di ospiti (poco meno di ottocento al Bianchi e poco pi\u00f9 di un paio di centinaia al Frullone), allora si deve immaginare per loro qualcosa che mai, nella storia della psichiatria manicomiale, era stato realizzato: occorre attivare il percorso inverso a quello di 'istituzionalizzazione' che hanno sperimentato entrando nel manicomio; occorre ridare loro identit\u00e0, sapere chi sono, ricostruire le loro provenienze, rendersi conto di quali relazioni di amicizia abbiano intrecciato nei lunghi anni del manicomio con gli altri 'ospiti' come loro, percepire se siano nati sentimenti affettivi. E allora, ancor prima di passare alla dismissione, l'Ufficio speciale, che, volutamente, affianca alle competenze psichiatriche quelle amministrative e tecniche, stila un percorso, quella che, molto dopo, si sarebbe detta una 'road map', che nel 1998 Rossano presenta in un Convegno riassunto come riportato nella tabella.\nL'apertura del Bianchi.\nIl salone del padiglione amministrativo viene aperto a complessi ed artisti, come il maestro Roberto de Simone o i Maedia Aetas con Virgilio Villani, che lo utilizzano per le loro prove e, ovviamente, le prove sono aperte agli ospiti. Il progetto \u00e8 di far uscire i 'reclusi' nella citt\u00e0 e di far entrare la citt\u00e0 nel Bianchi. E cos\u00ec le successive edizioni del \"Natale al Bianchi\" diventano occasioni di scambio paritario ed i cittadini del quartiere e della citt\u00e0 cominciano a capire che oltre quel muraglione di Calata Capocichino c'\u00e8 un mondo di vivi, di persone come loro e cominciano a non temerle pi\u00f9. Allo stesso modo andare per le piazze di Napoli, in gita sul mare, al Mercadante a recitare serve a chi stava 'dentro' per imparare a non aver paura di stare 'fuori'. Vincere le reciproche paure; smettere o, per lo meno, cercare di smettere di aver paura di una diversit\u00e0 da canoni di normalit\u00e0 che sono tutti da definire \u00e8 uno degli obiettivi culturali che Fausto Rossano pone per se stesso e per l'intera operazione.\nLe nuove strutture territoriali.\nTra le altre incombenze, occorre reperire ed adeguare le strutture sul territorio che possano accogliere i tanti che, dopo decenni di 'reclusione' al Bianchi o al Frullone, si ritrovano soli, senza una famiglia che possa accoglierli, portatori di bisogni di varia natura, raramente precipuamente psichiatrici e molto pi\u00f9 spesso semplicemente geriatrici. Si tratta di solito di strutture abitative ad un piano; ed allora si pone il problema della sicurezza ma come pensare di mettere delle grate alle finestre di ambienti destinati ad accogliere persone che per una vita intera sono stati dietro grate? Si tratta di dipingere le pareti ma certo non di bianco per persone che per una vita hanno vissuto nella privazione del colore per le pareti che le hanno ospitate al punto da mettersi esse stesse a 'decorarle' con scritte e disegni. Ed allora l'idea di far andare gli ospiti a visitare le strutture prima che siano terminate, per far vedere loro che si sta preparando una nuova casa, per chiedere le loro preferenze, come si farebbe tra persone 'normali' che scelgono i colori delle pareti di casa.\nLa documentazione archivistica ed il recupero della biblioteca storica.\nIl faticoso processo della dismissione, studiabile nei dettagli a partire dai documenti dell'archivio trova significato e riconosce la sua radice profonda in un paio di espressioni ripetute ossessivamente da Fausto Rossano: \"persone\" e i \"nostri\": per lui i pazienti, ricoverati, o come altrimenti li si voglia chiamare, sono 'suoi', sono sua responsabilit\u00e0, come i figli, ma, come questi, sono 'persone', altro da s\u00e9, da rispettare in tutto, dai gusti alle paure.\nNell'ambito del processo di dismissione, Fausto Rossano si rende conto del rischio che possa essere perduta la memoria di quanto il manicomio ha rappresento per l'assistenza psichiatrica e per l'intera societ\u00e0 nel caso in cui, chiusa la struttura, con essa andassero perduti anche la biblioteca e l'archivio, per cui attiva immediatamente una campagna di sensibilizzazione che conduce all'incontro di professionalit\u00e0 diverse attorno al progetto di recupero del patrimonio culturale del Bianchi, che, nel volgere di una decina di anni di intenso lavoro svolto con la costante supervisione della Soprintendenza archivistica campana, porta al recupero materiale ed alla bonifica dei volumi della biblioteca storica con la loro catalogazione informatica e del materiale d'archivio con la completa inventariazione e l'inizio della schedatura informatica dei fascicoli personali dei ricoverati.\nIl Dipartimento di salute mentale.\nDal 1998, con il processo della dismissione ancora non terminato, Fausto Rossano viene chiamato ad assumere anche la direzione di una Struttura complessa sul territorio e, dall'anno successivo, anche la direzione dell'intero Dipartimento di Salute mentale dell'ASL NA1, incarico che mantiene per quasi dodici anni. Anni in cui, ritenendo di imprescindibile centralit\u00e0 l'impegno del settore pubblico nell'assistenza psichiatrica, tenta di arricchire l'offerta della salute mentale di servizi nuovi, che amplino gli spazi di libert\u00e0 reciproci dei cittadini/utenti e degli operatori, svincolandoli, per quanto possibile, ad esempio, dai legami con i farmaci al fine di evitare che, smesse le camicie di forza dei manicomi, queste vengano sostituite con gabbie farmacologiche; o, ancora ad esempio, dalla pervasiva influenza dei modelli psicofisici proposti ed imposti come vincenti e causa, in fondo, di insoddisfazione e di diffuso senso di inadeguatezza."}
{"id": "4195147", "revid": "124123", "url": "https://it.wikipedia.org/wiki?curid=4195147", "title": "Nati nell'838", "text": ""}
{"id": "4195148", "revid": "4106", "url": "https://it.wikipedia.org/wiki?curid=4195148", "title": "Andr\u00e9s de Albalat", "text": ""}
{"id": "4195149", "revid": "287204", "url": "https://it.wikipedia.org/wiki?curid=4195149", "title": "Unione Sportiva Salernitana 1957-1958", "text": "Questa pagina raccoglie i dati riguardanti l'Unione Sportiva Salernitana nelle competizioni ufficiali della stagione 1957-1958.\nStagione.\nL'onorevole De Martino si dimette, e per la Salernitana il futuro appare incerto poich\u00e9 dopo che l'ex Marcantonio Ferro rivendica crediti nei confronti della societ\u00e0, quest'ultima risulta poco appetibile economicamente. Alla fine Ferro rinuncer\u00e0 al credito rivendicato e la propriet\u00e0 e presidenza passa nelle mani di Giuseppe Tortorella.\nIl nuovo presidente conferma in panchina Enrico Carpitelli, che per\u00f2 sar\u00e0 provvisoriamente sostituito prima dal vice Mario Saracino, e a quest'ultimo subentrer\u00e0 poi Giovanni Varglien. I risultati stenteranno ad arrivare e alla fine giunger\u00e0 il 14\u00ba posto. Le retrocessioni sono state eliminate per una stagione per favorire la nascita di un secondo girone di Serie C.\nMaglie.\nLa maglia della Salernitana 1957-1958.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\""}
{"id": "4195151", "revid": "486946", "url": "https://it.wikipedia.org/wiki?curid=4195151", "title": "ANSAS", "text": ""}
{"id": "4195152", "revid": "729019", "url": "https://it.wikipedia.org/wiki?curid=4195152", "title": "Metodo di Liebig", "text": "Il metodo di Liebig \u00e8 una delle poche titolazioni complessometriche che fa uso dello ione cianuro, un ligando monodentato (infatti, i ligandi monodentati come l'ammoniaca, il cianuro o l'acqua formano complessi piuttosto instabili con la maggior parte dei cationi metallici, per cui si preferisce l'uso di EDTA).\nDurante la titolazione si forma il complesso dicianoargentato, che \u00e8 molto stabile: ha una costante di stabilit\u00e0 di 1x1019. La reazione analitica \u00e8:\nQuando l'argento ha reagito con tutto il cianuro presente in soluzione, il primo eccesso di Ag+ precipita come dicianoargentato d'argento, che \u00e8 un sale poco solubile (ha un Kps= 2,3x10-12) che intorbidisce la soluzione: questo rappresenta il punto finale della titolazione. La reazione indicatrice \u00e8:\nCome in tutte le titolazioni con formazione di precipitato, anche questa \u00e8 caratterizzata da un margine d'errore, sebbene normalmente questo sia trascurabile (0,1%)."}
{"id": "4195153", "revid": "4106", "url": "https://it.wikipedia.org/wiki?curid=4195153", "title": "Andr\u00e9s Albalate", "text": ""}
{"id": "4195154", "revid": "131145", "url": "https://it.wikipedia.org/wiki?curid=4195154", "title": "Robbie Grabarz", "text": ""}
{"id": "4195155", "revid": "124898523", "url": "https://it.wikipedia.org/wiki?curid=4195155", "title": "Gran Teatro Geox", "text": "Il Gran Teatro Geox \u00e8 uno spazio coperto di Padova dedicato a spettacoli dal vivo. All'esterno del Gran Teatro \u00e8 stato allestita nel 2017 l'Arena Live, una struttura all'aperto che in estate ospita a sua volta eventi dal vivo.\nCostruzione.\nInaugurato il 7 novembre 2009 con il concerto dei Porcupine Tree, il Gran Teatro \u00e8 stato progettato e costruito dalla societ\u00e0 padovana Zed! Entertainment\u2019s World. Si tratta di un arco-struttura autoportante, senza ingombri interni.\nIl 15 ottobre 2010 la struttura viene ribattezzata Gran Teatro Geox. Il teatro \u00e8 dotato di un palcoscenico di 26 metri, con oltre 2500 posti seduti, tutti frontali, con platea e tribuna digradanti. In occasione di grandi eventi, con il parterre in piedi, la capienza \u00e8 superiore.\nNell'autunno del 2013, a seguito di una serie di interventi strutturali, \u00e8 stato aperto il nuovo \"Geox Live Club\", sala che si trova all'interno del teatro destinata ad accogliere sia eventi acustici o che necessitano di uno spazio pi\u00f9 raccolto, sia concerti come quelli de I Cani, Brunori Sas, Hardcore Superstar e Le luci della centrale elettrica.\nNel 2016 viene inaugurato il format \"Live Dinner\" con un nuovo allestimento e grandi tavoli rotondi, una tipologia di evento gi\u00e0 in voga negli Stati Uniti. Nel febbraio dello stesso anno, la struttura raggiunge il traguardo di 500 eventi organizzati.\nDimensioni.\nCon i suoi 4800\u00a0m\u00b2 (100 metri per 48), il Gran Teatro Geox \u00e8 uno dei pi\u00f9 grandi spazi dedicati allo spettacolo dal vivo in Italia ed Europa.\nEventi.\nMusica.\nTra i pi\u00f9 famosi musicisti che si sono esibiti al Gran Teatro Geox vi sono il premio Nobel Bob Dylan, Kylie Minogue, Paolo Conte, Ligabue, Beady Eye, Noemi, Crosby, Stills &amp; Nash, Roger Daltrey, Wilco, Elisa, Emma Marrone, Litfiba, Alice Cooper, Anastacia, James Taylor, Megadeth, Slayer, Korn, Slash, Kasabian, Marilyn Manson, Esperanza Spalding, Giovanni Allevi, Dave Matthews e Tim Reynolds, i Massive Attack, Ry\u016bichi Sakamoto, Pooh, Imagine Dragons, Yes, Ian Anderson, Queen + Adam Lambert, Salmo e molti altri. Umberto Tozzi ha registrato qui \"Ma che spettacolo\", il primo DVD live della carriera, in occasione del suo concerto del 1\u00ba dicembre 2012. A maggio 2014 Rita Pavone registra al Gran Teatro Geox un videoclip, durante il concerto di ritorno sulle scene.\nIl 2 febbraio 2016 il Gran Teatro Geox ha ospitato l'unica data italiana del tour degli Slipknot e il concerto di Brian May e Kerry Ellis. La stagione 2016 si concluse con le esibizioni di alcuni famosi artisti italiani (Gianna Nannini, Francesco De Gregori, Gigi D'Alessio, Alex Britti, Elio e le Storie Tese) e star internazionali (Marcus Miller in concerto con Enzo Avitabile, Elvis Costello, Yes nel tour di Fragile &amp; Drama).\nMusical.\nOltre alla musica, il Gran Teatro Geox ha ospitato anche musical, come Jesus Christ Superstar, Romeo e Giulietta - Ama e cambia il mondo, Cats e Flashdance, oltre a spettacoli di danza (Momix, Parson's dance, Trockadero, Eleonora Abbagnato, Balletto di San Pietroburgo). Nel 2016 si sono tenute due repliche del musical Rapunzel con Lorella Cuccarini.\nTeatro.\nSi sono esibiti attori comici come Fiorello, Antonio Albanese, Giorgio Panariello, Corrado Guzzanti, Ale e Franz, Beppe Grillo, Enrico Brignano, Giuseppe Giacobazzi, Aldo Giovanni e Giacomo, Daniele Luttazzi.\nIl Gran Teatro Geox ha anche ospitato la notte di Capodanno 2012 il ritorno di Gianni Morandi, dopo 4 anni dall'ultima esibizione live. All'inizio del 2016 Rosario Fiorello \u00e8 tornato ad esibirsi a Padova il 5 e 6 febbraio, in concomitanza con il 500\u00ba show realizzato presso il teatro. Per l'occasione anche l'area esterna \u00e8 stata rinnovata con una nuova pavimentazione e l'allestimento di una fontana colorata. Il 14 maggio 2016 il Gran Teatro Geox \u00e8 tappa del tour di Beppe Grillo, nel suo ritorno agli spettacoli dopo la parentesi attivista con il Movimento 5 Stelle. Cinque giorni dopo, Dario Fo sceglie il teatro di Padova per la messa in scena di \"Mistero buffo\".\nEventi istituzionali.\nIl Gran Teatro Geox ospita annualmente la riunione di Confindustria del Veneto e eventi di carattere politico-istituzionale, come l'Assemblea Generale del settore metalmeccanico, e aziendali, come la convention di Mediolanum e della Banca del Padovano. Il 5 novembre 2016 si \u00e8 tenuto il meeting annuale del Cuamm, alla presenza del Presidente della Repubblica Sergio Mattarella.\nLive Senza Barriere.\nIl 5 aprile 2014 Arturo Brachetti, ospite in quei giorni in teatro, \u00e8 stato il padrino del progetto \"Live senza Barriere\" che prevede il servizio di bilinguismo simultaneo per le persone affette da handicap uditivi, parcheggi riservati, e postazioni adatte a vari tipi di handicap, oltre ad un servizio di ristorazione capace di rispettare le diverse abitudini alimentari.\nArea Outdoor.\nAnche all'esterno del Gran Teatro si tengono spettacoli dal vivo in uno spazio denominato Area Outdoor. In tale spazio \u00e8 stato inaugurata nel 2017 la Live Arena, una struttura all'aperto dotata di palco, tribune e platea.\nIrlanda in Festa.\nDal 2013 presso l'area spettacoli interna ed esterna al Gran Teatro Geox si tiene ogni anno la manifestazione \"Irlanda in Festa\", evento in concomitanza con il St. Patrick's Day che celebra la musica, la cultura, il folklore e la gastronomia irlandese.\nStreeat.\nA giugno 2015 l'area esterna ha ospitato la tappa padovana di Streeat FoodTruck Festival, la manifestazione itinerante dedicata al cibo internazionale servito su veicoli o strutture mobili.\nPostepay Sound Padova.\nLa Live Arena fu inaugurata nel 2017 con l'evento musicale Postepay Sound Padova che fino all'anno precedente si teneva nel piazzale antistante la Villa Contarini di Piazzola sul Brenta. Tra gli ospiti della prima edizione padovana vi sono stati David Guetta, 2Cellos, Il Volo, Benji &amp; Fede e i Kasabian."}
{"id": "4195156", "revid": "124123", "url": "https://it.wikipedia.org/wiki?curid=4195156", "title": "Nati nel 948", "text": ""}
{"id": "4195158", "revid": "124123", "url": "https://it.wikipedia.org/wiki?curid=4195158", "title": "Nati nel 952", "text": ""}
{"id": "4195160", "revid": "124123", "url": "https://it.wikipedia.org/wiki?curid=4195160", "title": "Nati nel 966", "text": ""}
{"id": "4195161", "revid": "124123", "url": "https://it.wikipedia.org/wiki?curid=4195161", "title": "Nati nel 999", "text": ""}
{"id": "4195163", "revid": "554633", "url": "https://it.wikipedia.org/wiki?curid=4195163", "title": "Handley Page O/100", "text": ""}
{"id": "4195164", "revid": "647919", "url": "https://it.wikipedia.org/wiki?curid=4195164", "title": "Divisione della Polonia", "text": ""}
{"id": "4195165", "revid": "287204", "url": "https://it.wikipedia.org/wiki?curid=4195165", "title": "Mu Normae", "text": "Mu Normae (\u03bc Nor) \u00e8 una stella supergigante blu situata nella costellazione del Regolo a circa 4240 anni luce dalla Terra, anche se il margine di errore \u00e8 piuttosto grande, di circa 1540 anni luce.\nOsservazione.\nLa sua posizione moderatamente australe fa s\u00ec che questa stella sia osservabile specialmente dall'emisfero sud, in cui si mostra alta nel cielo nella fascia temperata; dall'emisfero boreale la sua osservazione risulta invece pi\u00f9 penalizzata, specialmente al di fuori della sua fascia tropicale. La sua magnitudine pari a +4,94, fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra maggio e settembre; nell'emisfero sud \u00e8 visibile anche per gran parte della primavera, grazie alla declinazione boreale della stella, mentre nell'emisfero nord pu\u00f2 essere osservata in particolare durante i mesi estivi boreali.\nCaratteristiche fisiche.\nLa stella \u00e8 una calda e massiccia supergigante blu di classe spettrale O9,7 o B0Ia. Tuttavia sarebbe quasi 1 magnitudine pi\u00f9 luminosa, ma a causa delle polveri interstellari presenti sulla nostra linea visiva, appare pi\u00f9 debole. A causa dell'incertezza sulla distanza, i parametri fisici sono molto approssimativi: se le misure sono corrette, la temperatura superficiale misura circa 30.500 K e la luminosit\u00e0 equivale a circa 500.000 volte quella del Sole, rendendo questa stella una delle pi\u00f9 luminose della galassia. Il raggio sarebbe l'equivalente di 25 raggi solari e la sua massa risulterebbe 40 volte quella del Sole.\nSe la distanza \u00e8 pi\u00f9 grande, potrebbe essere anche un milione di volte pi\u00f9 luminosa, mentre la massa arriverebbe a misurare circa 60 volte la massa della nostra stella. Esiste anche la possibilit\u00e0 che l'astro sia pi\u00f9 vicino, facendo ridimensionare la massa, che misurerebbe \"solo\" 25 volte quella solare, e la sua luminosit\u00e0. \nNonostante la sua classificazione, la stella potrebbe infatti essere ancora alla fine della sua permanenza nella sequenza principale, e non aver ancora raggiunto lo stadio di stella supergigante.\nCome la maggior parte di queste stelle, Mu Normae possiede un potente vento stellare, che supera i 1750 km/s; a causa di questo vento, dall'inizio della sua esistenza, l'astro ha gi\u00e0 forse perso quasi il 10% della sua massa originaria.\nMu Normae sembra far parte dell'ammasso aperto NGC 6169, dell'associazione OB Ara OB1 ed \u00e8 una Variabile Alfa Cygni."}
{"id": "4195166", "revid": "554633", "url": "https://it.wikipedia.org/wiki?curid=4195166", "title": "Handley Page O/400", "text": ""}
{"id": "4195171", "revid": "124123", "url": "https://it.wikipedia.org/wiki?curid=4195171", "title": "Nati nel 1123", "text": ""}
{"id": "4195172", "revid": "1904508", "url": "https://it.wikipedia.org/wiki?curid=4195172", "title": "Conti e duchi di Penthi\u00e8vre", "text": "Fra l'XI e il XII secolo il titolo di Conte di Penthi\u00e8vre, poi elevato allo status ducale, legato al feudo in Bretagna, attualmente localizzato nella C\u00f4tes-d'Armor, appartenne a un ramo della casa regnante di Bretagna.\nGoffredo I, duca di Bretagna lo cedette al fratello Odo, conte di Penthi\u00e8vre (999-1079) nel 1035 ed i suoi discendenti formarono una linea cadetta della casata. Nel 1235 il Duca di Bretagna Pietro I di Bretagna requis\u00ec il contado all'erede Henry d'Avaugour per darlo in dote alla figlia Yolanda che nel 1238 spos\u00f2 Hugues XI di Lusignano (1221-6 aprile 1250) Conte de La Marche, quando Yolanda mor\u00ec nel 1272 suo fratello Giovanni I di Bretagna cinse d'assedio il contado riportandolo in seno alla linea madre della casata.\nNel 1337 Giovanna di Penthi\u00e8vre port\u00f2 il contado in dote al marito Charles, I duca di Bretagna (1319-29 settembre 1364), i due combatterono a lungo nella Guerra di successione bretone ed alla fine lei e Charles furono ricompensati perch\u00e9 nel 1341 ricevettero il titolo di Duca e Duchessa di Bretagna, tuttavia avevano vinto la battaglia e non la guerra tanto che nel 1364 Charles venne ucciso mentre combatteva contro gli inglesi che supportavano il loro avversario Jean V, duca di Bretagna(1339-1\u00ba novembre 1399) che pot\u00e9 prendere il titolo ducale e cacciare Giovanna. Tuttavia nemmeno il suo regno fu facile, solo pochi anni dopo, nel 1374, conflitti interni con i baroni lo spinsero a cercare rifugio in Inghilterra, Carlo V di Francia nomin\u00f2 un luogotenente che comandasse il contado e scelse Luigi I d'Angi\u00f2 che di Giovanna era genero avendone sposato la figlia Marie nel 1360.\nNel 1420 Jean VI, duca di Bretagna (24 dicembre 1389-29 agosto 1442) venne rapito dal conte Olivier di Penthi\u00e8vre, sua moglie Giovanna di Valois (1391-1433) mise d'assedio i ribelli, liber\u00f2 il marito e i beni dei Penthi\u00e8vre vennero confiscati. Nel 1465 la contessa in carica era Nicole de Blois ed in quell'anno venne deprivata del titolo dal duca di Bretagna Francesco II di Bretagna indebolendo ulteriormente la posizione della famiglia nel paese. Nel 1488 l'ultimo erede maschio di Francesco mor\u00ec, cos\u00ec che il diritto alla successione per il ducato venne reclamato da Jean de Brosse (morto 1502), nipote di Nicole, tuttavia le sue aspirazioni vennero frustrate giacch\u00e9 il titolo and\u00f2 ad una delle figlie di Francesco, Anna di Bretagna.\nNel 1569 il conte era S\u00e9bastien, duca di Penthi\u00e8vre (1530-1569), ultimo erede dei de Brosse per parte di madre, che vide innalzato il proprio rango fra i Par\u00eca di Francia, pochi anni dopo, nel 1582, Enrico III di Francia era l'ultimo erede vivente di Claudia di Francia e scelse di nominare come governatore della Bretagna il cognato Filippo Emanuele di Lorena che era anche a capo della Lega cattolica (Francia). Filippo scelse di invocare i diritti ereditari della moglie Marie del Lussemburgo per rendere autonoma la propria provincia, nel 1589 scelse Nantes come capitale e nomin\u00f2 il figlio Filippo Luigi di Lorena \"principe e duca di Bretagna\". Per non soccombere si alle\u00f2 con la Spagna e sconfisse Enrico IV di Francia quando questi prov\u00f2 a sottometterlo, il suo dominio dur\u00f2 fino al 20 marzo 1598 quando infine fu costretto ad arrendersi e ad andar in esilio in Ungheria.\nNel 1669 Penthi\u00e8vre and\u00f2 in eredit\u00e0 a Luigi Giuseppe di Borbone-Vend\u00f4me, ma un decreto glielo tolse nel 1687 per donarlo ad Anna Maria Vittoria di Borbone-Cond\u00e9, nel 1696 esso venne venduto a Luigi Alessandro di Borbone, conte di Tolosa, il cui figlio Luigi Giovanni Maria di Borbone-Penthi\u00e8vre eredit\u00f2 il ducato."}
{"id": "4195175", "revid": "729019", "url": "https://it.wikipedia.org/wiki?curid=4195175", "title": "Stazione di Uppsala", "text": "La stazione di Uppsala (in svedese \"Uppsala centralstation\") \u00e8 la stazione principale della citt\u00e0 di Uppsala in Svezia.\nL'edificio venne inaugurato nel 1866, in occasione dell'apertura del servizio ferroviario tra Uppsala e Stoccolma.\nLa stazione si collega molto bene a Stoccolma, ma \u00e8 altres\u00ec utile per raggiungere G\u00e4vle e Sundsvall. Inoltre c'\u00e8 un servizio navetta che porta direttamente all'aeroporto di Stoccolma-Arlanda.\nStoria.\nLa stazione centrale fu inaugurata da re Carlo XV di Svezia il 19 settembre 1866 e il giorno dopo fu inaugurata la ferrovia tra Uppsala e Stoccolma. Le due citt\u00e0 erano collegate all'epoca da tre treni al giorno in entrambe le direzioni e il viaggio durava circa due ore e mezza.\nNel 1870 furono aggiunte le linee Uppsala-Heby, Uppsala-G\u00e4vle e la ferrovia a scartamento ridotto Uppsala-L\u00e4nna. Qualche anno dopo fu creato anche il parco ferroviario, che in seguito serv\u00ec come base durante la prima guerra mondiale.\nNel 1906 fu inaugurata la rete tranviaria di Uppsala, con una linea che partiva dalla stazione e arrivava fino a Sysslomansgatan. I tram funzionarono fino a met\u00e0 dell'estate 1945, quando un incendio nel deposito dei tram caus\u00f2 gravi danni ai veicoli, tanto che il percorso tra la stazione ed il centro fu sostituito da autobus.\nGi\u00e0 nel 1908, l'intera linea ferroviaria per Stoccolma era a doppio binario, ma si dovette aspettare fino al 1934 per l'elettrificazione.\nLa zona della stazione \u00e8 stata riprogettata negli anni 2005-2011, con la costruzione di un nuovo centro passeggeri.\nLa vecchia stazione.\nL'edificio della stazione originale \u00e8 del 1866, progettato dall'architetto-capo delle ferrovie statali svedesi Adolf Wilhelm Edelsv\u00e4rd ed \u00e8 stato utilizzato fino al 2010, quando venne inaugurata la nuova stazione. Il vecchio edificio della stazione \u00e8 un edificio di interesse storico dal 1986.\nDi fronte all'edificio si trova la scultura \"N\u00e4ckens polska\" di Bror Hjorth.\nLa nuova stazione.\nTra gli anni 2005 e 2011 la zona della stazione \u00e8 stato oggetto di una vasta ristrutturazione, con la creazione di un \"centro viaggiatori\". Il progetto \u00e8 stato gestito congiuntamente da Amministrazione dei Trasporti Svedese, Jernhusen e dal comune di Uppsala.\nSono stati realizzati 10 binari. I binari 1 e 2 sono usati per il traffico in direzione nordmentre i binari 7 e 8 per quello in direzione sud. I binari intermedi sono utilizzati per i treni locali che hanno inizio e fine a Uppsala. Solitamente il binario 3 \u00e8 riservato al treno SL, il binario 4 per i treni pendolari di Uppsala e i binari 5 e 6 per i treni per Uppt\u00e5get. Infine,i binari 9 e 10 sono a scartamento ridotto e appartengono alla ferrovia Uppsala-Lenna.\nMovimento passeggeri e ferroviario.\nIl movimento passeggeri \u00e8 buono in tutte le ore del giorno.\nServizi.\nLa stazione dispone di:"}
{"id": "4195179", "revid": "463126", "url": "https://it.wikipedia.org/wiki?curid=4195179", "title": "Universit\u00e0 degli Studi di Modena", "text": ""}
{"id": "4195180", "revid": "624882", "url": "https://it.wikipedia.org/wiki?curid=4195180", "title": "Binari ferroviari", "text": ""}
{"id": "4195183", "revid": "125258480", "url": "https://it.wikipedia.org/wiki?curid=4195183", "title": "Giovanni Galbieri", "text": "Titolato ai campionati italiani, in tutte le categorie, per complessive 17 medaglie d'oro (16 a livello giovanile ed una agli assoluti con la staffetta 4x100 m); titolato sia sui 60 che nei 100 m in tutte e tre le categorie giovanili (allievi, juniores, promesse) in cui si disputano.\nBiografia.\nGli inizi, i primi titoli italiani giovanili e il bronzo ai Mondiali allievi.\nInizia a vincere le prime medaglie ai campionati italiani giovanili nel 2007 ai nazionali cadetti, con l'argento nel salto in lungo ed il bronzo con la staffetta 4x100 m.\nIl suo primo risultato cronometrico di spicco lo ottiene nel 2008, quando il 7 settembre a Savona sigla la migliore prestazione italiana cadetti negli 80 m, col tempo di 8\"92; lo stesso anno fa bis di titoli italiani cadetti ai campionati di categoria con l'oro sia sugli 80 m che con la 4x100 m (vittoria con la rappresentativa della regione Veneto in 42\"32, migliore prestazione italiana cadetti).\nAltra doppietta di titoli italiani giovanili al primo anno da allievo nel 2009 con l'oro sia nei 60 m indoor (realizza il suo primo primato stagionale/personale sulla distanza fissandolo sui 6\"90) che sui 100 m.\nAl suo primo anno da allievo, realizza il suo primo primato stagionale/personale sulla distanza dei 100 m fissandolo sul 10\"59 a Bressanone (Italia) il 9 luglio, nella semifinale dei Mondiali allievi; poi in finale conquista la medaglia di bronzo, precedendo di un solo centesimo (10\"79 contro 10\"80 con un vento contrario di -1,2\u00a0m/s) il giapponese Ryota Yamagata; invece esce in batteria con la 4x100 m.\nlo stesso anno, a Tampere (Finlandia) al Festival olimpico della giovent\u00f9 europea vince la medaglia di bronzo sui 100 m e viene squalificato con la staffetta 4x100 m.\n2010-2012: Europei e Mondiali juniores.\nNel 2010, dopo aver saltato la stagione agonistica indoor, all'aperto ai campionati italiani allievi vince la medaglia d'oro sui 100 m e viene squalificato con la 4x100 m.\nPartecipa all'Incontro internazionale under 18 in Italia a Chiuro tra Italia, Francia e Slovenia concludendo primo nei 100 m e secondo con la 4x100 m.\nDue doppiette di titoli italiani juniores centrate nel biennio 2011-2012 su 60 m indoor (abbassando il personale a 6\"81 nel 2012) e 100 m (portando il personale sul 10\"55 nel 2011).\nNel 2011 vince sui 60 m all'Incontro internazionale juniores indoor tra Germania, Francia ed Italia tenutosi in Germania ad Amburgo.\nIl 4 settembre del 2011 a Susa contribuisce a stabilire la nuova migliore prestazione italiana juniores della staffetta svedese, portandola a 1'50\"86.\nPrende parte nel 2012 a Val-de-Reuil in Francia all'Incontro internazionale juniores indoor tra Francia, Germania ed Italia, finendo secondo dopo le due serie sui 60 m.\n2013-2015: l'esordio nella Nazionale assoluta, quattro titoli italiani giovanili in un anno e l'oro agli Europei under 23.\nTre titoli italiani vinti ai vari campionati del 2013: 60 m indoor ai nazionali promesse portando in semifinale il personale sul 6\"77 (agli assoluti sesto nei 60 m ed argento con la staffetta 4x200 m), 4x100 m sia agli italiani promesse (quinto sui 100 m) che agli assoluti (sesto nei 100 m) di Milano.\nNel mese di settembre del 2013 esordisce con la Nazionale assoluta in occasione del D\u00e9caNation a Valence in Francia, in cui corre i 100 m finendo al sesto posto.\nDopo un difficile periodo a causa di un grave infortunio ad un ginocchio, durante il quale salta la stagione agonistica indoor 2014, Galbieri torna sulle piste nello stesso anno vincendo il titolo italiano promesse con la 4x100 m; partecipa agli assoluti di Rovereto dove raggiunge la finale dei 100 m concludendo al settimo posto ed invece con la 4x100 m finisce al quarto posto (40\"87) ad un solo centesimo (40\"86) dal bronzo dell'Enterprise Sport &amp; Service; il 2 settembre del 2014 a Rovereto porta il suo primato sui 100 m a 10\"45.\nNel 2015 (anno in cui ha stabilito il suo attuale primato personale sia nei 60 m indoor che sui 100 m) centra due doppiette, gara individuale e di staffetta, ai campionati italiani promesse: 60 m (porta il personale sino a 6\"71) e 4x200 m indoor, 100 e 4x100 m outdoor; agli assoluti indoor di Padova finisce quarto sui 60 m (ad un solo centesimo dalla medaglia di bronzo di Fabio Cerutti) e diventa vicecampione con la staffetta 4x200 m. Altre due medaglie d'argento vinte sui 100 m, una ai nazionali universitari di Fidenza e l'altra agli assoluti di Torino (il 25 luglio, durante i campionati italiani assoluti di Torino, riduce ulteriormente il suo primato nei 100 m portandolo a 10\"32 con cui vince la medaglia d'argento ad un solo centesimo dal campione Fabio Cerutti).\nA \u010ceboksary (Russia), alla vigilia dell'Europeo per nazioni, arriva terzo nella serie extra dei 100 m.\nIl 2015 lo vede di nuovo sul podio in una rassegna internazionale giovanile: agli Europei under 23 di Tallinn 2015, dopo aver vinto la semifinale correndo in 10\"20 (con un vento favorevole di 2,3\u00a0m/s, superiore quindi ai 2\u00a0m/s che \u00e8 il limite massimo consentito per l'omologazione dei tempi), Galbieri vince la finale dei 100 m correndo in 10\"33 (precedendo in assenza di vento di un solo centesimo il bulgaro Denis Dimitrov quarto con 10\"34) primo italiano a riuscirci nelle dieci edizioni dei campionati (squalificato nella batteria della 4x100 m).\nIl 25 aprile a Savona stabilisce la migliore prestazione italiana promesse sugli 80 m, correndo in 8\"63.\n2016-2018: campionati assoluti e infortuni.\nNel giugno 2016, Galbieri arriva quarto ai campionati italiani assoluti a Rieti, con un tempo di 10\"49. Due settimane dopo partecipa ai campionati europei assoluti ad Amsterdam, non andando oltre i 10\"48 in batteria a causa di un infortunio al retto femorale, che sar\u00e0 il primo di tre consecutivi in tre anni.\nSempre a causa di un infortunio, questa volta al bicipite femorale sinistro, nel 2017 non partecipa alle gare indoor, riuscendo per\u00f2, successivamente, a gareggiare nei campionati assoluti di Trieste, piazzandosi terzo ma scalando di una posizione dopo la squalifica del secondo classificato.\nNel 2018 si posiziona secondo ai campionati italiani indoor di Ancona con soli quattro millesimi di secondo di distacco dal primo classificato, Michael Tumi.\nNel frattempo inizia ufficialmente la sua carriera musicale pubblicando nel 2018 l'EP \"Pensa poetico\" a cui due anni dopo seguiranno i singoli \"La cura del sale\" e \"Gioco di trincea\"."}
{"id": "4195184", "revid": "767487", "url": "https://it.wikipedia.org/wiki?curid=4195184", "title": "Byzantium (film)", "text": "Byzantium \u00e8 un film del 2012 diretto da Neil Jordan e con protagoniste Saoirse Ronan e Gemma Arterton. Il film \u00e8 basato sulla pi\u00e8ce teatrale di Moira Buffini \"A Vampire Story\", autrice anche della sceneggiatura.\nTrama.\nNel 2010, un uomo anziano di nome Robert Fowlds trova alcune pagine scritte da Eleanor, una vampira adolescente che ha raccontato la sua intera vita su alcune pagine per poi averle disperse nel vento. Una volta scoperto che la ragazzina \u00e8 solita nutrirsi solo del sangue delle persone che stanno per morire, l'uomo invita Eleanor a casa sua, le rivela di aver letto tutto e lascia che lei lo uccida perch\u00e9 sente di essere pronto per morire. Nel frattempo Clara, la madre di Eleanor, si sta esibendo come ballerina in un nightclub e, dopo aver finito il suo turno viene attaccata da un altro vampiro, Werner, membro della congregazione di vampiri Brethen. Quando questi le chiede in maniera allusiva dove sia sua figlia e prova a violentarla, la donna lo decapita e d\u00e0 fuoco al suo corpo per poi scappare via proprio insieme alla ragazza.\nEleanor e Clara cercano un santuario abbandonato nella citt\u00e0 di Hastings in cui stabilirsi. Qui Clara entra in contatto con un uomo solitario di nome Noel, ex imprenditore caduto in disgrazia a causa della depressione e proprietario di un albergo abbandonato chiamato Byzanthium Hotel. Nel frattempo Eleanor inizia a suonare il pianoforte in un locale e attira le attenzioni di Frank, ragazzo che si invaghisce immediatamente di lei. Successivamente Clara trasforma il motel in un bordello ed Eleanor inizia a frequentare un college locale, lo stesso di Frank. I due iniziano a legare ed Eleanor gli racconta eventi del suo passato scrivendoli su carta; il ragazzo non le crede del tutto e mostra cos\u00ec gli appunti a un insegnante, Kevin.\nA questo punto scopriamo, tramite flashback, la storia delle due vampire: si ritorna ai tempi delle guerre napoleoniche, quando una giovane Clara incontra gli ufficiali di Napoleone, Ruthven e Darvell. I due le regalano una collana di perle e la convincono dunque ad andare con loro in un bordello; qui abusano di lei e la costringono, a partire da quel momento, a diventare una prostituta. Nel corso degli anni, Ruthven continua ad andare da lei ed abusarne. Quando nel 1804 d\u00e0 alla luce sua figlia Eleanor, Clare la lascia in un orfanotrofio per poi andarla a trovare segretamente ogni notte. Anni dopo, Clara sta per morire di tubercolosi quando Darvell, che nel frattempo \u00e8 diventato un vampiro e le mostra una mappa in cui \u00e8 indicata un'isola dove \u00e8 possibile trasformarsi in vampiri. La donna gli spara ad una gamba, ruba la mappa e raggiunge l'isola: qui Darvell riesce comunque a raggiungerla e la presenta ad una congrega di vampiri, Bethren, i quali celano al mondo il segreto del vampirismo.\nSebbene la congrega sia composta esclusivamente da uomini nobili, i vari membri non riescono ad accettare di includere una donna di \"bassa lega\" fra di loro ma si ritrovano costretti a farlo, dunque le intimano di sottomettersi alle loro regole senza poter tuttavia svolgere un ruolo attivo nella loro societ\u00e0. Poco dopo, la vampira si reca di nuovo all'orfanotrofio a trovare sua figlia: qui scopre che Ruthven sta cercando di stuprarla e cos\u00ec interviene, uccidendo brutalmente l'uomo, ma \u00e8 troppo tardi: questi le ha gi\u00e0 trasmesso la tubercolosi. A questo punto Eleanor porta sua figlia con s\u00e9 all'isola e, contravvenendo alle regole che le impedivano di partecipare attivamente alla societ\u00e0 dei vampiri, inizia anche la ragazza al vampirismo. A questo punto entrambe le donne diventano ricercate dai Bethren, che vogliono ucciderle entrambe.\nNel frattempo, nel presente Eleanor si innamora di Frank e scopre che il ragazzo ha combattuto strenuamente contro la leucemia, e decide dunque di aiutarlo a diventare anche lui un vampiro cos\u00ec da poter avere una vita felice insieme. Le cose tuttavia precipitano: Clara ha scoperto che cosa \u00e8 stato rivelato da sua figlia e ha ucciso Kevin per poi impedire fisicamente a sua figlia di lasciare Byzantium. Subito dopo Noel muore cadendo nel vano di un ascensore. Nel frattempo Devrel e il leader dei Bethren, Savelia, dopo essere passati per il commissariato di polizia riescono a scoprire dove vivono Clara ed Eleanor e rapiscono quest'ultima. Clara in quello stesso momento trova Frank e si prepara per ucciderlo, tuttavia desiste nel momento in cui si rende conto che sua figlia sta correndo un pericolo mortale. Clara intercetta i Brethren in un luogo abbandonato, riuscendo a salvare sua figlia. Savelia combatte con Clara e riesce a costringerla a terra, quindi d\u00e0 la sua spada (presa a Bisanzio durante le crociate) a Devrel affinch\u00e9 uccida la vampira: questi tuttavia uccide Savelia, rivelando di essere stato sempre innamorato di Clara. A questo punto, la vampira decide di dare finalmente a sua figlia la possibilit\u00e0 di vivere la sua vita: Clara d\u00e0 dunque ad Eleanor dei soldi guadagnati al bordello e la lascia andare per la sua strada, mentre lei \u00e8 ora intenzionata a vivere l'eternit\u00e0 con Devrel. Eleanor porta quindi Frank all'isola, decisa a trasformarlo in vampiro ed a vivere con lui per il resto dell'eternit\u00e0.\nDistribuzione.\nIl film \u00e8 stato presentato in anteprima il 9 settembre 2012 alla trentasettesima edizione del Toronto International Film Festival, ed \u00e8 stato distribuito nelle sale britanniche a partire dal 31 maggio 2013 e in quelle statunitensi in distribuzione limitata a partire dal successivo 28 giugno. In Italia arriva direct to video dal 3 luglio 2014.\nIl primo trailer internazionale \u00e8 stato distribuito online il 2 febbraio 2013.\nAccoglienza.\nIncassi.\nA fronte di un budget di 8 milioni di dollari, il film ne ha incassati soltanto 828.284 dollari.\nAccoglienza.\nSecondo l'aggregatore di recensioni Rotten Tomatoes il film ha ottenuto il 66% degli apprezzamenti e un voto di 6,4 su 10 sulla base di 119 recensioni. Su Metacritic ha ottenuto invece un voto di 66 su 100 sulla base di 22 recensioni."}
{"id": "4195190", "revid": "767487", "url": "https://it.wikipedia.org/wiki?curid=4195190", "title": "A Royal Weekend", "text": "A Royal Weekend (\"Hyde Park on Hudson\") \u00e8 un film del 2012 diretto da Roger Michell.\nTrama.\nIl racconto della storia d'amore tra Franklin Delano Roosevelt e la sua lontana cugina Margaret Suckley, centrata intorno al fine settimana nel marzo 1939, quando re Giorgio VI del Regno Unito e la regina Elizabeth Bowes-Lyon visitarono lo stato di New York ed il Presidente Roosevelt.\nProduzione.\nIl regista Roger Michell inizi\u00f2 a cercare gli attori statunitensi adatti per i ruoli di Franklin Delano Roosevelt ed Eleanor Roosevelt nel marzo 2011. Alla fine dello stesso mese Bill Murray accett\u00f2 di recitare nel ruolo di Roosevelt.\nPromozione.\nIl primo trailer del film viene pubblicato il 18 maggio 2012, mentre il trailer italiano viene diffuso online il 27 novembre 2012.\nDistribuzione.\nIl film viene presentato in vari festival cinematografici: al Telluride Film Festival (31 agosto), al Toronto International Film Festival (10 settembre) ed al New York Film Festival (30 settembre).\nLa pellicola viene distribuita nelle sale cinematografiche statunitensi a partire dal 7 dicembre 2012 ed in Gran Bretagna dal 1\u00ba febbraio 2013.\nDivieto.\nIl film viene vietato ai minori negli Stati Uniti d'America per la presenza di \"breve sessualit\u00e0\"."}
{"id": "4195193", "revid": "3831", "url": "https://it.wikipedia.org/wiki?curid=4195193", "title": "Madre Eroica", "text": ""}
{"id": "4195194", "revid": "1155", "url": "https://it.wikipedia.org/wiki?curid=4195194", "title": "Leptolucania", "text": ""}
{"id": "4195196", "revid": "1632387", "url": "https://it.wikipedia.org/wiki?curid=4195196", "title": "White Eagle (album)", "text": "White Eagle \u00e8 un album pubblicato nel 1982 dalla band tedesca di musica elettronica, i Tangerine Dream nel 1982. Ha raggiunto il numero 57 nella classifica degli album pi\u00f9 venduti nel Regno Unito, standoci per 5 settimane consecutive. La suite d'apertura, \"Mojave Plan\" era stata suonata dal vivo un anno prima con Eberhard Schoener alla \"Rock Night Classic\" a Monaco di Baviera il 9 dicembre 1981.\nLa title track \u00e8 stata remixata ed \u00e8 stata usata come tema principale della serie TV tedesca \"Tatort (Scena del crimine)\" con il nome \"Das M\u00e4dchen auf der Treppe\".\nNel 1995 la Virgin ribubblic\u00f2 il disco in versione rimasterizzata, per continuare la serie delle \"Definitive Edition\"."}
{"id": "4195203", "revid": "2202603", "url": "https://it.wikipedia.org/wiki?curid=4195203", "title": "Prossenicco", "text": "Prossenicco (Prosnid in sloveno ed in dialetto del Torre/\"Tersko nare\u010dje\", \"Prasan\u00e8c\" o \"Prossenic\" in friulano) \u00e8 una frazione di 35 abitanti del comune di Taipana, nell'area orientale della provincia di Udine corrispondente alla Slavia friulana.\nGeografia fisica.\nTerritorio.\nSituata in prossimit\u00e0 del confine italo-sloveno, la localit\u00e0 di Prossenicco, 552 metri di altitudine media (538/576m), si sviluppa a mezza costa del monte Ostra Cras/\"Ostri Kras\" (747m), sulla sinistra orografica della valle del torrente Lerada/\"Legrada\", nell'alto bacino del fiume Natisone. Il territorio montano su cui sorge appartiene alle Prealpi Giulie Meridionali, gruppo del Mia-Joanaz (STS. 34.II.B secondo la suddivisione SOIUSA delle Alpi).\nDa tre lati l'orizzonte di Prossenicco \u00e8 circondato da un anfiteatro di poggi e monti cos\u00ec distribuiti: ad ovest il monte Coreda/\"Koreda\" (890m), il monte Spich/\"\u0160pik\" (929m) ed il monte Jauar (1005m); a sud il monte Joanaz/\"Ivanac\" (1167m), il monte Vogu/\"Vogel\" (1124m) ed il monte Lubia/\"Ljubija\" (1063m), sulle cui pendici sorge la dirimpettaia localit\u00e0 slovena di Robedischis/ \"Robidi\u0161\u010de\"; ad est il monte Mia/\"Mija\" (1241m) ed il monte Nero/ \"Krn\" con la sua catena (2244m); a nord-est la Cima Crassi/\"Krasij Vrh\" (1773m) ed il monte Stol (1673m), sulle cui estreme propaggini meridionali sorge l'abitato sloveno di Longo/\"Logje\".\nIdrograficamente il territorio di Prossenicco appartiene al bacino imbrifero del fiume Isonzo tramite il sottobacino del Natisone, che nasce nei pressi della localit\u00e0 dalla confluenza del Rio Nero con il Rio Bianco.\nTettonica e Geologia.\nIl paesaggio orografico del territorio di Prossenicco \u00e8 determinato dall'interferenza tra l'orogenesi sudalpina orientale, con sviluppo E-W (come il monte Lubia ed il monte Mia), e la pi\u00f9 antica orogenesi dinarica, con sviluppo NW-SE (come il gruppo delle Zuffine ed il monte Joanaz). Le spinte tettoniche in tale area hanno creato la cosiddetta \"linea di sovrascorrimento periadriatico\" (linea di Barcis-Starasella), una faglia inversa con piano immerso verso nord che determina il sovrascorrimento della dolomia principale triassica sulla spessa base di flysch eocenico. A sud di tale linea si trova la \"zona degli ellissoidi\", dossi montani ben distinti, che il Marinelli defin\u00ec \"altipiani submontani\". Questi costituiscono un'estesa sinclinale in cui a ponente prevale il flysch di Grivo' con sovrapposizione di banchi carbonatici a torbiditi (monte Joanaz) mentre a levante (monte Lubia e Mia) prevale la dolomia principale ed il calcare di Dachstein. Nelle aree a prevalenza carbonatica \u00e8 diffuso il fenomeno carsico con doline, pozzi e grotte, di modesto sviluppo.\nDurante la glaciazione w\u00fcrmiana l'alto bacino del Natisone era occupato da un ramo del ghiacciaio dell'Isonzo, attraverso il passo di Starasella. Le morene glaciali, disposte tra Prossenicco, Longo e Bergogna, ed i depositi argillosi a valle del paese sono testimonianza della sua presenza. Spesso i sedimenti argillosi e torbiditici vengono interessati da movimenti franosi, generalmente \"a colata\".\nClima.\nProssenicco ha un clima prealpino-continentale influenzato dalla particolare posizione geografica. Si trova infatti al centro dell'ampia conca formata dall'alto corso del Natisone, riparata a W, S ed E da rilievi di circa 1000-1200 metri che ostacolano, ma non impediscono del tutto, l'effetto mitigatore dell'Adriatico; all'opposto da NE risente di masse d'aria pi\u00f9 fredda. Da un punto di vista termico gli inverni sono rigidi e moderatamente nevosi e le estati non troppo calde con frequenti temporali. La notevole piovosit\u00e0, circa 2500mm annui, \u00e8 dovuta allo sbarramento delle Prealpi Giulie nei confronti degli umidi venti meridionali, soprattutto di libeccio. L'effetto conca, trattenendo l'aria fredda negli strati pi\u00f9 bassi, determina un abbassamento del limite delle nevicate rispetto ai rilievi affacciati alla pianura e favorisce il fenomeno del gelicidio. Tra gli eventi atmosferici calamitosi, che periodicamente colpiscono ed isolano il borgo montano, si ricordano: le eccezionali nevicate di fine febbraio 1909, responsabili della valanga che il 2 marzo successivo travolse una casa ed una stalla causando sette vittime; la nevicata del 13-15 febbraio 1952, con quasi due metri di spessore al suolo ed episodi valanghivi; l'alluvione del 20-21 giugno 1958, che port\u00f2 alla formazione del lago di S. Luigi per lo sbarramento del corso del Lerada causato da un imponente movimento franoso; il gelicidio dell'1-4 febbraio 2014 con la devastazione di centinaia di ettari boschivi.\nOrigini del nome.\nToponimo di origine slava. Deriva dal termine Proso (miglio), con suffisso locativo \"\u2013ik\", dal significato complessivo di \u201cluogo coltivato a miglio\u201d. Attestazioni: \"Prosenich\" (1170, 1363, 1578), \"Pressinico\" (1329), \"Prosonoch\" (1422), \"Prossenicco\" (1635,1925,1998), \"Persenico\" (1805).\nStoria.\nNell'Alto Medioevo, alla fine del VI secolo, gli sloveni, costituitisi in principato di Carantania (l'odierna Carinzia), prenetrarono nella valle dell'Isonzo, sospinti dalla pressione dei coloni tedeschi. Da qui, alcuni nuclei familiari si stanziarono, tra il VII e l'VIII secolo, nelle valli del Natisone e nell'alta valle del Torre). L'origine di Prossenicco \u00e8 da attribuirsi a tale periodo storico, quando, in tali aree, iniziarono a prendere forma gli insediamenti abitativi di origine slava.\nDurante il Sacro Romano Impero, la localit\u00e0, come il territorio adiacente, fu bene feudale dei Mosburg bavaresi, dei quali la storia ricorda Burcardo e Bertoldo. Da questi pass\u00f2, sotto l'ormai sorto Stato Patriarcale di Aquileia (1077-1420), a Vodolrico, marchese di Tuscia, che, fuggiasco dalle sue terre con la consorte Diemot, si stabil\u00ec in Friuli nel XII secolo. La prima citazione della localit\u00e0 risale al 2 febbraio del 1170, quando il nobile, non avendo figli maschi, don\u00f2 al Patriarca di Aquileia (Vodorlico II di Treffen) la villa di \"Prosenich\" con le sue pertinenze, assieme ad altri possedimenti della zona (tra cui la villa di \"Subit\", di \"Porcini\"/Porz\u00fbs, di \"Luo\u00ffe\"/Longo ed il castello di Attimis). In tale periodo, ecclesiasticamente appartenne all'Arciadiaconato Superiore della Diocesi di Aquileia, ed i fedeli fecero riferimento alla vicaria di Attimis della Pieve di Nimis.\nNel 1211 la \"villa de Porsinico\" venne annoverata come localit\u00e0 sotto la dipendenza della Gastaldia di Tricesimo, una delle entit\u00e0 organizzative dello stato patriarcale. Dissoltosi quest'ultimo, dal 1420 entr\u00f2 a far parte della Repubblica di Venezia che, per l'amministrazione periferica, si bas\u00f2 sull'assetto feudale preesistente.\nTra il XIII ed il XV secolo, si ha notizia della presenza di beni feudali della famiglia Cergneu, ramo dei Savorgnan, nel territorio di Prossenicco. Proprio su uno di questi beni (della nobile \"Lucia de Zergneo\"), una commissione di uomini di Prossenicco ottenne, dal Vicario patriarcale Guarnerio d'Artegna, la licenza alla costruzione di una chiesa in onore dei santi Leonardo, Margherita e Giovanni (13 aprile 1448).\nIl 26 marzo del 1511 il villaggio venne colpito dal disastroso terremoto che sconvolse il Friuli e che ebbe come epicentro la zona prealpina tra Gemona ed Idria.\nCome nelle altre ville montane, anche a Prossenicco un delegato del giurisdicente, chiamato \"degano\", ebbe il compito di far rispettare le leggi che regolavano la vita del paese, nonch\u00e9 di presiedere le assemblee dei capifamiglia (\"vicinie\") e difendere la comunit\u00e0 di pascolo da persone esterne. Tale figura, che generalmente era un abitante della villa, si rapportava con gli amministratori periferici della Serenissima, facendosi portavoce delle istanze della popolazione.\nNel 1518 i contadini del Friuli, non pi\u00f9 disposti a sopportare il peso dei gravami imposti dalla nobilt\u00e0 locale, si riunirono in un organismo di classe, la \"Contadinanza\", per porre un freno allo sfruttamento da parte dei proprietari terrieri. Prossenicco fu annoverata tra le comunit\u00e0 rurali del \"Primo Quartiere di qua del Tagliamento\", uno degli otto \"Quartieri\" della \"Contadinanza\" nei quali era ripartito il Friuli veneziano.\nIl 27 marzo del 1647 la Repubblica Veneta vendette la giurisdizione di Prossenicco e di altre ville ai conti Antonini di Udine. A quel tempo, Prossenicco partecip\u00f2 assieme a Platischis ad una comunit\u00e0 di pascolo estesa fino al crinale orientale delle Zuffine. Non furono infrequenti contenziosi con le comunit\u00e0 vicine per il possesso di prativi: il maggiore di questi si ebbe nel 1749 quando la comunit\u00e0 di Prossenicco si trov\u00f2 in lotta con quella di Longo per il possesso di terreni sul monte Lubia. Nel 1750 la giurisdizione sul paese fu venduta ai conti Zanchi-Locatelli di Bergamo, che la mantennero fino alla caduta di Venezia nel 1797.\nCon l'avvento di Napoleone si ebbe l'abolizione del feudalesimo e Prossenicco fece parte del Cantone di Faedis del Dipartimento di Passariano (\"Persenico in Monti\"). Con la restaurazione entr\u00f2 a far parte del Regno Lombardo-Veneto (distretto di Faedis della Provincia del Friuli) fino al 1866, quando, con il plebiscito del 21 e 22 ottobre, divenne parte del Regno d'Italia (comune di Platischis, Provincia di Udine).\nNel XIX secolo la chiesa di S. Leonardo ottenne il fonte battesimale (29 agosto 1806), divenne Sacramentale (9 ottobre 1836), venne ampliata (1850-1853), venne consacrata dall'Arcivescovo di Udine, Giovanni Maria Berengo (25 settembre 1889), mentre nel 1898 fu ultimato il campanile in pietra (edificato a partire dal 1893). Dal 1874 fu una Cappellania della parrocchia di Attimis.\nNonostante si trovasse in prossimit\u00e0 del confine tra Regno d'Italia ed Impero Austro-Ungarico, durante la Prima Guerra Mondiale il paese non sub\u00ec danni rilevanti. Subito dopo la rotta di Caporetto, il 26 ottobre 1917, le avanguardie della XV brigata del gruppo Stein (50\u00aa divisione austro-ungarica), scese dal monte Mia per la bocca di Pradolino, occuparono Prossenicco. Durante l'occupazione austriaca, come in molte altre localit\u00e0 del Friuli, anche le campane del paese vennero sequestrate per ottenere bronzo per la fabbricazione di materiale bellico. Con la fine della Grande Guerra ritorn\u00f2 al Regno d'Italia e venne a trovarsi al confine tra la Provincia di Udine e quella di Gorizia. Gli anni del fascismo videro, da un lato la creazione del collegamento stradale con Attimis ed un miglioramento igienico-sanitario con la costruzione di fontane pubbliche (1928); dall'altro una notevole ostilit\u00e0 verso tutto ci\u00f2 che era slavo. In tale periodo furono vietate le prediche in sloveno e furono tolte le scritte in lingua slava della Via Crucis all'interno della chiesa. Nel 1931 il comune di Platischis, la cui sede municipale era gi\u00e0 stata trasferita nella frazione di Taipana nel 1884, cambi\u00f2 la denominazione in comune di Taipana (Regio decreto 15 ottobre 1931 n\u00b0 1382).\nFortunatamente, anche la Seconda Guerra Mondiale non arrec\u00f2 particolari danni a Prossenicco: le organizzazioni partigiane operarono soprattutto sulla pedemontana e sui primi crinali montuosi, risparmiando al paese gli incendi ed i saccheggi che, per rappresaglia, colpirono le localit\u00e0 di Subit, Forame e Porz\u00fbs. Con il trattato di Parigi del 1947, Prossenicco si trov\u00f2 lungo la cortina di ferro, al confine tra Repubblica Italiana e Repubblica Jugoslava, isolata forzatamente nei contatti con la valle di Caporetto.\nNel 1950-51 fu edificato il comprensorio scolastico dedicato alla \"Julia\", mentre nel 1955 fu eretta la Parrocchia di Prossenicco, smembrata da quella di Attimis. Nel dopoguerra si fece pi\u00f9 consistente il fenomeno emigratorio, che aument\u00f2 ulteriormente a seguito del violento sisma del 6 maggio del 1976. Questo, sebbene non provoc\u00f2 morti in paese, danneggi\u00f2 gravemente gran parte delle abitazioni e la chiesa. Parte della popolazione sfollata trascorse l'inverno successivo sulla costa adriatica (soprattutto a Grado e Lignano), per ritornare entro marzo '78 nel villaggio prefabbricato costruito in localit\u00e0 \"Teza\". La ricostruzione fu lunga e comport\u00f2 l'adeguamento urbanistico del paese secondo le norme antisismiche: al miglioramento della viabilit\u00e0 interna ed alla modernizzazione del patrimonio edilizio si contrappose la parziale perdita dell'originale assetto rurale del borgo. Con l'inaugurazione della rinnovata chiesa parrocchiale nel 1994, si conclusero i lavori post-terremoto.\nIl 23 dicembre 2007, a seguito dell'entrata nell'area Schengen della Repubblica slovena, fu simbolicamente abbattuta la sbarra confinaria al valico di Ponte Vittorio Emanuele III, aprendo una rinnovata fase di collaborazione tra il territorio di Prossenicco ed il suo retroterra socio-culturale.\nUrbanistica.\nL\u2019immagine di Prossenicco nella sua tipica continuit\u00e0 disposta centralmente lungo una dorsale stradale principale, deriva da un insieme a nastro di case a mezza costa, con attigue soluzioni raccolte e di servizio (\u201cenclaves\u201d o corti), per il ricovero di materiali, arnesi di lavoro ed annessi edifici, un tempo adibiti a stalle. Queste corti sono collegate all\u2019asse viario principale tramite stradelle e passi d\u2019accesso, spesso dalle pendenze molto sentite. Piccoli orti e preselle private distribuiti intorno alle case, completano e qualificano in senso differenziato l\u2019uso della campagna .\nL\u2019aspetto quasi \u201ccaotico\u201d della frazione \u00e8 dovuto alle diverse integrazioni edilizie che la composizione primitiva ha sub\u00ecto nel tempo. Queste presentano un carattere comune, nel complesso non profanante l\u2019insieme. Tre derivazioni edilizie pi\u00f9 raccolte ed avvolgenti sono rilevabili attorno alla chiesa, posta in posizione mediana ed al contempo alla minore altitudine, e nei pressi di due nuclei abitativi situati alle estremit\u00e0 occidentale ed orientale dell\u2019abitato. Si distinguono cos\u00ec le tre borgate principali del paese (\"ma\u017e\"), rispettivamente denominate Vas/\"Centro\", Peto\u0161k/\"Petok\" e To\u0161in\u010d/\"Piccolo Borgo\" (storicamente invece, per organizzare le collaborazioni familiari in ambito socio-religioso, accanto al Peto\u0161k, vi erano \"\u0160kurju\" e \"\u0160incu ma\u017e\", a suddividere la parte superiore ed inferiore del resto del paese). Ulteriori delimitazioni sono costituite da aree di collegamento tra le precedenti (\"Rob\" e \"Podrob\"), loro estensioni (\"\u010cukla\", \"\u0160kurje\", \"Vlaka\") od assi viari principali (\"Kolarje\"). Ogni borgo principale \u00e8 dotato di fontana; quello centrale anche di lavabo.\nI fabbricati tradizionali in pietra componenti la struttura urbana, in buona parte alterati dalle ristrutturazioni post-sismiche, hanno nel sottotetto spesso strutture gi\u00e0 adibite a fienile od essiccatoio, ai piani intermedi le camere ed al terreno la cucina con scale generalmente interne, pi\u00f9 raramente esterne. I caratteristici ballatoi in legno, tipici dell\u2019architettura rurale della slavia friulana, sono presenti in poche strutture superstiti, essendo stati gradualmente sostituiti da pi\u00f9 moderni terrazzini in cemento. \nSociet\u00e0.\nEvoluzione demografica.\nFino al XVII secolo la popolazione di Prossenicco fu inferiore alle 100 unit\u00e0. Da fonti ecclesiastiche sappiamo che nel 1601 la localit\u00e0 contava 30 anime da comunione (circa 40 persone totali), gradualmente aumentate nei secoli successivi. La crescita demografica sub\u00ec una battuta d'arresto a seguito di un'epidemia di colera conseguente alle anomalie climatiche del 1816. Nel 1817 nella cappellania di Prossenicco morirono 51 persone (429 morti nella parrocchia di Attimis).\nDal 1871 l'andamento demografico \u00e8 stato registrato dai censimenti nazionali. Secondo tali dati, il picco demografico si ebbe attorno al 1911, quando la popolazione residente fu di 711 unit\u00e0. A partire dal secondo dopoguerra, per il notevole incremento del fenomeno migratorio dovuto alle scarse potenzialit\u00e0 di occupazione locale, \u00e8 iniziato l'indebolimento demografico, che, tra il 1961 ed il 1991, ha assunto i connotati di un vero e proprio tracollo (-80%).\n\"Abitanti censiti \"\nCollegamenti esterni.\nSito su Prossenicco"}
{"id": "4195207", "revid": "767487", "url": "https://it.wikipedia.org/wiki?curid=4195207", "title": "Immersione rapida", "text": "Immersione rapida (\"Torpedo Alley\") \u00e8 un film statunitense del 1952 diretto da Lew Landers.\n\u00c8 un film drammatico ambientato dal 1941 al 1952 nell'ambiente militare dei sottomarini, con protagonisti Mark Stevens, nel ruolo di Bob Bingham, un ufficiale della marina statunitense, Dorothy Malone e Charles Winninger.\nProduzione.\nIl film, diretto da Lew Landers su una sceneggiatura di Warren Douglas e Samuel Roeca, fu prodotto da Lindsley Parsons per la Allied Artists Pictures e girato nella Naval Training Station a San Diego in California e nella U.S. Navy Submarine Base a New London nel Connecticut. Il titolo alternativo fu \"Down Periscope\".\nDistribuzione.\nIl film fu distribuito negli Stati Uniti dal 19 dicembre 1952 al cinema dalla Allied Artists Pictures e per l'home video dalla Republic Pictures Home Video nel 1989.\nAlcune delle uscite internazionali sono state:\nPromozione.\nLa tagline \u00e8: \"Deadliest undersea corridor in the world!\".\nCritica.\nSecondo il Morandini il prolifico regista del film (oltre 130 film in carriera) fa un \"mestiere anonimo\" ma la tecnica risulta efficace e corretta."}
{"id": "4195211", "revid": "110157", "url": "https://it.wikipedia.org/wiki?curid=4195211", "title": "Srch", "text": "Srch \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4195213", "revid": "287204", "url": "https://it.wikipedia.org/wiki?curid=4195213", "title": "Fundulus", "text": "Fundulus \u00e8 un genere di pesci d'acqua dolce e salmastra comprendente 38 specie della famiglia Fundulidae."}
{"id": "4195214", "revid": "288127", "url": "https://it.wikipedia.org/wiki?curid=4195214", "title": "Post-laurea", "text": ""}
{"id": "4195215", "revid": "729019", "url": "https://it.wikipedia.org/wiki?curid=4195215", "title": "Alban Curteis", "text": "Secondo figlio del reverendo di Sevenoaks, Thomas Samuel Curteis, si arruol\u00f2 in marina nel 1902 partecipando poi alla prima guerra mondiale; nel 1915 spos\u00f2 Helen Morrall, che gli diede un figlio ed una figlia. Promosso capitano di fregata nel dicembre del 1921, nel maggio del 1922 fu messo al comando del cacciatorpediniere , per poi essere promosso a capitano di vascello nel dicembre del 1926; nel giugno del 1928 fu al comando dell'incrociatore leggero , svolgendo anche l'incarico di capo di stato maggiore del comandante della North America and West Indies Station (il comando incaricato delle attivit\u00e0 della Royal Navy nel Nordamerica e nei Caraibi).\nNel dicembre del 1931 fu al comando della nave da battaglia , per poi passare alla guida dell'Old Royal Naval College di Greenwich nel settembre del 1933; l'11 gennaio 1938 fu fatto aiutante di campo del re Giorgio VI del Regno Unito, incarico che mantenne fino all'agosto seguente quando fu promosso retroammiraglio, passando poi al comando della base navale di Devonport. Rimasto vedovo della moglie Helen nel 1940, l'anno successivo spos\u00f2 la sorella di lei Freda.\nDopo lo scoppio della seconda guerra mondiale, il 30 maggio 1940 fu messo al comando del 2nd Cruiser Squadron, con insegna sull'incrociatore , per poi essere promosso al grado di vice ammiraglio ed essere fatto vice-comandante della Home Fleet nel 1941, con insegna sull'incrociatore ; in questa veste tra il 12 ed il 16 giugno 1942 guid\u00f2 l'operazione Harpoon, una importante missione di rifornimento dell'isola di Malta, scontrandosi con le forze aeronavali dell'Asse nell'ambito della pi\u00f9 ampia battaglia di mezzo giugno. Nell'agosto del 1942 gli fu assegnata la carica di comandante in capo della North America and West Indies Station, incarico che mantenne sino al giugno del 1944. Si conged\u00f2 dalla marina nel dicembre del 1944, ritirandosi a vita privata; mor\u00ec il 27 novembre 1961 a Plas Yolyn, nei pressi di Ellesmere, villaggio natale della moglie."}
{"id": "4195216", "revid": "298229", "url": "https://it.wikipedia.org/wiki?curid=4195216", "title": "SummerSlam 1993", "text": "SummerSlam 1993 \u00e8 stata la sesta edizione dell'omonimo in pay-per-view di wrestling, promosso dalla World Wrestling Federation. L'evento si \u00e8 svolto il 30 agosto 1993 al The Palace of Auburn Hills di Auburn Hills, nel Michigan.\nTutti e tre i titoli principali della federazione furono difesi durante l'evento. Gli Steiner Brothers difesero il WWF World Tag Team Championship contro i The Heavenly Bodies, e Shawn Michaels difese la cintura di WWF Intercontinental Championship sconfiggendo Mr. Perfect. Il main event vide Lex Luger sfidare per il titolo il WWF World Heavyweight Champion Yokozuna. In aggiunta ai match titolati, Bret Hart e Jerry Lawler si affrontarono per determinare chi fosse veramente in diritto di essere definito l'incontrastato \"Re della World Wrestling Federation\".\nStoryline.\nDue degli incontri svoltisi a SummerSlam 1993 furono il risultato della sconfitta patita da Razor Ramon contro il giovane The Kid il 17 maggio 1993 durante una puntata di \"Monday Night Raw\". A seguito della sconfitta di Ramon contro il debuttante, i Money Inc. (Ted DiBiase &amp; Irwin R. Schyster) presero in giro Ramon circa il match perso. DiBiase offr\u00ec a Ramon un lavoro come domestico, che naturalmente Ramon rifiut\u00f2 con rabbia. Razor Ramon inizi\u00f2 quindi a fare coppia con 1-2-3 Kid in una serie di match tag team contro i Money Inc. DiBiase chiese di avere un incontro singolo con The Kid, e il ragazzo accett\u00f2 la sfida. Ramon aiut\u00f2 The Kid a vincere il match distraendo DiBiase durante l'incontro. Venne allora deciso che il feud avrebbe avuto la sua risoluzione a SummerSlam, con Ramon contro DiBiase e Schyster contro The 1-2-3 Kid.\nIl match tra Steiner Brothers e The Heavenly Bodies ricevette anch'esso particolare attenzione. I Bodies erano un tag team di successo nella Smoky Mountain Wrestling di Jim Cornette, ed un accordo interpromozionale tra le due federazioni stabil\u00ec che avrebbero sfidato i campioni di coppia WWF.\nLa rivalit\u00e0 tra Shawn Michaels e Mr. Perfect inizi\u00f2 a WrestleMania IX. Durante una rissa dopo un match che aveva coinvolto Lex Luger e Mr. Perfect, Shawn Michaels attacc\u00f2 improvvisamente Perfect. Mr. Perfect si vendic\u00f2 distraendo Michaels durante un match per il titolo contro Marty Jannetty e facendogli perdere la cintura di campione intercontinentale. Michaels riconquist\u00f2 la cintura il mese seguente grazie all'aiuto della sua nuova guardia del corpo, l'imponente Diesel.\nBret Hart e Jerry Lawler ebbero un feud molto combattuto, iniziato quando Lawler interruppe la cerimonia di premiazione di Hart dopo la vittoria di quest'ultimo al torneo King of the Ring 1993. Lawler insistette di essere lui il vero ed unico legittimo \"Re\" della WWF ed assal\u00ec Bret. Il feud si intensific\u00f2 quando Lawler schern\u00ec ed attacc\u00f2 la famiglia di Bret, inclusi i suoi genitori.\nMarty Jannetty avrebbe dovuto combattere contro Rick Martel, ma Ludvig Borga sostitu\u00ec Martel poco prima del match. L'incontro ricevette poca attenzione da parte dei booker, anche se Borga apparve in vari segmenti prima del confronto. In queste scenette, egli criticava fortemente gli Stati Uniti. Jannetty dichiar\u00f2 di voler difendere l'onore dell'America affrontando Borga.\nLa costruzione del match tra Giant Gonz\u00e1lez e The Undertaker inizi\u00f2 alla fine del 1992. Il manager Harvey Wippleman non sopportava Undertaker, e per vendicarsi del fatto che il becchino aveva sconfitto il suo cliente Kamala, alle Survivor Series 1992, introdusse Gonzales in WWF alla Royal Rumble 1993, dove il gigante attacc\u00f2 ed elimin\u00f2 Undertaker dalla rissa reale (anche se non era un partecipante ufficiale). Gonzales e The Undertaker lottarono a WrestleMania IX, e Gonzales mise KO Undertaker addormentandolo con del cloroformio. Il feud si intensific\u00f2 quando Wippleman, Gonzales e Mr. Hughes attaccarono Undertaker e il suo manager, Paul Bearer. Rubarono l'urna al becchino, la presunta fonte del suo potere, e la usarono per colpire Paul Bearer. Il feud giunse alla sua risoluzione a SummerSlam in un Rest In Peace Match.\nIl six-man match a SummerSlam avrebbe in origine dovuto essere un incontro di coppia misto tra la squadra di Tatanka e Sherri Martel contro quella di Bam Bam Bigelow e Luna Vachon. Sherri per\u00f2 lasci\u00f2 la WWF nel luglio 1993, costringendo la WWF a modificare il match. Come risultato, Tatanka fece coppia con i The Smoking Gunns e Bigelow con gli Headshrinkers. Gunns e Headshrinkers erano gi\u00e0 coppie rivali ma non avevano una vera e propria storyline che li coinvolgeva. Bigelow e Tatanka erano invece nel pieno di un feud, dato che Bigelow aveva attaccato Tatanka e gli aveva tagliato l'acconciatura da indiano.\nSecondo Bret Hart, a SummerSlam egli avrebbe dovuto originariamente combattere con Hulk Hogan per il WWF Championship. Tuttavia, il match non ebbe luogo perch\u00e9 Hogan cambi\u00f2 idea, non essendo soddisfatto del risultato predeterminato dai vertici della federazione (non gli piaceva l'idea di perdere contro un wrestler face). Quindi, Hogan venne costretto a cedere la cintura di campione a Yokozuna a King of the Ring 1993, il pay-per-view precedente.\nLa rivalit\u00e0 tra Lex Luger e Yokozuna ebbe inizio il 4 luglio durante la Bodyslam Challenge sulla portaerei USS Intrepid. Dopo che diversi wrestler avevano fallito nel tentativo di sollevare e schiacciare al tappeto Yokozuna, Luger arriv\u00f2 in elicottero. Egli riusc\u00ec nell'impresa di alzare Yokozuna, e questo affronto port\u00f2 al match per il titolo a SummerSlam. Il portavoce di Yokozuna, Jim Cornette, accett\u00f2 il match, ma pose due condizioni vincolanti per lo svolgimento dell'incontro: se Luger avesse perso non ci sarebbe stato nessun rematch, ed egli avrebbe dovuto indossare una protezione sopra la placca d'acciaio che aveva nell'avambraccio.\nEvento.\nPrima della messa in onda dell'evento, Owen Hart sconfisse il jobber Barry Horowitz in un dark match.\nIl primo incontro ad essere trasmesso vide Razor Ramon affrontare Ted DiBiase. DiBiase si prese un piccolo vantaggio quando attacc\u00f2 alle spalle Ramon prima che il match potesse avere inizio. Ramon prese il controllo del match colpendo l'avversari con varie clothesline. DiBiase riprese il controllo della contesa prima di venire spedito all'angolo. Ramon vinse il match dopo aver schienato il rivale in seguito alla \"Razor's Edge\"."}
{"id": "4195219", "revid": "1632387", "url": "https://it.wikipedia.org/wiki?curid=4195219", "title": "Das M\u00e4dchen auf der Treppe", "text": "Das M\u00e4dchen auf der Treppe \u00e8 un singolo pubblicato nel 1982 dalla band tedesca di musica elettronica, i Tangerine Dream. \nIl brano \u00e8 un remix della title track dell'album \"White Eagle\" che \u00e8 diventato il tema musicale di un episodio della popolare serie TV tedesca \"Tatort\", interpretata da G\u00f6tz George nel ruolo del sovrintendente Schimanski. Il singolo entr\u00f2 nella Top 20 della classifica musicale tedesca.\nIn Europa e nel Benelux, il pezzo \u00e8 stato pubblicato sotto forma di EP, contenente altri due brani (\"Flock\" e \"Speed\")."}
{"id": "4195221", "revid": "1442080", "url": "https://it.wikipedia.org/wiki?curid=4195221", "title": "Leptolucania ommata", "text": "Leptolucania ommata, unica specie del genere Leptolucania, \u00e8 un pesce d'acqua dolce appartenente alla famiglia Fundulidae."}
{"id": "4195222", "revid": "110157", "url": "https://it.wikipedia.org/wiki?curid=4195222", "title": "Srnojedy", "text": "Srnojedy \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4195223", "revid": "599013", "url": "https://it.wikipedia.org/wiki?curid=4195223", "title": "Arthur Warncke", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Germania Ruder Club\", prese parte alla gara di otto, dove giunse quarto."}
{"id": "4195225", "revid": "110157", "url": "https://it.wikipedia.org/wiki?curid=4195225", "title": "Star\u00e9 Hradi\u0161t\u011b", "text": "Star\u00e9 Hradi\u0161t\u011b \u00e8 un comune della Repubblica Ceca facente parte del distretto di Pardubice, nella regione omonima.\nIl castello della Kun\u011btick\u00e1 Hora.\nLa Kun\u011btick\u00e1 Hora \u00e8 una montagna che sorge, almeno in parte, nel territorio di Star\u00e9 Hradi\u0161t\u011b.\nSulla cima della montagna sorge un castello medievale, che domina su tutta la regione di Pardubice.\nLe prime testimonianze dirette sull'esistenza di questa fortezza risalgono al XV secolo. Durante le guerre hussite Kun\u011btick\u00e1 Hora divenne un importante punto strategico, nelle mani del capitano hussita Divi\u0161 Bo\u0159ek di Milet\u00ednek.\nDopo le guerre hussite, negli anni 1491-1548 il castello pass\u00f2 alla famiglia Pernstein, che ne riedific\u00f2 una grande parte e fece costruire le sale di rappresentanza, con l'importante Sala dei Cavalieri.\nIl castello fu restaurato agli inizi del XX secolo."}
{"id": "4195226", "revid": "287204", "url": "https://it.wikipedia.org/wiki?curid=4195226", "title": "Loop station", "text": ""}
{"id": "4195227", "revid": "287204", "url": "https://it.wikipedia.org/wiki?curid=4195227", "title": "Stare Hradiste", "text": ""}
{"id": "4195228", "revid": "599013", "url": "https://it.wikipedia.org/wiki?curid=4195228", "title": "Alexander Gleichmann", "text": "Partecip\u00f2 ai Giochi della II Olimpiade che si svolsero a Parigi nel 1900. Con la sua squadra, il \"Germania Ruder Club\", prese parte solo alla semifinale di otto come timoniere."}
{"id": "4195230", "revid": "31886", "url": "https://it.wikipedia.org/wiki?curid=4195230", "title": "Eordea (ragno)", "text": ""}
{"id": "4195231", "revid": "1186766", "url": "https://it.wikipedia.org/wiki?curid=4195231", "title": "Solange (nome)", "text": "Origine e diffusione.\nRiprende il nome di una santa francese del IX secolo, che viene solitamente latinizzato in \"Sollemnia\"; generalmente, l'etimologia viene ricercata nel termine latino \"sollemnis\" (dal significato originario di \"annuale\", e poi di \"dedicato\", \"stabilito\" e anche \"solenne\", \"religioso\"). In italiano si riscontra un suo uso recente, dovuto specialmente al suono piacevole del nome e ad un'associazione popolare a \"solus\" (\"solo\"); il nome \u00e8 stato adottato anche nei paesi anglofoni, a partire dal XIX secolo.\nOnomastico.\nL'onomastico si festeggia il 10 maggio in ricordo di santa Solange (il cui nome viene italianizzato in Solanga o Solangia), secondo la leggenda pastorella francese uccisa da un suo spasimante presso Bourges."}
{"id": "4195235", "revid": "287204", "url": "https://it.wikipedia.org/wiki?curid=4195235", "title": "S\u0101ya\u1e47a", "text": "Il suo \"Vedartha Prak\u00e0sha\" \u00e8 la prima fonte conosciuta in cui \u00e8 attestato il valore della velocit\u00e0 della luce, compresa tra 267.910 e 300.940\u00a0km/sec Si afferm\u00f2 culturalmente sotto la dinastia del re Bukka I e del suo successore Harihara II, nell'impero Vijayanagar nel Sud dell'India. Era figlio di Mayana, e allievo di Vishnu Sarvajna di Samkarananda. Gli sono state attribuite pi\u00f9 di un centinaio di opere, tra le quali i commenti su quasi tutte le sezioni dei Veda, alcune delle quali, in realt\u00e0, scritte dai suoi allievi, mentre altre sono state scritte in collaborazione con il fratello Madhava o Vidyaranya-sv\u0101min.\nOpere.\nL'opera pi\u00f9 importante \u00e8 la \"Sayana Vedartha Prak\u00e0sha\" (letteralmente: \"Il significato dei Veda reso manifesto\"). Il suo commento sul Rigveda \u00e8 stato a sua volta commentato da Max M\u00fcller. La parte centrale del commento \u00e8 stato probabilmente scritto dallo stesso Sayana, ma include anche contributi di suo fratello Madhava, con aggiunte dei suoi studenti e pi\u00f9 tardi di autori che scrissero sotto il nome di Sayana. Sayana (o anche S\u0101ya\u1e47am\u0101dhava) per convenzione si riferisce alla paternit\u00e0 collettiva del commento nel suo insieme senza distinzione tra gli autori.\nStima della velocit\u00e0 della luce.\nNel suo commento al Rigveda, il Sayana scrisse: \u00abtatha ca smaryate yojananam. sahasre dve dve sate dve ca yojane Ekena nimishardhena kramaman\u00bb (in sanscrito: \u00ab\u0924\u0925\u093e \u091a \u0938\u094d\u092e\u0930\u094d\u092f\u0924\u0947 \u092f\u094b\u091c\u0928\u093e\u0928\u093e\u0902 \u0938\u0939\u0938\u094d\u0924\u094d\u0930\u0902 \u0926\u094d\u0935\u0947 \u0926\u094d\u0935\u0947 \u0936\u0924\u0947 \u0926\u094d\u0935\u0947 \u091a \u092f\u094b\u091c\u0928\u0947 \u090f\u0915\u0947\u0928 \u0928\u093f\u092e\u093f\u0937\u093e\u0930\u094d\u0927\u0947\u0928 \u0915\u094d\u0930\u092e\u092e\u093e\u0923 \u0928\u092e\u094b\u0938\u094d\u0924\u0941\u0924\u0947\u00bb), la cui traduzione letterale \u00e8: \u00ab... [O Sole,] mi inchino a voi, voi che giungete a noi in 2.202 yojana in mezzo nimesha\u00bb. Usando i fattori di conversione comunemente accettati per queste unit\u00e0 di misura, il professor Kak ha calcolato la velocit\u00e0 in 186.413,22 miglia/sec, pari a 299.938,5\u00a0km/s\nManuali minori.\nScrisse anche molti manuali minori chiamati \"Sudhanidhis\" che trattano diversi argomenti: \"Prayaschitta\" (espiazione), \"Yajnatantra\" (rituale), \"Purushartha\" (obiettivi delle attivit\u00e0 umane), \" Ayurveda\" (medicina tradizionale indiana), \"Sangit Sara\" (L'essenza della musica), \"Prayaschitra\", \"Alankara\", e \"Dhatuvrddhi\" (grammatica)"}
{"id": "4195236", "revid": "1442080", "url": "https://it.wikipedia.org/wiki?curid=4195236", "title": "Lucania (zoologia)", "text": "Lucania \u00e8 un genere di piccoli pesci d'acqua dolce appartenenti alla famiglia Fundulidae."}
{"id": "4195237", "revid": "47767", "url": "https://it.wikipedia.org/wiki?curid=4195237", "title": "Sol\u00e8ne", "text": ""}
{"id": "4195241", "revid": "47767", "url": "https://it.wikipedia.org/wiki?curid=4195241", "title": "Sollemnia", "text": ""}
{"id": "4195242", "revid": "767487", "url": "https://it.wikipedia.org/wiki?curid=4195242", "title": "Star\u00e9 Jesen\u010dany", "text": "Star\u00e9 Jesen\u010dany \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4195243", "revid": "287204", "url": "https://it.wikipedia.org/wiki?curid=4195243", "title": "Stare Jesencany", "text": ""}
{"id": "4195246", "revid": "1305772", "url": "https://it.wikipedia.org/wiki?curid=4195246", "title": "Lago di Banyoles", "text": "Il lago di Banyoles (in catalano \"Estany de Banyoles\", in spagnolo \"lago de Ba\u00f1olas\") \u00e8 il lago pi\u00f9 grande della Catalogna, ed \u00e8 compreso nella provincia di Girona. \u00c8 il principale simbolo della citt\u00e0 di Banyoles. Il lago con il suo bacino \u00e8 considerato l'insieme carsico pi\u00f9 esteso della Spagna, ed \u00e8 un sistema di notevole importanza ambientale.\nSituato nella parte ovest del territorio comunale di Banyoles, fu dichiarato parte del Piano degli Spazi di Interesse Naturale da parte della Generalitat de Catalunya. Nel 2003 fu incluso nella lista Ramsar delle zone umide di importanza internazionale, e vari collettivi hanno richiesto l'istituzione di un parco naturale.\nFormazione del lago e del bacino.\nIl lago di Banyoles \u00e8 di origine tettonica e carsica. Si form\u00f2 nel Quaternario, circa 250.000 anni fa. I movimenti tettonici prodotti dalla formazione dei Pirenei aprirono la faglia dell'Empord\u00e0. L'erosione ed altri fenomeni geologici crearono la zona lacustre.\nIl primo lago di Banyoles aveva un'estensione molto superiore all'attuale, inondando le rive circa 6-8 metri pi\u00f9 in alto rispetto al livello attuale delle acque.\nOrigine delle acque.\nMolti scienziati ritengono che l'origine delle acque del lago \u00e8 relazionata con le perdite dei fiumi Ter e Fluvi\u00e0. Gli studi effettuati nel XX secolo dimostrano che il lago si alimenta di forma sotterranea dalle falde provenienti da nord e da ovest, nella zona dell'Alta Garrotxa.\nL'acqua del lago di Banyoles proviene dall'Alta Garrotxa, dove si infiltra e scorre attraverso una serie di canali sotterranei collegati con le falde. L'acqua emerge a tre livelli differenti formando il bacino lacuale, che \u00e8 composto dai fiumiciattoli di Espolla e Usall, la laguna di San Miguel de Campomayor ed il lago di Banyoles, per\u00f2 vi \u00e8 anche acqua superficiale che scorre verso il lago, attraverso i torrenti di Estunes, Vil\u00e0, Deus, Marqu\u00e8s, Tanyers, Castellana, Can Morgat e Lio, che apportano circa il 10% delle acque del lago.\nSport.\nNel 1992 fu adattato per disputare le competizioni di canottaggio dei giochi olimpici di Barcellona, dotandolo di installazioni temporanee: il campo di regata, tribune provvisorie con 4.500 posti a sedere, una torre di 14\u00a0m per le telecamere ed il fotofinish e le installazioni del Club Nataci\u00f3 Banyoles furono usate come centro amministrativo e di servizi.\nNel 2004 fu teatro dei campionati del mondo di canottaggio.\nMostro del lago.\nCos\u00ec come succede per altri laghi come il Loch Ness, a Banyoles esiste una leggenda popolare secondo cui furono per prime le truppe di Carlomagno che, approfittando della sosta nella citt\u00e0 di Gerona, si avvicinarono a Banyoles per cercare di ucciderne il drago, e che fu l'Imperatore, pieno di ardore guerriero, a dover chiedere aiuto a Sant'Emeterio, un monaco francese che giunse nelle terre di Girona con lui per combattere i Mori. Quando la bestia usc\u00ec dal suo rifugio rimase paralizzata osservando quel piccolo uomo che non smetteva di pregare e, come se si trattasse di un cagnolino, lo segu\u00ec fino alla piazza. Dopo questo fatto, il santo autore del miracolo fond\u00f2 il monastero di Santo Stefano di Banyoles, prima di andare a vivere in una grotta in mezzo ad un denso bosco da cui non era possibile sapere se fosse d\u00ec o notte. Il mostro torn\u00f2 al lago, dove si dice che viva tuttora, anche se nessuno lo ha visto."}
{"id": "4195247", "revid": "287204", "url": "https://it.wikipedia.org/wiki?curid=4195247", "title": "Testone delle Tre Alpi", "text": "Il Testone delle Tre Alpi (2.081\u00a0m s.l.m.) \u00e8 una montagna delle Alpi Biellesi.\n\u00c8 situata tra la Valsesia (VC) e la Valsessera (BI); sulla cima convergono i territori dei comuni valsesiani di Piode e Rassa e quello di un'isola amministrativa montana del comune biellese di Pettinengo.\nToponimo.\nIl nome della montagna deriva dalla sua forma piuttosto tozza e dal fatto che essa \u00e8 il punto triplo che connette tre vallate, sedi di altrettanti alpeggi (\"alpi\"). Si tratta a sud-est degli alpeggi della vallata della Dolca (Alpe Peccia), a nord-est quelli di Meggiana e ad ovest dell'Alpe Sorbella (Val Sorba).' \nDescrizione.\nLa montagna si trova alla convergenza di tre creste, due delle quali collocate sul crinale spartiacque Sessera - Sesia. Di esse quella orientale scende abbastanza dolcemente ad un colletto quotato 1.779 per poi risalire alla Cima d'Ometto mentre quella sud-occidentale, pi\u00f9 aspra, collega il Testone delle Tre Alpi con la cima Scataccia (2.034\u00a0m s.l.m.) e la Bocchetta dei Fornei (1.761\u00a0m s.l.m.), dalla quale lo spartiacque risale in direzione della Cima di Bo.\nLa terza cresta appartiene a un breve contrafforte che si diparte dallo spartiacque principale in direzione nord e termina con il monte Bo di Valsesia (2.071\u00a0m s.l.m.), che domina il tratto di vallata tra Rassa e Piode.\nIl panorama dalla vetta della montagna \u00e8 interessante in particolare verso il Gruppo del Rosa e la Valsessera. \nAccesso alla cima.\nIl Testone delle Tre Alpi pu\u00f2 essere raggiunto per sentiero a partire dall'Alpe di Mera alla quale si pu\u00f2 arrivare, oltre che per asfalto, anche grazie ad una funivia proveniente da Scopello ed attiva anche in estate. \nQuesto itinerario si porta sullo spartiacque Sesia/Sessera ed aggira sul lato Valsessera la Cima d'Ometto; riguadagnato lo spartiacque arriva infine al punto culminante per lo pi\u00f9 risalendo la cresta orientale.\nLa montagna \u00e8 anche collegata da un sentiero (segnavia n. 44) al monte Bo di Valsesia, dal quale dista circa mezz'ora di cammino."}
{"id": "4195250", "revid": "298229", "url": "https://it.wikipedia.org/wiki?curid=4195250", "title": "SummerSlam 1994", "text": "SummerSlam 1994 \u00e8 stata la settima edizione dell'annuale evento omonimo pay-per-view di wrestling, promosso dalla World Wrestling Federation. L'evento si \u00e8 svolto il 29 agosto 1994 allo United Center di Chicago, Illinois. La tagline dell'evento era \"So Hot It's Scary\" (\"Cos\u00ec caldo che fa paura\").\nIl pay-per-view ebbe due main event. Il primo vide Owen Hart affrontare il fratello Bret in uno steel cage match. Bret vinse il match, ma la faida si intensific\u00f2 quando Owen e il suo cognato Jim Neidhart attaccarono Bret dopo il match. L'altro main event fu quello tra il vero Undertaker (interpretato da Mark Calaway) e un Undertaker impostore (interpretato da Brian Lee). Il vero Undertaker vinse il match, e l'impostore non appar\u00ec mai pi\u00f9 in WWF.\nL'evento incluse anche l'incontro per il WWF Intercontinental Championship tra Diesel e Razor Ramon, vinto da Ramon che riconquist\u00f2 la cintura. Altro feud compreso in questa edizione di SummerSlam fu quello in cui Tatanka accus\u00f2 Lex Luger di volersi unire alla Million Dollar Corporation, una stable heel. La storyline riserv\u00f2 un colpo di scena quando si venne a sapere che Tatanka stesso era segretamente entrato a far parte della Corporation.\nStoryline.\nLa faida tra i fratelli Hart ebbe il suo secondo atto in questa edizione di Summerslam. I due si erano gia affrontati a WrestleMania X nel match di apertura, e a vincere fu il pi\u00f9 giovane dei due fratelli, Owen. Tuttavia, Bret aveva anche un'opportunit\u00e0 per il titolo WWF detenuto in quel periodo da Yokozuna, avendo vinto la Royal Rumble in condominio con Lex Luger. Hitman vinse l'incontro e divenne campione WWF per la seconda volta in carriera. Owen vinse successivamente il torneo King of the Ring superando Doink, Tatanka, 1-2-3 Kid e in finale Razor Ramon con l'aiuto di Jim \"The Anvil\" Neidhart. Ex compagno di coppia con entrambi i fratelli Hart, Neidhart scelse di spalleggiare Owen, dopo che nel pay per view King Of The Ring aveva sostenuto inizialmente Hitman che doveva difendere la cintura contro il campione intercontinentale Diesel. Anvil evit\u00f2 lo schienamento da parte dell'avversario su Bret intervenendo su Diesel, facendone scattare la sconfitta per squalifica ma permettendo al canadese di mantenere la cintura.\nThe Undertaker spar\u00ec dalle scene per un po' dopo la sconfitta patita alla Royal Rumble contro il campione WWF Yokozuna, dovuta all' intervento di dieci lottatori a favore di quest' ultimo. Ricomparve dopo alcuni mesi, ma al servizio di Milion Dollar Man Ted Dibiase, ritiratosi come lottatore ma rientrato in federazione dopo un periodo di assenza, come manager. Appena tornato, Dibiase aveva messo su la Milion Dollar Corporation, una stable che aveva gia tra le sue fila I.R.S., suo ex compagno di coppia con i Money Inc. e Bam Bam Bigelow. Con Undertaker allarg\u00f2 le fila della sua corporation, ma Paul Bearer, intervenne durante un'intervista di Jerry Lawler a Dibiase per ribadire la falsit\u00e0 del suo Undertaker, in quanto quello autentico era ancora alle sue dipendenze.\nRazor Ramon perse il titolo intercontinentale contro Diesel, due settimane dopo averlo conservato contro Shawn Michaels a Wrestlemania X. Per il match di rivincita, Razor si avvalse della presenza di Walter Payton, ex campione di football americano, come sua guardia del corpo. Nel match Kevin Nash si present\u00f2 sul ring, sia come campione intercontinentale, sia come campione di coppia, avendo battuto i detentori del titolo Headshrinkers la sera prima insieme ad HBK. I samoani avrebbero dovuto difendere le cinture, per poi perderle contro i clienti di Ted Dibiase, I.R.S. e Bam Bam Bigelow, ma essendo gia stati sconfitti la sera prima l'incontro si tenne ugualmente senza di esse in palio. Mc Mahon cambi\u00f2 idea sul cambio dei titoli a pochi giorni dall'evento.\nQuando Lex Luger batt\u00e9 in un incontro Crush con l'aiuto inaspettato di Ted Dibiase, si pens\u00f2 ad un suo possibile ingresso nella Milion Dollar Corporation, al servizio del borioso milionario. Lex prov\u00f2 a smentire pi\u00f9 volte tutto ci\u00f2, ma Tatanka lo accus\u00f2 pi\u00f9 volte del contrario. La federazione istitu\u00ec un match tra i due per concludere la questione.\nNessuna faida intercorreva tra Jeff Jerrett e Mabel. Quest' ultimo sostitu\u00ec Doink, infortunatosi prima che si tenesse l'evento. Il clown ed il musicista country si erano gia pizzicati durante il ppv King of the Ring. Jarrett distrasse Doink sequestrando il suo piccolo manager Dink, mentre era impegnato contro Owen Hart, vincitore finale del torneo. Altrettanto fece il clown nei quarti di finale quando aiut\u00f2 1-2-3 Kid a passare il turno contro Jarrett.\nEvento.\nNel Dark Match Adam Bomb schien\u00f2 Kwang.\nL'incontro di coppia tra Headshrinkers contro I.R.S. e Bam Bam Bigelow fin\u00ec con una vittoria per squalifica a favore dei clienti di Ted Dibiase. Quest' ultimo distrasse l'arbitro per evitare il conteggio degli Headshrinkers su Shyster dopo che questi aveva appena subito la loro mossa finale. Bigelow intervenne ad arbitro distratto per colpire Lou Albano, ma sub\u00ec poi dei colpi da Afa. In quell' istante l'arbitro si accorse cosa stava accadendo alle sue spalle e decret\u00f2 la squalifica degli Headshrinkers.\nAlundra Blayze mantenne il titolo dopo che la sua avversaria sbagli\u00f2 un volo dalla terza corda. Attraverso un back side suplex ottenne la vittoria.\nRazor Ramon riusc\u00ec a riprendersi il titolo da colui che lo aveva precedentemente strappato alla vita: Diesel. La vittoria avvenne dopo che Shawn Michaels, all'angolo di Kevin Nash, colp\u00ec erroneamente con un calcio il suo assistito permettendo a Razor lo schienamento sull'avversario e riconquistare la cintura. Walter Payton, all'angolo di Razor, riusc\u00ec nel compito di tamponare nel corso del match le interferenze di HBK. Razor Ramon divenne cos\u00ec campione intercontinentale per la seconda volta in carriera.\nSi chiar\u00ec finalmente la questione su un possibile coinvolgimento di Lex Luger nella Milion Dollar Corpooration di Ted Dibiase. Durante il match contro Tatanka, Dibiase interfer\u00ec per distrarre Luger e far vincere Tatanka. Malgrado la vittoria, il nativo americano continu\u00f2 a torturare Lex e addormentarlo poi nella Milion Dollar Dream, presa di sottomissione di cui Ted Dibiase era solito chiudere i match, quando lottava sul ring. Tatanka era dunque colui che si era venduto a quest' ultimo, diventando un heel, e non Lex Luger.\nJeff Jarrett ebbe la meglio su Mabel dopo che questi sbaglia un volo dalla seconda corda sul ring, permettendosi cos\u00ec lo schienamento per la vittoria finale.\nIl match tra i fratelli Hart fu di quanto pi\u00f9 tecnico e intenso si sia potuto vedere nell'evento. Presenti tra le prime file del ring, non solo Jim Neidhart, che sosteneva Owen Hart, ma gli altri componenti della famiglia, compreso British Bulldog con la moglie Diana Hart, a tifare per Bret. Hitman rimase il campione dopo essere riuscito a far incastrare il fratello con le ginocchia tra le inferriate della gabbia. Non pot\u00e9 per\u00f2 godersi la vittoria a causa dell'aggressione subita dal suo ex compagno di coppia, ai tempi della Hart Foundation. Neidhart difatti si caric\u00f2 il canadese sul ring chiudendo la gabbia con un lucchetto, pestando in malo modo il campione WWF insieme ad Owen Hart. Il resto della famiglia intervenne scavalcando oltre la gabbia per salvare Bret, costringendo i due aggressori alla fuga.\nNel main event, Paul Bearer dimostr\u00f2 che il vero Undertaker era ancora al suo fianco. Per distinguersi dall'impostore, il vero Deadman indoss\u00f2 la stessa tenuta nera di sempre, ma con guanti e parastinchi viola. Il match fu alquanto noioso. Il vero Undertaker ebbe la meglio e l'impostore di Ted Dibiase non compar\u00ec pi\u00f9 in federazione.\nConseguenze.\nBret Hart continu\u00f2 la faida contro il fratello e Jim Neidhart contando sull'appoggio di British Bulldog, di ritorno dopo due anni di assenza dalla federazione, ed ebbe sempre la meglio.\nOwen Hart si tolse solo la soddisfazione di far perdere la cintura di campione WWF a Bret, a favore di Bob Backlund in un incontro valido per la cintura a Survivor Series.\nLiberatosi dell'impostore, Undertaker riprese la faida contro Yokozuna, battendolo in un Casket Match alle Survivor Series. Il falso invece, interpretato da Brian Lee, fu licenziato da McMahon appena terminato l'evento per il pessimo match disputato sul ring. Torn\u00f2 tre anni dopo con un altro personaggio, Chainz.\nLex Luger continu\u00f2 la faida contro la Corporation di Ted Dibiase e Tatanka.\nRazor Ramon chiuse la sua battaglia contro il duo Diesel e Shawn Michaels alle Survivor Series. Fu l'unico sopravvissuto sul ring dopo che vennero eliminati i suoi compagni di squadra British Bulldog, 1-2-3 Kid, e gli Headshrinkers, tutti eliminati da Kevin Nash. Perse poi il titolo intercontinentale contro Jeff Jarrett alla Royal Rumble.\nI campioni di coppia Diesel e Shawn Michaels continuarono a lottare insieme e mantenere la cinture, fino alla rottura della coppia che avvenne alle Survivor Series. Da allora i titoli divennero vacanti con Kevin Nash che divenne campione WWF, due giorni dopo le Survivor Series, battendo Bob Backlund e diventando un face.\nMacho Man Randy Savage fu alla sua ultima presenza in WWF, in veste di commentatore per quest'edizione di Summerslam. Poi and\u00f2 in WCW.\nGli Headshrinkers non riuscirono pi\u00f9 a riprensersi le cinture, perse la sera prima di Summerslam.\nAdam Bomb intraprese una faida contro Bam Bam Bigelow."}
{"id": "4195251", "revid": "110157", "url": "https://it.wikipedia.org/wiki?curid=4195251", "title": "Star\u00e9 \u017dd\u00e1nice", "text": "Star\u00e9 \u017dd\u00e1nice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4195252", "revid": "287204", "url": "https://it.wikipedia.org/wiki?curid=4195252", "title": "Stare Zdanice", "text": ""}
{"id": "4195253", "revid": "124123", "url": "https://it.wikipedia.org/wiki?curid=4195253", "title": "Nati nel 2009", "text": ""}
{"id": "4195254", "revid": "1649409", "url": "https://it.wikipedia.org/wiki?curid=4195254", "title": "Medaglia per merito in battaglia", "text": "La medaglia per merito in battaglia \u00e8 stata un premio statale dell'Unione Sovietica.\nStoria.\nLa medaglia venne istituita il 17 ottobre 1938.\nAssegnazione.\nLa medaglia veniva assegnata a militari dell'Esercito, della Marina e delle truppe interne e di frontiera per premiare:"}
{"id": "4195255", "revid": "124123", "url": "https://it.wikipedia.org/wiki?curid=4195255", "title": "Nati nel 2011", "text": ""}
{"id": "4195260", "revid": "110157", "url": "https://it.wikipedia.org/wiki?curid=4195260", "title": "Star\u00fd Mate\u0159ov", "text": "Star\u00fd Mate\u0159ov \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4195262", "revid": "287204", "url": "https://it.wikipedia.org/wiki?curid=4195262", "title": "Stary Materov", "text": ""}
{"id": "4195263", "revid": "767487", "url": "https://it.wikipedia.org/wiki?curid=4195263", "title": "Milano-Torino 1989", "text": "La Milano-Torino 1989, settantaquattresima edizione della corsa, si tenne il 10 ottobre 1989 su un percorso di 214\u00a0km complessivi. Fu vinta dal tedesco Rolf G\u00f6lz, giunto al traguardo con il tempo di 4h57'10\" alla media di 43,208\u00a0km/h."}
{"id": "4195264", "revid": "1907180", "url": "https://it.wikipedia.org/wiki?curid=4195264", "title": "I naufraghi del Poplador", "text": "I naufraghi del Poplador \u00e8 un romanzo di Emilio Salgari pubblicato in edizione integrale da Treves nel 1895 e illustrato dall'artista ferrarese Arnaldo Ferraguti.\nIn precedenza era uscito a puntate sul settimanale \"Il Giornale dei Fanciulli\" dal 5 luglio al 27 dicembre 1894.\nTrama.\nLa guerra fra Stati Uniti e Messico vede il Capitano Don Pablo Guzman, comandante della corvetta \"Poplador\", incaricato di incrociare sulle coste californiane in appoggio ai partigiani messicani. Il genovese Michele Galla, comandante in seconda e fidatissimo uomo di Don Pablo, \u00e8 con lui; assieme svolgono brillantemente il compito assegnato. Un uragano, che fa naufragare miseramente il Poplador gi\u00e0 malridotto a causa di una battaglia con un incrociatore americano, obbligher\u00e0 i nostri eroi e l'intero equipaggio a nuove ed inattese avventure. Imbarcati sul Richmond, nave conquistata con furbizia, sperano di rimpatriare ma si troveranno invece in mezzo ad un ammutinamento. Una tragica fuga condurr\u00e0 i naufraghi nell'arcipelago delle isole Marchesi per l'ultima terribile esperienza con gli indigeni del luogo. Salvati in extremis da una nave di passaggio, giungeranno in patria quando le sorti del conflitto saranno ormai decise.\n(Vittorio Sarti \"Nuova Bibliografia Salgariana\" Sergio Pignatone Editore, Torino 1994, scheda n\u00b010 pag.44)."}
{"id": "4195265", "revid": "767487", "url": "https://it.wikipedia.org/wiki?curid=4195265", "title": "Line array", "text": "Con il termine line array (a volte scritto line-array), si intende una disposizione verticale di diffusori acustici (nel contesto chiamati \"elementi\" o \"moduli\") sovrapposti, che fungono come una singola sorgente di emissione sonora. Il termine \"line array\" \u00e8 di lingua inglese e tradotto in italiano significa letteralmente \"schiera in linea\" (\"line\" = linea, \"array\" = schiera). Questa disposizione di diffusori ha l'obbiettivo di raggiungere un'elevata pressione sonora e una copertura uniforme.\nPer quanto riguarda l'efficienza, quindi l'attenuazione della pressione sonora, con dei diffusori line array (che emettono onde sonore cilindriche, e non sferiche) si avr\u00e0 un'attenuazione di 3 dB per ogni raddoppio della distanza dal diffusore, ma aumentando il numero di diffusori si avr\u00e0 un incremento della gittata delle onde sonore.\nUn modulo line array \u00e8 costituito da 2 altoparlanti a cono, uno per la riproduzione delle frequenze medie e uno per la riproduzione delle frequenze basse, e una guida d'onda alimentata da uno o pi\u00f9 driver a compressione, per la riproduzione delle frequenze acute.\nTali altoparlanti sono generalmente pilotati in modalit\u00e0 bi amplificata (dove un amplificatore di potenza pilota gli altoparlanti dei medi e dei bassi e uno pilota i driver a compressione) oppure in modalit\u00e0 tri amplificata, dove un amplificatore pilota l'altoparlante dei bassi, uno l'altoparlante dei medi e uno i driver a compressione.\nTali configurazioni permettono sia una drastica riduzione della distorsione di intermodulazione tipica dei sistemi in mono amplificazione e permettono un preciso controllo dello spettro di frequenze inviato ad ogni altoparlante e un preciso allineamento temporale fra i vari altoparlanti, compito che viene svolto da un apposito crossover elettronico, sovente fornito dal costruttore del sistema line array.\nLa copertura (dispersione) orizzontale di un modulo di un sistema line array si attesta normalmente tra 110 e 140 gradi, mentre la copertura verticale va da 10 a 15 gradi in media, a seconda dei parametri costruttivi della guida d'onda.\nTale copertura consente di sonorizzare aree molto ampie sull'asse orizzontale e consente di focalizzare esattamente la copertura verticale sul pubblico, agendo sull'inclinazione dei moduli l'uno rispetto all'altro, che \u00e8 regolabile generalmente con un sistema meccanico graduato operante con staffe e spine di bloccaggio.\nAffinch\u00e9 il sistema line array sia efficace ed efficiente, si devono rispettare diverse condizioni dettate per lo pi\u00f9 dalla fisica acustica: ad esempio la distanza tra i centri acustici dei vari elementi (le membrane o le cupole degli altoparlanti) deve essere uguale o minore della lunghezza d'onda corrispondente alla massima frequenza da riprodurre, per evitare che le onde sonore riprodotte da un altoparlante vadano a rimbalzare contro la cupola dell'altoparlante del diffusore adiacente. Inoltre le forme d'onda riprodotte dagli altoparlanti utilizzati devono essere piatte, in modo che si sommino in maniera coerente: al contrario, se le onde sonore sono cilindriche o sferiche, si avr\u00e0 una sovrapposizione delle stesse, generando una distorsione nel segnale risultante.\nIl termine line array non implica necessariamente una sospensione verticale, ma gli elementi saranno cos\u00ec disposti per coprire la maggior area possibile. Il line array teorico, dovrebbe essere rettilineo, ma in molti casi ci\u00f2 non \u00e8 possibile, soprattutto quando tale sistema deve essere sospeso: un sistema rettilineo sospeso, infatti, non coprir\u00e0 adeguatamente tutta l'area di ascolto e, in pratica, sar\u00e0 necessario curvarlo sulla sezione inferiore per fornire un'adeguata copertura sonora, soprattutto all'area sottostante vicina al sistema.\nSi otterr\u00e0 quindi un array a forma di \"J\", dove la parte superiore (rettilinea) verr\u00e0 utilizzata per coprire le aree distanti, mentre quella inferiore (curva) permetter\u00e0 di coprire le aree pi\u00f9 vicine.\nOgni diffusore line array dispone di specifici attacchi ideati appositamente per il montaggio lineare o per quello a curva.\nLe basse frequenze vengono di solito riprodotte da altoparlanti disposti al suolo (poich\u00e9 rendono pi\u00f9 efficace la diffusione di tale frequenze), anche se ultimamente molte case produttrici hanno messo in vendita appositi moduli sospesi adatti alla riproduzione delle basse frequenze.\nIn sostanza dobbiamo specificare che con \"array\" abbiamo pi\u00f9 che altro, un metodo dispositivo dei sistemi acustici sospesi, che nella maggior parte dei casi, calcolando a dovere l'inclinazione, potrebbe essere fatto anche con sistemi di 20 anni fa, ma certamente, con i sistemi array dedicati, la cosa diventa pi\u00f9 semplice ed intuitiva."}
{"id": "4195267", "revid": "33689", "url": "https://it.wikipedia.org/wiki?curid=4195267", "title": "Quartet", "text": "Quartet (che in inglese significa \"quartetto\") pu\u00f2 riferirsi a:"}
{"id": "4195268", "revid": "1543377", "url": "https://it.wikipedia.org/wiki?curid=4195268", "title": "Billy Bajema", "text": "Carriera professionistica.\nSan Francisco 49ers.\nBajema fu scelto nel corso del settimo giro del Draft 2005 dai San Francisco 49ers. L'8 giugno 2005 firm\u00f2 un contratto annuale del valore di 1,043 milioni di dollari coi 49ers. Bajema riusc\u00ec ad entrare nei 53 uomini del roster attivo dopo la pre-stagione e, alla fine della stagione 2007, aveva giocato 45 partite di cui 15 come titolare.\nBajema firm\u00f2 un prolungamento annuale, del valore di 927.000 dollari come restricted free agent per rimanere coi 49ers nel 2008. In quella stagione fu usato principalmente con il compito di bloccatore.\nSt. Louis Rams.\nDivenuto un unrestricted free agent dopo la stagione 2008, Bajema firm\u00f2 un contratto triennale del valore di 2,5 milioni di dollari con i St. Louis Rams il 30 marzo 2009. Tale contratto incluse 270.000 di bonus alla firma. Nella stagione 2010, Billy segn\u00f2 i primi due touchdown su ricezione della carriera.\nBaltimore Ravens.\nIl 1\u00ba agosto 2012, Bajema firm\u00f2 coi Baltimore Ravens. Si ritir\u00f2 dopo la stagione 2013."}
{"id": "4195270", "revid": "298229", "url": "https://it.wikipedia.org/wiki?curid=4195270", "title": "SummerSlam 1995", "text": "SummerSlam 1995 \u00e8 l'ottavo evento annuale prodotto dalla World Wrestling Federation, in pay-per-view. L'evento si svolse il 27 agosto 1995 alla Pittsburgh Civic Arena di Pittsburgh, Pennsylvania.\nEvento.\nIl main event di questa edizione di SummerSlam fu l'incontro per il titolo WWF Championship tra Diesel e King Mabel. Diesel mantenne la cintura, schienando Mabel dopo una clothesline dalla seconda corda. Al termine dell'incontro, Davey Boy Smith si present\u00f2 per aiutare Diesel contro gli ex Men on a Mission, ma effettu\u00f2 un turn heel attaccando il campione WWF insieme a Mabel e Mo. Ci furono altri tre incontri maggiormente pubblicizzati rispetto agli altri: The Undertaker sconfisse Kama, componente della Million Dollar Corporation di Ted DiBiase, in un Casket match; Bret Hart sconfisse Isaac Yankem, DDS per squalifica quando Yankem e Jerry Lawler attaccarono insieme Hart. Il terzo match vide confrontarsi Shawn Michaels e Razor Ramon in un feud con in palio il WWF Intercontinental Championship. I due si scontrarono in un Ladder match, vinto da Michaels che mantenne il titolo. L'incontro \u00e8 spesso indicato come uno dei migliori mai disputati in WWF/E.\nIl pay-per-view ricevette uno share televisivo dello 0.9, equivalente a circa 205,000 acquirenti nel 1995. Anche se l'indice di gradimento fu superiore a quello dell'ultimo pay-per-view svoltosi il mese precedente, fu molto inferiore rispetto a quello di SummerSlam del 1994."}
{"id": "4195271", "revid": "287204", "url": "https://it.wikipedia.org/wiki?curid=4195271", "title": "St\u00e9blov\u00e1", "text": "St\u00e9blov\u00e1 \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4195273", "revid": "287204", "url": "https://it.wikipedia.org/wiki?curid=4195273", "title": "Steblova", "text": ""}
{"id": "4195277", "revid": "1649409", "url": "https://it.wikipedia.org/wiki?curid=4195277", "title": "Medaglia del partigiano della grande guerra patriottica", "text": "La medaglia del partigiano della grande guerra patriottica \u00e8 stata un premio statale dell'Unione Sovietica.\nStoria.\nLa medaglia venne istituita il 2 febbraio 1943.\nClassi.\nLa medaglia disponeva delle seguenti classi di benemerenza:\nAssegnazione.\nLa medaglia veniva assegnata a guerriglieri, ufficiali dei gruppi della guerriglia e organizzatori del movimento partigiano per premiare il servizio meritorio nell'organizzazione della guerriglia, le prestazioni coraggiose e l'eroismo nella lotta partigiana per la terra sovietica."}
{"id": "4195279", "revid": "287204", "url": "https://it.wikipedia.org/wiki?curid=4195279", "title": "Stojice", "text": "Stojice \u00e8 un comune della Repubblica Ceca facente parte del distretto di Pardubice, nella regione omonima."}
{"id": "4195281", "revid": "729019", "url": "https://it.wikipedia.org/wiki?curid=4195281", "title": "Albatros D.XII", "text": "L'Albatros D.XII, designazione aziendale L 43, fu un aereo da caccia monoposto, monomotore e biplano, sviluppato dalla allora azienda tedesco imperiale Albatros Flugzeugwerke GmbH negli anni dieci del XX secolo e rimasto allo stadio di prototipo.\nPrimo modello Albatros ad adottare, nel prototipo D 2211/18, un carrello d'atterraggio dotato di ammortizzatori ad aria compressa, venne realizzato in due esemplari che, sottoposti a valutazione comparativa, bench\u00e9 dotato di soluzioni tecniche interessanti non venne accettato dall'Idflieg per la produzione in serie."}
{"id": "4195291", "revid": "298229", "url": "https://it.wikipedia.org/wiki?curid=4195291", "title": "SummerSlam 1996", "text": "SummerSlam 1996 \u00e8 stata la nona edizione dell'evento in pay-per-view SummerSlam, prodotto dalla World Wrestling Federation (WWF). L'evento si \u00e8 svolto il 18 agosto 1996 nella Gund Arena di Cleveland. ."}
{"id": "4195295", "revid": "1649409", "url": "https://it.wikipedia.org/wiki?curid=4195295", "title": "Medaglia di Nachimov", "text": "La medaglia di Nachimov \u00e8 stata un premio statale dell'Unione Sovietica dedicato all'ammiraglio Pavel Stepanovi\u010d Nachimov.\nStoria.\nLa medaglia venne istituita il 3 marzo 1944.\nAssegnazione.\nLa medaglia veniva assegnata a marinai e soldati, sottufficiali e sergenti, alfieri e marescialli della Marina sovietica, della guardia costiera e delle unit\u00e0 navali di KGB per premiare il coraggio dimostrato durante la difesa dell'Unione Sovietica nei teatri navali, durante il servizio militare, con un rischio per la vita."}
{"id": "4195296", "revid": "1402222", "url": "https://it.wikipedia.org/wiki?curid=4195296", "title": "Dimitrie Ghica", "text": "Membro di spicco del partito conservatore rumeno, fu eletto deputato nel 1850. Grazie ai favori del principe Alexandru Ioan Cuza, fu nominato nel 1859 domnitor di Moldavia, per poi ricoprire la carica di primo ministro della Romania dal 1868 al 1870.\nDurante la sua lunga carriera politica fu inoltre Ministro dell'interno, ministro degli Esteri, presidente del senato e presidente della camera, oltre che sovrintendente degli ospedali rumeni."}
{"id": "4195299", "revid": "52518271", "url": "https://it.wikipedia.org/wiki?curid=4195299", "title": "Battaglia di Marj al-Rahit", "text": ""}
{"id": "4195309", "revid": "681115", "url": "https://it.wikipedia.org/wiki?curid=4195309", "title": "I drammi della schiavit\u00f9", "text": "I drammi della schiavit\u00f9 \u00e8 un romanzo di Emilio Salgari scritto nel 1896.\nTrama.\nNella seconda met\u00e0 del 1800, la tratta degli schiavi sulle coste africane era ancora molto diffusa. I lauti guadagni, compensavano largamente i grandi rischi. Il trasporto, avveniva in condizioni di estrema intolleranza e non tutti i prigionieri arrivavano a destinazione causa i maltrattamenti subiti. Il capitano Alvaez, comandante della Guadiana si ripromette con il suo ultimo carico di cambiare vita. Quale primo atto decide di liberare il gigantesco nero Niombo (che era re di una trib\u00f9 prima di essere catturato) e la bellissima mulatta Seguira. Kardec, comandante in seconda, che non accetta il pentimento del proprio superiore, approfitta di un naufragio per eliminare il capitano Alvaez. Sulla zattera che raccoglie i naufraghi e che dagli stessi schiavi viene ricondotta sulle spiagge amiche, Kardec ritrova i due, Niombo e Seguira. Mentre per gli schiavi, lo sbarco rappresenta il ritorno alla vita, per Kardec \u00e8 l'inizio della fine. Non potr\u00e0 infatti sfuggire a Niombo e Seguira che sapevano del tradimento e inesorabilmente subir\u00e0 la loro vendetta. "}
{"id": "4195310", "revid": "287204", "url": "https://it.wikipedia.org/wiki?curid=4195310", "title": "Battaglia di Fahl", "text": "La battaglia di Fahl o battaglia di Pella fu una battaglia combattuta, nel gennaio del 635 d.C. tra l'esercito del califatto dei Rashidun sotto Khalid ibn al-Walid Saifullah, in italiano, \"La spada di Allah\", e l'impero romano sotto Theodore la Sacellarius (Saqalar), nei pressi della citt\u00e0 di Fahl, l'antica Pella situata in Giordania, lungo la Valle del Giordano. Il risultato fu una netta vittoria per Khalid ibn al-Walid. Alcuni soldati romani fuggirono nella vicina localit\u00e0 di Beisan. Dopo la vittoria, le truppe di Shurahbil ibn Hasana e Amr ibn al- As conquistarono la fortezza di Beisan."}
{"id": "4195313", "revid": "1049396", "url": "https://it.wikipedia.org/wiki?curid=4195313", "title": "Conquista di Damasco", "text": "L'assedio di Damasco del 634 avvenne nel 634 prima che la citt\u00e0 caddesse nelle mani del Califfato dei Rashidun. Damasco \u00e8 stata la prima grande citt\u00e0 dell'impero bizantino a cadere in mano musulmana nel corso della conquista musulmana della Siria.\nContesto storico.\nNel 610, durante la guerra romano-persiana del 602-628, Eraclio divenne Imperatore bizantino dopo aver rovesciato Foca. Mentre Eraclio I si concentr\u00f2 sugli affari interni del suo Impero, i Persiani Sasanidi conquistavano la Mesopotamia, devastarono la Siria nel 611, e invasero l'Anatolia occupando Cesarea Mazaca. Nel 612, Eraclio espulse i Persiani dall'Anatolia. Nel 613, lanci\u00f2 una controffensiva in Siria, ma fu decisivamente sconfitto.\nNel decennio successivo, i Persiani conquistarono la Palestina e l'Egitto, ma nel frattempo Eraclio aveva ricostruito il suo esercito, preparandosi per una nuova offensiva, che sferr\u00f2 nel 622, ottenendo diverse vittorie sui Persiani e i loro alleati nel Caucaso e in Armenia. Nel 627, lanci\u00f2 un'offensiva invernale contro la Persia in Mesopotamia, ottenendo una vittoria decisiva nella Battaglia di Ninive, giungendo persino a minacciare la capitale persiana, Ctesifonte.\nScreditato da questa serie di disfatte, Cosroe II fu ucciso in un colpo di Stato condotto da suo figlio Kavadh II, che firm\u00f2 una pace con i Bizantini, accettando di ritirarsi da tutti i territori occupati riconsegnandoli all'Impero bizantino. Eraclio riport\u00f2 la Vera Croce a Gerusalemme con una cerimonia sfarzosa nel 629.\nIn Arabia, nel frattempo, il Profeta Maometto aveva unito la maggior parte dell'Arabia sotto un'unica autorit\u00e0 politica e religiosa. Deceduto Maometto nel giugno 632, Abu Bakr fu eletto suo successore, ovvero \"Califfo\". Alcune trib\u00f9 arabe si rivoltarono per\u00f2 contro Abu Bakr, che per\u00f2 riusc\u00ec a reprimere la rivolta. Nel 633, tutta l'Arabia era stata unificata sotto l'autorit\u00e0 centrale del Califfo a Medina. Nel 633 o nel 634, Abu Bakr cominci\u00f2 una guerra di conquista contro i confinanti Impero persiano sasanide e Impero bizantino. Dopo aver conquistato la provincia persiana dell'Iraq, nel 634 i Musulmani invasero la Siria bizantina da quattro percorsi diversi. Questi eserciti si provarono troppo piccoli per portare a termine la missione, necessitando di rinforzi dall'Iraq, condotti dal capace generale di Abu Bakr, Khalid ibn Walid Attraversando il deserto, Khalid ibn Walid entr\u00f2 in Siria da un percorso inaspettato con una mossa audace. Attacc\u00f2 e sconfisse le difese bizantine in Siria espugnando in breve tempo la capitale dei Ghassanidi, Bosra. Secondo una tarda tradizione islamica, nel luglio 634, l'esercito musulmano condotto da Khalid sconfisse un altro esercito bizantino nella Battaglia di Ajnadayn, per poi cominciare l'assedio di Damasco.\nSito dell'assedio.\nTrovandosi in posizione strategica, Damasco attirava mercanti da tutto il mondo. La citt\u00e0 era nota come il paradiso della Siria.\nLe fortificazioni erano pari alla sua importanza. La parte principale della citt\u00e0 era circondata da mura alte 11 m. La citt\u00e0 fortificata era approssimativamente lunga 1500 m e larga 800 m.\nLe mura avevano sei porta:\nAnche se il fiume Barada scorreva lungo le mura settentrionali di Damasco, era troppo poco profondo per essere di importanza difensiva.\nAssedio.\nSecondo almeno una fonte musulmana, Khalid ordin\u00f2 al suo esercito di circondare la citt\u00e0 il 21 agosto 634 (il 20\u00b0 di Jamadi-ul-Akhir, 13 Hijri). Ai comandanti dei reggimenti furono dati ordini di respingere ogni attacco bizantino proveniente dalle rispettive porte, e di cercare assistenza in caso di attacco pesante. Dharar bin al-Azwar comandava 2.000 cavalieri della guardia mobile per sorvegliare lo spazio vuoto tra le mura di notte e rinforzare ogni reggimento attaccato dai Bizantini.\nSecondo la tradizione islamica, i seguenti generali musulmani assediarono le sei porte di Damasco:\nSecondo fonti musulmane, Khalid colloc\u00f2 la parte principale delle sue forze sotto il comando di Rafay bin Umayr, incaricando loro di assediare la Porta Est. Stabil\u00ec i suoi quartieri generali a breve distanza dalla porta orientale in un monastero, da allora noto come \"Deir al Khalid\", il monastero di Khalid. L'esercito di Khalid aveva accerchiato la citt\u00e0, bloccando l'arrivo di rifornimenti a Damasco mentre la Ghouta forn\u00ec l'esercito musulmano di tutti i rifornimenti che Khalid necessitava per i suoi uomini e i suoi destrieri.\nTentativo di liberazione bizantino.\nL'Imperatore Eraclio era a Antiochia all'inizio dell'assedio e invi\u00f2 un esercito a liberare la citt\u00e0 dall'assedio. Esploratori appostati sulla via da Emesa a Damasco informarono i musulmani dell'arrivo dei Bizantini. Dopo esserne stato informato, Khalid invi\u00f2 Rafay bin Umayr con un esercito per scontrarsi con i Bizantini. Bizantini e Musulmani si scontrarono a 20\u00a0km a nord di Damasco presso il Passo Uqab (Passo dell'Aquila) lungo la via Damasco-Emesa. La forza araba si trov\u00f2 in inferiorit\u00e0 numerica e circondata dal nemico: ma quando era sul punto di essere sconfitta dai Bizantini, Khalid arriv\u00f2 con i rinforzi e mand\u00f2 in rotta i Bizantini. Questa battaglia divenne poi nota come Battaglia del passo di Uqab.\nLe truppe arabe assedianti la citt\u00e0 erano state indebolite dall'invio di truppe contro l'esercito di liberazione bizantino. Comprendendo i pericoli che implicava questa situazione, Khalid ritorn\u00f2 a Damasco e prese la citt\u00e0 con un piccolo reggimento.\nConquista della citt\u00e0.\nSecondo la tradizione islamica, mentre Khalid sosteneva che aveva conquistato la citt\u00e0 con la forza, Abu Ubaidah sostenne che la citt\u00e0 era capitolata tramite un accordo di pace tra lui e le autorit\u00e0 bizantine. Anche se una tarda fonte islamica riporta le condizioni di un trattato che sarebbe stato firmato da Khalid e la popolazione conquistata, nessuna fonte contemporanea conferma l'esistenza di questo o di ogni altro patto risalente alle conquista islamiche del VII secolo.\nConseguenze.\nConducendo un reggimento di cavalleria, Khalid si scontr\u00f2 con un convoglio di rifugiati bizantini provenienti da Damasco presso Antiochia, e lo attacc\u00f2. La battaglia divenne nota nella tradizione islamica come Battaglia di Marj-ud-Deebaj (Battaglia del Prato Broccato), perch\u00e9 si narra che i Musulmani si impadronirono come bottino di guerra di una grande quantit\u00e0 di broccato.\nDeceduto il Califfo Abu Bakr a Madina, fu eletto suo successore Umar. Negli anni successivi, in seguito alla battaglia dello Yarmuk, il Califfato dei Rashidun annesse l'intera Siria, seguita dalla conquista di Antiochia nel 638. Umar destitu\u00ec Khalid dal comando dell'esercito musulmano, sostituendolo con Abu Ubaidah. Nel 639, i Bizantini avevano gi\u00e0 perso l'Armenia e la Mesopotamia. L'Imperatore Eraclio si concentr\u00f2 sulle difese dell'Egitto e dell'Anatolia, creando una zona cuscinetto nell'Anatolia ad ovest di Cesarea abbandonando tutte le fortificazioni bizantine. Tuttavia, nel 642 i Bizantini persero l'Egitto e la Tripolitania, conquistata dal Califfato.\nAnche se erano gli Arabi ad amministrare la citt\u00e0, la popolazione di Damasco rimase per la maggior parte Cristiana-calcedoniana e Monofisita\u2014con una comunit\u00e0 crescente di Arabi Musulmani provenienti dalla Mecca, Medina, e dal deserto siriano.\nLa citt\u00e0 fu scelta come capitale della Siria Islamica. Il suo primo governatore musulmano fu Yazid ibn Abu Sufyan, uno dei comandanti dell'esercito musulmano che aveva conquistato la citt\u00e0. Deceduto di peste Yazid nel 640, gli succedette suo fratello minore, Mu'awiya I. In seguito all'assassinio dell'ultimo califfo dei Rashidun, Ali nel 661, Mu'awiya si autoproclam\u00f2 califfo dell'Impero islamico fondando la dinastia umayyade.\nDamasco conseguentemente divenne la capitale del Califfato Ummayade e tutto il gettito fiscale di surplus delle province del Califfato Ummayade fin\u00ec per riempire le stanze del tesoro di Damasco. L'arabo fu imposto come lingua ufficiale, avvantaggiando la minoranza araba della citt\u00e0 rispetto ai cristiani di lingua greca negli affari amministrativi.\nLa citt\u00e0 prosper\u00f2 nel commercio e nell'economia sotto gli Umayyadi, rimanendo una delle citt\u00e0 pi\u00f9 fastose del mondo, fino al 750, quando cadde in mano degli Abbasidi. Il 25 agosto 750, gli Abbasidi, dopo aver sconfitto gli Umayyadi nella Battaglia dello Zab in Iraq, conquistarono Damasco dopo aver trovato minima resistenza. Con l'ascesa del Califfato Abbaside, Damasco decrebbe di importanza a tutto vantaggio di Baghdad, la nuova capitale islamica."}
{"id": "4195315", "revid": "810736", "url": "https://it.wikipedia.org/wiki?curid=4195315", "title": "I pescatori di trepang", "text": "I pescatori di trepang \u00e8 un romanzo di Emilio Salgari, scritto nel 1896.\nTrama.\nLe oloturie, echinodermi commestibili che i cinesi chiamano \"trepang\", sono molto ricercati e pagati profumatamente a peso d'oro. Pescarli rappresenta un forte guadagno. Il capitano Van Stael con i nipoti Hans, Cornelio e il fido timoniere Van Horn, armata una giunca si spingono sulle scogliere australiane dove abbondano i preziosi molluschi. Ma se la pesca si rivela subito facile ed abbondante, lo sbarco sulla costa necessario per preparare e conservare il trepang viene visto con terrore dall'equipaggio cinese. Sulle coste, infatti, vivono i pericolosi aborigeni cannibali infidi e traditori. Il loro incontro porter\u00e0 alla perdita dell'intero equipaggio, e la fuga, con la giunca avariata dai selvaggi, finir\u00e0 con un tragico naufragio su di un'isola sconosciuta. La sopravvivenza sar\u00e0 un continuo ed incessante gioco di abilit\u00e0 e coraggio. Quando alla fine, catturati dai feroci abitatori, saranno sul punto di venire uccisi, il precedente salvataggio di un giovane indigeno risulter\u00e0 la carta vincente per tornare in patria sani, salvi e colmi d'oro."}
{"id": "4195318", "revid": "310650", "url": "https://it.wikipedia.org/wiki?curid=4195318", "title": "Il re della prateria (romanzo)", "text": "Il re della prateria \u00e8 un romanzo di Emilio Salgari, pubblicato da Bemporad nel 1896.\nTrama.\nIl marchesino Almeida, ospite dello zio Mendoza in una piantagione brasiliana ed ultimo erede di una nobile famiglia rovinata a causa di un fratello dissipatore, viene rapito mentre \u00e8 imbarcato su una nave e trasportato verso il nord. Alcuni anni dopo, lo zio, grazie alle informazioni trovate in mare all'interno di una bottiglia che lo indirizzano in Messico, decide di organizzare una spedizione per ritrovare Almeida. Per questo assolda Sanchez coraggiosa ed intrepida guida, che dovr\u00e0 scortarlo nelle pericolose regioni infestate dai bellicosi Apache. Grazie all'esperienza di Sanchez, non senza aver superato numerose difficolt\u00e0 e pericoli, il nipote verr\u00e0 ritrovato. Il marchesino, per volont\u00e0 del fratello degenere, \u00e8 diventato un potente e rispettato capo pellerossa e padrone di una immensa quantit\u00e0 d'oro."}
{"id": "4195319", "revid": "486946", "url": "https://it.wikipedia.org/wiki?curid=4195319", "title": "Tiazolidinedioni", "text": ""}
{"id": "4195321", "revid": "256896", "url": "https://it.wikipedia.org/wiki?curid=4195321", "title": "Battaglia di Marj al-Dibaj", "text": "La battaglia di Marj-ud-Deebaj fu combattuta tra l'esercito bizantino, sopravvissuti alla conquista di Damasco, e l'esercito califfato Rashidun nel mese di settembre 634. \u00c8 stato un raid successo dopo tre giorni di armistizio, sui sopravvissuti bizantini della conquista di Damasco."}
{"id": "4195323", "revid": "830939", "url": "https://it.wikipedia.org/wiki?curid=4195323", "title": "Bryan Pringle", "text": "Biografia.\nStudi\u00f2 recitazione all'Accademia d'Arte Drammatica di Londra. Nel 1958, spos\u00f2 l'attrice Anne Jameson con cui rest\u00f2 sposato fino al morte di lei nel 1999. Dal matrimonio nacquero due figli.\nGran parte della sua carriera fu televisiva, ma comparve anche in alcuni film tra cui \"Sabato sera domenica mattina\". Lavor\u00f2 spesso con Ken Russell, sia nei suoi film televisivi girati per la BBC che al cinema."}
{"id": "4195326", "revid": "729019", "url": "https://it.wikipedia.org/wiki?curid=4195326", "title": "Assedio di Emesa", "text": "L'assedio di Emesa venne effettuato dalle forze del Califfato Rashidun da dicembre 635 fino a marzo 636. Ne consegu\u00ec la conquista Islamica di Emesa, importante centro commerciale dell'Impero bizantino nel Levante.\nContesto storico.\nDopo una decisiva vittoria nella battaglia di Ajnadayn, l'esercito islamico conquist\u00f2 Damasco dopo un lungo assedio nel settembre 634. L'armata continu\u00f2 quindi la propria avanzata verso nord e, nel tardo 635, Abu Ubayda ibn al-Jarrah ordin\u00f2 a Khalid ibn al-Walid e alla sua guardia di iniziare l'assedio di Emesa, a cui si un\u00ec in seguito con il grosso delle truppe. Le guarnigioni Bizantine di Emesa e Qinnasrin proposero una tregua con l'esercito Arabo. Venne concordato che Emesa avrebbe pagato 10.000 denari e spedito 100 robe di broccato. In cambio, l'armata islamica non avrebbe attaccato Emesa per un anno. Nel caso, tuttavia, arrivassero rinforzi Romani per sostenere le guarnigioni, il patto sarebbe decaduto. Le porte di Emesa vennero aperte non appena la tregua venne firmata, lasciando libero movimento agli Arabi nei mercati di Emesa, supportando cos\u00ec l'economia delle grandi citt\u00e0 Bizantine. La guarnigione di Qinnasrin (l'antica Calcide) stipul\u00f2 un patto identico a quello di Emesa, confidando nell'arrivo di rinforzi inviati dall'imperatore Eraclio I a cui avrebbe seguito il ripudio dell'estorsione Araba. Gli eserciti islamici razziarono molte citt\u00e0 nella Siria settentrionale, cos\u00ec come le citt\u00e0 di Hama, Shayzar, Afamia (oggi Qalatul-Muzeeq) e Al Ma'arra (Ma'arrat-un-Numan). A seguito di questi attacchi, le quattro citt\u00e0 si arresero all'esercito islamico ed accettarono di pagare la jizya.\nAvvenne quando gli Arabi erano a Shayzar che ricevettero notizia del movimento di rinforzi Bizantini in direzione di Qinnasrin ed Emesa. Ci\u00f2 ovviamente condusse all'annullamento della tregua stabilita in precedenza. L'avvento della stagione invernale diede alle guarnigioni Bizantine morale: nelle loro fortezze, sarebbero stati infatti meglio riparati dal freddo intenso rispetto agli Arabi, non abituati a queste condizioni atmosferiche e protetti solamente dalle loro tende.\nEraclio I scrisse ad Harbees, il governatore militare di Emesa:\nL'assedio.\nAbu Ubaidah decise di conquistare per prima Emesa, proteggendosi cos\u00ec le spalle prima di intraprendere ulteriori operazioni nella Siria settentrionale. In seguito, l'esercito islamico marci\u00f2 su Emesa con la guardia personale di Khalid ibn al-Walid in testa. Giunti alla citt\u00e0, venne combattuta una breve schermaglia tra quest'ultima e la guarnigione cittadina. Gli Arabi respinsero l'avanguardia Bizantina, costringendoli a riparare all'interno della fortezza. Abu Ubayda ibn al-Jarrah arriv\u00f2 col resto delle truppe e le divise in quattro gruppi antistanti alle quattro porte di Emesa:\nEmesa era una citt\u00e0 fortificata di forma circolare con un diametro di circa un miglio, circondata da un fossato. Vi era inoltre una cittadella arroccata all'interno delle mura. All'esterno, si distendeva una fertile pianura, interrotta solamente dal fiume Oronte. Abu Ubaidah, assieme a Khalid e la sua guardia, si accamp\u00f2 sul lato nord, a breve distanza dalla Porta Rastan. L'assedio venne lasciato in mano a Khalid, che ag\u00ec dunque come il comandante per gli Arabi in questa operazione. Giunse dicembre e l'inverno era al culmine. L'assedio continuava ed ogni giorno avvenivano schermaglie tra arcieri, senza ulteriori movimenti influenti. Le aspettative Bizantine sulla supposta vulnerabilit\u00e0 delle truppe Arabe al freddo si dimostrarono corrette, ma meno del previsto. Si verific\u00f2 a marzo del 636, quando l'inverno era ormai passato, l'azione decisiva che decise l'esito dell'assedio: Harbees decise di effettuare una sortita a sorpresa nella speranza di sconfiggere le truppe islamiche, dato che ormai la speranza che il freddo avesse convinto gli Arabi a desistere si rivel\u00f2 vana. Le provviste scarseggiarono e, con l'avvento della primavera e del suo clima favorevole agli assedianti, gli Arabi avrebbero ricevuto rinforzi aumentando ulteriormente il loro vantaggio. All'alba di una mattina, la Porta Rastan si spalanc\u00f2 e 5000 uomini guidati da Harbees tentarono un attacco improvviso sull'esercito islamico. La velocit\u00e0 e la violenza dell'attacco colse gli Arabi di sorpresa e, nonostante questo fosse lo schieramento pi\u00f9 corposo dei quattro dislocati, venne allontanato dalla posizione rapidamente occupata per la battaglia. Leggermente pi\u00f9 indietro rispetto alla posizione precedente, gli Arabi riformarono le file e resistettero all'attacco Bizantino, ma la pressione sempre maggiore a cui erano sottoposti avrebbe potuto creare il pericolo di una rotta generale. Abu Ubaidah invi\u00f2 Khalid ibn al-Walid a riorganizzare l'esercito. Questi avanz\u00f2 con la propria guardia, prese il comando degli Arabi sotto attacco e ne rafforz\u00f2 la posizione per la battaglia. A seguito di queste misure difensive, Khalid prese l'offensiva e ricacci\u00f2 lentamente ma inesorabilmente i Romani all'interno delle mura. La sortita si rivel\u00f2 fallimentare.\nConquista di Emesa.\nLa mattina successiva Abu Ubaidah tenne un consiglio di guerra ed espresse la propria insoddisfazione riguardo alla rischiosa ritirata del giorno precedente, a cui Khalid rispose:\nAbu Ubaidah chiese consiglio a Khalid, il quale gli espose il suo piano. La mattina successiva avrebbero eseguito una finta ritirata da Emesa dando cos\u00ec ai Bizantini l'impressione che gli Arabi stessero interrompendo l'assedio, ritirandosi verso sud. I Bizantini ne avrebbero sicuramente approfittato per colpire la retroguardia dell'esercito islamico e, in quel momento, le truppe avrebbero attaccato ed accerchiato l'esercito Bizantino, annichilendoli.\nAgendo secondo il piano, all'alba seguente, gli Arabi interruppero l'assedio e manovrarono verso sud. Giudicandola un'ottima opportunit\u00e0 per dar loro il colpo finale, Harbees raccolse immediatamente 5000 guerrieri Bizantini e li guid\u00f2 fuori dal forte per seguire i finti fuggiaschi. Lanci\u00f2 la propria cavalleria in un rapido inseguimento per raggiungere le forze Arabe e colpirle alle spalle. L'esercito Bizantino incontr\u00f2 quello Arabo a poche miglia da Emesa. Le prime file delle forze bizantine stavano quasi per investire gli \"Arabi in fuga\", quando costoro improvvisamente si rivolsero contro di loro e colpirono i loro nemici con ferocia. Non appena la manovra si verific\u00f2, Khalid lanci\u00f2 un ordine a seguito del quale due gruppi a cavallo si staccarono dal grosso delle truppe, galopparono attorno ai fianchi dei Bizantini ancora sorpresi e li caricarono alle spalle. Rapidamente gli Arabi li circondarono da ogni lato. Si narra che Khalid, con un piccolo drappello dei guerrieri d'\u00e9lite componenti la propria guardia personale, raggiunse il centro dello schieramento bizantino e vide Harbees che ancora stava combattendo. L'arabo tent\u00f2 di raggiungerlo, ma venne intercettato da un gigantesco generale Bizantino che venne sconfitto ed ucciso a seguito di un duello. Nel momento in cui gli Arabi iniziarono il loro contrattacco, un gruppo di 500 cavalieri al comando di Ma'az ibn Jabal torn\u00f2 ad Emesa per controllare che non ci fossero stati fuggitivi. Quando questi si avvicinarono ad Emesa, la spaventata popolazione civile ed i resti della guarnigione che non si un\u00ec all'inseguimento rapidamente si ritir\u00f2 all'interno delle mura, chiudendone le porte. Ma'az sistem\u00f2 i propri uomini fuori da queste, per evitare che gli accerchiati e gli assediati potessero unire le forze. \u00c8 stato registrato che solo un centinaio di Bizantini riusc\u00ec a fuggire. Gli Arabi, al contrario, persero circa 235 uomini in tutta l'operazione, dall'assedio di Emesa fino al termine delle ostilit\u00e0. Non appena i Bizantini guidati da Harbees vennero annichiliti, le truppe islamiche tornarono alla citt\u00e0 per riprenderne l'assedio. Gli abitanti locali proposero la resa condizionata che venne accettata da Abu Ubaidah. Si era a met\u00e0 marzo del 636. Gli abitanti pagarono la Jizya al tasso di un dinar a persona, ristabilendo cos\u00ec la pace.\nConseguenze.\nPoco dopo la resa di Emesa, gli Arabi avanzarono ancora verso nord, tentando di sottomettere tutta la Siria settentrionale, incluse Aleppo ed Antiochia. Superarono Hama ed arrivarono a Shayzar. Qui, un convoglio Romano che avrebbe dovuto portare provviste a Qinnasrin assieme ad un'esigua scorta venne intercettato e catturato da Khalid. I prigionieri vennero interrogati, rivelando cos\u00ec alcune preziose informazioni sulla strategia di Eraclio I e la concentrazione dell'esercito Bizantino ad Antiochia. Gli Arabi incontrarono i loro nemici nell'agosto del 636 sulle pianure di Yarmuk dove l'esercito islamico vinse una battaglia decisiva contro i Romani nell'omonima battaglia."}
{"id": "4195329", "revid": "46936", "url": "https://it.wikipedia.org/wiki?curid=4195329", "title": "Qualificazioni alla Coppa dei Caraibi 2012", "text": "Sono elencate di seguito le date e i risultati per le qualificazioni alla Coppa dei Caraibi 2012.\nFormula.\n25 membri CFU: (come paese ospitante) e (come campione in carica) sono qualificati direttamente alla fase finale. Rimangono 23 squadre per 6 posti disponibili per la fase finale. , e accedono direttamente alla seconda fase. Le qualificazioni si dividono in due fasi:\nPrima fase.\nGruppo 1.\n e qualificati alla seconda fase.\nGruppo 2.\n e qualificati alla seconda fase.\nGruppo 3.\n e qualificati alla seconda fase.\nGruppo 4.\n qualificato alla seconda fase.\nGruppo 5.\n e qualificati alla seconda fase.\nSeconda fase.\nGruppo 1.\n e qualificati alla fase finale.\nGruppo 2.\n e qualificati alla fase finale.\nGruppo 3.\n e qualificati alla fase finale."}
{"id": "4195330", "revid": "52518635", "url": "https://it.wikipedia.org/wiki?curid=4195330", "title": "Cattedrale di Brno", "text": ""}
{"id": "4195332", "revid": "729019", "url": "https://it.wikipedia.org/wiki?curid=4195332", "title": "Battaglia di Hazir", "text": "La battaglia di Hazir ha avuto luogo tra l'esercito bizantino e la cavalleria d'\u00e9lite dell'esercito Rashidun, la guardia mobile, nel giugno del 637, tre miglia ad est di Qinnasrin a Hazir nell'attuale Siria."}
{"id": "4195338", "revid": "92723", "url": "https://it.wikipedia.org/wiki?curid=4195338", "title": "Cattedrale di Plze\u0148", "text": "La cattedrale di San Bartolomeo (o cattedrale di Plze\u0148 o katedr\u00e1la svat\u00e9ho Bartolom\u011bje) \u00e8 la chiesa cattolica maggiore di Plze\u0148 e cattedrale della diocesi di Plze\u0148. Chiesa parrocchiale fino al 1993, divenne cattedrale con la creazione della diocesi."}
{"id": "4195345", "revid": "92723", "url": "https://it.wikipedia.org/wiki?curid=4195345", "title": "Cattedrale di Ostrava", "text": "La cattedrale del Divino Salvatore (o cattedrale di Ostrava o Katedr\u00e1la Bo\u017esk\u00e9ho Spasitele) \u00e8 la chiesa cattolica maggiore di Ostrava e cattedrale della diocesi di Ostrava-Opava. \nStoria.\nLa basilica fu costruita in stile neo-rinascimentale da Gustav Meretta fra 1883 e 1889 ed \u00e8 la seconda pi\u00f9 grande chiesa della Moravia-Slesia dopo la basilica di Velehrad. Presenta all'interno tre navate con un'abside semicircolare, mentre all'esterno \u00e8 caratterizzata da due torri alte 67 metri."}
{"id": "4195347", "revid": "481666", "url": "https://it.wikipedia.org/wiki?curid=4195347", "title": "Sabato sera domenica mattina", "text": ""}
{"id": "4195350", "revid": "73843", "url": "https://it.wikipedia.org/wiki?curid=4195350", "title": "Giro delle Fiandre 1988", "text": "Il Giro delle Fiandre 1988, settantaduesima edizione della corsa, fu disputato il 3 aprile 1988, per un percorso totale di 279\u00a0km. Fu vinto dal belga Eddy Planckaert, al traguardo con il tempo di 7h27'28\" alla media di 37,411\u00a0km/h.\nPartenza a Sint-Niklaas con 197 ciclisti di cui 88 portarono a termine il percorso."}
{"id": "4195355", "revid": "767487", "url": "https://it.wikipedia.org/wiki?curid=4195355", "title": "Cattedrale di San Venceslao", "text": "La cattedrale di San Venceslao, in ceco \"Katedr\u00e1la svat\u00e9ho V\u00e1clava\", \u00e8 la chiesa cattolica maggiore di Olomouc e cattedrale dell'arcidiocesi omonima.\n\u00c8 intitolata al santo protettore di Boemia e Moravia, il duca Venceslao I, morto assassinato nel 935.\nStoria e descrizione.\nLa costruzione della cattedrale comincia nel 1107 in forme romaniche. I lavori procedono rapidamente e nel 1131 il vescovo Jind\u0159ich Zd\u00edk consacra l'edificio, definitivamente terminato nel 1141.\nUn grande incendio divamp\u00f2 nel 1204, che permise alle autorit\u00e0 ecclesiastiche d'intraprendere una grande campagna di ricostruzione secondo i nuovi influssi dell'Architettura gotica che imperava ormai nell'Europa occidentale. Il cantiere inizi\u00f2 dal coro e nel 1265 si pose mano alle navate. Presenta una divisione a tre navate a Sala, coperte da volte ogivali quadripartite che diventano stellate nell'abside.\nIl 4 agosto 1306, in un'ala del Capitolo della cattedrale, l'antico \"Palazzo dei P\u0159emislidi\", viene assassinato l'ultimo discendente di quella dinastia, Venceslao III di Boemia. \nNel 1479, sotto le volte della cattedrale, una parte della nobilt\u00e0 boema s'allea al re d'Ungheria Mattia Corvino contro gli Hussiti.\nNel 1803 un fulmine cadde sulla cattedrale, provocando l'incendio di una parte dell'edificio. Sar\u00e0 subito restaurato, provvisoriamente. Una grande campagna di lavori di restaurazione/ricostruzione sar\u00e0 intrapresa fra il 1883 e il 1892 dagli architetti Gustav Meretta da Brno e Richard V\u00f6lkel per volere del vescovo Friedrich von F\u00fcrstenberg in stile neogotico. A quest'epoca risale tutta la decorazione esterna e il rivestimento pittorico interno della chiesa. Soprattutto si intervenne sul corpo della facciata a torri gemelle cuspidate terminate nel 1890 e sulla campanile principale, nel lato sud, che con i suoi 100,65 metri \u00e8 la torre pi\u00f9 alta della Repubblica Ceca dopo quella della Cattedrale di Plze\u0148.\nUna cassa accogli le reliquie di San Giovanni Sarkander, canonizzato il 21 maggio 1995 da papa Giovanni Paolo II, durante una cerimonia ad Olomouc."}
{"id": "4195360", "revid": "1305772", "url": "https://it.wikipedia.org/wiki?curid=4195360", "title": "Dan Boneh", "text": "Biografia.\nStudi.\nNato in Israele nel 1969, Boneh consegu\u00ec il Ph.D. in informatica presso la Princeton University \nnel 1996, sotto la supervisione di Richard J. Lipton.\nRicerca.\nInsieme a Matt Franklin, dell'Universit\u00e0 della California a Davis, Boneh \u00e8 uno dei protagonisti dello sviluppo della crittografia basata su pairing che fa uso dei pairing di Andr\u00e9 Weil.\nInsegnamento.\n\u00c8 professore di informatica e ingegneria elettronica alla Stanford University. Tiene anche corsi di crittografia per \"Coursera\", l'iniziativa educativa in campo tecnologico fondata da Andrew Ng e Daphne Koller.\nRiconoscimenti.\nBoneh ha ricevuto diversi premi, tra cui i seguenti:"}
{"id": "4195361", "revid": "106012108", "url": "https://it.wikipedia.org/wiki?curid=4195361", "title": "Dall'alto i problemi sembrano pi\u00f9 piccoli", "text": "Dall'alto i problemi sembrano pi\u00f9 piccoli \u00e8 un libro dell'astronauta, ingegnere e ufficiale italiano Paolo Nespoli, pubblicato in Italia nel 2012.\nIn questo libro l'astronauta racconta la sua esperienza nello spazio, specialmente a bordo della Stazione Spaziale Internazionale, e le lezioni di vita che ne ha ricavato."}
{"id": "4195364", "revid": "92723", "url": "https://it.wikipedia.org/wiki?curid=4195364", "title": "Cattedrale di Hradec Kr\u00e1lov\u00e9", "text": "La cattedrale dello Spirito Santo (o cattedrale di Hradec Kr\u00e1lov\u00e9 o Katedr\u00e1la svat\u00e9ho Ducha) \u00e8 la chiesa cattolica maggiore di Hradec Kr\u00e1lov\u00e9 e cattedrale della diocesi di Hradec Kr\u00e1lov\u00e9. La costruzione dell'edificio inizi\u00f2 nel 1307, ma l'aspetto attuale della cattedrale si deve agli interventi attuati alla met\u00e0 del XIX secolo."}
{"id": "4195368", "revid": "92723", "url": "https://it.wikipedia.org/wiki?curid=4195368", "title": "Cattedrale di Litom\u011b\u0159ice", "text": "La cattedrale di Santo Stefano (o cattedrale di Litom\u011b\u0159ice o Katedr\u00e1la svat\u00e9ho \u0160t\u011bp\u00e1na) \u00e8 la chiesa cattolica maggiore di Litom\u011b\u0159ice e cattedrale della diocesi di Litom\u011b\u0159ice. L'edificio attuale fu costruito nel XVII secolo su un precedente edificio gotico, dagli architetti Giovanni Domenico Orsi de Orsini e Giulio Broggio."}
{"id": "4195371", "revid": "767487", "url": "https://it.wikipedia.org/wiki?curid=4195371", "title": "Roberto Merlone", "text": "Era uno dei membri fondatori dei Vanexa.\nBiografia.\nDivenne famoso per essere un virtuoso e lungimirante tecnico della chitarra, e fu fra i primi gi\u00e0 dal 1975 ad usare metodi come il Palm muting-Tapping-Hammer on-Pull off-Armonici artificiali sullo strumento.\nInizi e studi.\nInizi\u00f2 a suonare la chitarra da autodidatta suonando a sette anni La poup\u00e9e qui fait non di Michel Polnareff, \"Venus\" degli Shocking Blue e molti altri brani degli anni settanta. Gi\u00e0 a nove anni si esibiva in un vicino locale di Albissola Marina, in provincia di Savona, di nome Pozzo Garitta, ritrovo abituale di Fabrizio De Andr\u00e9, Gino Paoli, Paolo Villaggio e molti altri artisti. La sua prima chitarra acustica da bambino era condivisa con il fratello maggiore Paolo (\"Dio\" nei ringraziamenti del primo album), che lo fece appassionare a questo strumento. Herbert Pagani, vicino di casa della zia che abitava a Milano, gli regal\u00f2 una chitarra EKO elettrica dodici corde usata color verde pistacchio, che lui modific\u00f2 in sei corde. Da quel momento modific\u00f2 sempre i propri strumenti da solo, come disse in un'intervista concessa al giornalista Beppe Riva, con l'ascolto di molti gruppi come Led Zeppelin, Jethro Tull, Deep Purple, Genesis, Pink Floyd, ecc.\nSi avvicin\u00f2 sempre di pi\u00f9 all'Hard rock e al Metal traendone spunti nelle sue composizioni ed arrangiamenti apprezzatissimi dai cultori del Metal e dai vari critici e giornalisti del settore. Il padre era maestro di violino, e la madre di pianoforte e canto. Si rese conto che studiare musica era essenziale per lui, ma lo fece fra le mura domestiche con molte difficolt\u00e0 in quanto non ebbe mai un vero e proprio maestro di chitarra. Nei suoi brani si possono ascoltare un'infinit\u00e0 di scale modali di trillo del diavolo (diabolus in musica) un tempo vietati nella musica sacra. Continu\u00f2 a fare stage insegnando tecniche innovative a molti suoi allievi. Partecip\u00f2 a molti programmi su Rai 1, Rai 2, Rai 3, Canale 5, Italia 1, Videomusic, TMC, e fu ospite con Marco Spinelli a programmi tematici su TVA40 Roma.\nI problemi di salute.\nOltre la musica la sua passione erano le moto: nel 2001 ebbe un brutto incidente che gli procur\u00f2 danni alla spalla destra costringendolo a fermarsi per circa sei mesi. Nel 2003 gli venne diagnosticato un carcinoma: Merlone fu operato d'urgenza e lo stesso anno sottoposto a intervento nuovamente. Nel 2006 gli fu diagnosticata una malattia al midollo spinale, che lo costrinse a un'ulteriore operazione: Merlone risolse in parte il danno.\nAltre opere.\nNell'album omonimo \"Vanexa\", il padre Giuseppe Merlone gli ha dedicato la sua performance di violino nel brano \"Across The Ruins\", meritandosi dai magazine la critica di \"Fiore nel deserto\" per la grande intuizione della band e della sua interpretazione.\nHa registrato presso gli studi Stone Castle Studios di Carimate, gli studi Titania di Roma, gli studi Phantom di Tortona, gli studi Fonoprint di Bologna e gli studi H.M di Vigevano.\nCollaborazioni.\nDurante la carriera ha suonato con:\nStrumentazione.\nTra il materiale utilizzato da Merlone c'\u00e8 un amplificatore Marshall 1959 SLP con casse Marshall 1960 B, cio\u00e8 non svasate, con coni Celestion da 12\", che possiede dall'et\u00e0 di 15 anni. Un finale di potenza FBT a rack e i suoi immancabili Yamaha SPX 90\nChitarre.\nHa usato chitarre Gibson Les Paul, Sg, Explorer Fender Stratocaster del 1962, una Gibson S1 modificata da lui con Pick Up DiMarzio e Seymour Duncan e Whammy Bar Khaler Made in U.S.A. fatta a mano e Floyd Rose.\nSul palco spesso usa Charvel 750XL Professional limited edition.Charvel model6 \nCharvel S.Dimas \nYamaha RGX 420S washburn EA20"}
{"id": "4195373", "revid": "92723", "url": "https://it.wikipedia.org/wiki?curid=4195373", "title": "Cattedrale di \u010cesk\u00e9 Bud\u011bjovice", "text": "La cattedrale di San Nicola (o cattedrale di \u010cesk\u00e9 Bud\u011bjovice o Katedr\u00e1la svat\u00e9ho Mikul\u00e1\u0161e) \u00e8 la chiesa cattolica maggiore di \u010cesk\u00e9 Bud\u011bjovice e cattedrale della diocesi di \u010cesk\u00e9 Bud\u011bjovice. Costruita a partire dal XIII secolo, l'edificio deve l'aspetto attuale agli interventi in stile barocco attuati tra 1641 e 1649."}
{"id": "4195380", "revid": "92723", "url": "https://it.wikipedia.org/wiki?curid=4195380", "title": "Concattedrale di Opava", "text": "La concattedrale di Santa Maria Assunta (Konkatedr\u00e1la Nanebevzet\u00ed Panny Marie) \u00e8 la chiesa cattolica principale di Opava e concattedrale della diocesi di Ostrava-Opava."}
{"id": "4195382", "revid": "1543377", "url": "https://it.wikipedia.org/wiki?curid=4195382", "title": "Thomas Barbour", "text": "Tra il 1927 e il 1946 \u00e8 stato direttore del Museo di Zoologia Comparata fondato nel 1857 da Louis Agassiz all'Universit\u00e0 di Harvard di Cambridge (Massachusetts).\nBiografia.\nFiglio del colonnello William Barbour e di Julia Adelaide Sprague, Barbour era il maggiore di quattro fratelli. Suo padre era fondatore e presidente della Linen Thread Company, Inc., un'impresa di filati tessili con filiali in Stati Uniti, Irlanda e Scozia. Sebbene fosse nato a Martha's Vineyard (Massachusetts), dove la famiglia si era recata per trascorrere l'estate, Barbour crebbe a Monmouth (New Jersey), dove uno dei suoi fratelli minori, William Warren, entrato in politica, venne eletto come senatore per il New Jersey tra il 1931 e il 1937, e tra il 1938 e il 1943.\nAll'et\u00e0 di quindici anni, Thomas Barbour visit\u00f2 l'Universit\u00e0 di Harvard, nella quale avrebbe in seguito studiato; l\u00e0, tra i suoi professori, ebbe anche Alexander Emanuel Agassiz, figlio di Louis Agassiz. Laureatosi nel 1911, divenne curatore dei rettili e degli anfibi al Museo di Zoologia Comparata, del quale, nel 1927, divenne presidente. Oltre a rettili e anfibi, studi\u00f2 anche uccelli e insetti, in particolare le farfalle. I suoi interessi, tuttavia, furono molteplici, ed \u00e8 appunto considerato uno degli ultimi rappresentanti di una categoria ormai scomparsa: il naturalista generale.\nViaggi\u00f2 lungamente in Africa, Asia, Nordamerica, Sudamerica e Centroamerica, ma si appassion\u00f2 particolarmente a Panama, Costa Rica e Cuba, che visit\u00f2 almeno trenta volte a partire dal 1908. Nel suo libro \"Naturalist in Cuba\", scrisse: \u00abRitengo di essere l'unico naturalista americano vivente ad aver visitato pi\u00f9 volte tutte le regioni dell'isola, e non penso di essere solo un cubano d'adozione, ma un devoto amico di questa terra e del suo popolo\u00bb. Oltre a studiare la flora e la fauna dell'isola, Barbour ne descrisse anche la societ\u00e0 e la cultura.\nNel 1916 venne nominato membro della American Academy of Arts and Sciences. Nel 1923 e 1924, fu uno degli scienziati e benefattori che fondarono il Laboratorio dell'isola di Barro Colorado, a Panama, sede dello Smithsonian Tropical Research Institute. L'isola, originariamente la sommit\u00e0 di una collina, \u00e8 posta al centro del lago Gat\u00fan, un bacino artificiale creatosi quando il fiume Chagres venne sbarrato durante la costruzione del Canale di Panama.\nOltre a pi\u00f9 di 400 articoli specialistici, Barbour scrisse anche alcuni libri, tra i quali gli autobiografici \"Naturalist at Large\" (1943), \"Naturalist in Cuba\" (1945), \"A Naturalist's Scrapbook\" (1946) e \"That Vanishing Eden\" (1944); in quest'ultimo libro, il naturalista esplora le meraviglie naturali della Florida, all'epoca una regione ancora in gran parte incontaminata.\nNel 1906 Barbour spos\u00f2 Rosamond Pierce. Nel corso della loro luna di miele, durata due anni, i due visitarono le Indie Orientali Olandesi, l'India, la Birmania, Giava, la Cina e la Nuova Guinea. I due ebbero sei figli e undici nipoti. Negli ultimi due anni di vita le condizioni di salute di Barbour peggiorarono in seguito a un coagulo ematico sviluppatosi quando lo studioso era a Miami. Il 4 gennaio 1946 trascorse la giornata al Museo di Zoologia Comparata, ma la notte fu colpito da un'emorragia cerebrale; mor\u00ec l'8 gennaio, senza aver mai pi\u00f9 ripreso conoscenza."}
{"id": "4195383", "revid": "599013", "url": "https://it.wikipedia.org/wiki?curid=4195383", "title": "Wesam Rizik", "text": ""}
{"id": "4195388", "revid": "122841064", "url": "https://it.wikipedia.org/wiki?curid=4195388", "title": "Willie Applegarth", "text": "Prese parte ai Giochi olimpici di , vincendo la medaglia di bronzo nei 200 metri piani e l'oro nella staffetta 4\u00d7100 metri (con i connazionali Victor d'Arcy, David Jacobs e Henry Macintosh).\nHa detenuto il record europeo dei 200 metri piani (220 iarde) dal 1914 al 1928 con il tempo manuale di 21\"2."}
{"id": "4195390", "revid": "131145", "url": "https://it.wikipedia.org/wiki?curid=4195390", "title": "William Applegarth", "text": ""}
{"id": "4195391", "revid": "119657856", "url": "https://it.wikipedia.org/wiki?curid=4195391", "title": "Giro delle Fiandre 1987", "text": "Il Giro delle Fiandre 1987, settantantunesima edizione della corsa, venne disputato il 5 aprile 1987 su un percorso di 274\u00a0km. Fu vinto dal belga Claude Criquielion, al traguardo con il tempo di 7h15'30\" alla media di 37,35\u00a0km/h.\nPartenza a Sint-Niklaas con 233 ciclisti: 88 di essi portarono a termine il percorso."}
{"id": "4195392", "revid": "1649409", "url": "https://it.wikipedia.org/wiki?curid=4195392", "title": "Medaglia per la distinzione nella guardia dei confini dell'Unione Sovietica", "text": "La medaglia per la distinzione nella guardia dei confini dell'Unione Sovietica \u00e8 stata un premio statale dell'Unione Sovietica.\nStoria.\nLa medaglia venne istituita il 13 luglio 1950.\nAssegnazione.\nLa medaglia veniva assegnata a civili e militari delle truppe di confine per premiare:"}
{"id": "4195393", "revid": "223320", "url": "https://it.wikipedia.org/wiki?curid=4195393", "title": "Project Diva", "text": ""}
{"id": "4195394", "revid": "599013", "url": "https://it.wikipedia.org/wiki?curid=4195394", "title": "Talal Al-Bloushi", "text": ""}
{"id": "4195397", "revid": "46931", "url": "https://it.wikipedia.org/wiki?curid=4195397", "title": "Torpedo Alley", "text": ""}
{"id": "4195400", "revid": "339392", "url": "https://it.wikipedia.org/wiki?curid=4195400", "title": "Italo Treno", "text": ""}
{"id": "4195401", "revid": "1649409", "url": "https://it.wikipedia.org/wiki?curid=4195401", "title": "Medaglia per distinzione nel servizio militare", "text": "La medaglia per distinzione nel servizio militare \u00e8 stata un premio statale dell'Unione Sovietica.\nStoria.\nLa medaglia venne istituita il 28 ottobre 1974 ed \u00e8 stato assegnato per la prima volta il 24 marzo 1975.\nClassi.\nLa medaglia disponeva delle seguenti classi di benemerenza:\nAssegnazione.\nLa medaglia veniva assegnata per premiare le ottime prestazioni in combattimento, ladistinzione nelle esercitazioni e nelle manovre in servizio, il coraggio, l'altruismo e altri servizi di valore dimostrati durante il servizio militare."}
{"id": "4195406", "revid": "404449", "url": "https://it.wikipedia.org/wiki?curid=4195406", "title": "Budrio (Cesena)", "text": ""}
{"id": "4195407", "revid": "287204", "url": "https://it.wikipedia.org/wiki?curid=4195407", "title": "Campionato africano maschile di pallacanestro 2013", "text": "Il 27\u00ba Campionato africano maschile di pallacanestro FIBA (noto anche come FIBA AfroBasket 2013) si \u00e8 svolto ad Abidjan in Costa d'Avorio dal 20 al 31 agosto 2013. L' ha vinto il titolo per l'undicesima volta.\nI Campionati africani maschili di pallacanestro sono una manifestazione biennale tra le squadre nazionali del continente, organizzata dalla FIBA Africa.\nL'edizione 2013 era valida per la qualificazione al Mondiale 2014, a cui parteciperanno le prime tre classificate del torneo (, Egitto e Senegal).\nSquadre Qualificate e Gruppi.\nLe sedici squadre qualificate sono le seguenti:\nIl sorteggio effettuato il 30 marzo 2013 ha diviso le squadre in 4 gruppi. Tutte le partecipanti alla fase a gruppi erano qualificate per la fase ad eliminazione diretta a partire dagli ottavi di finale."}
{"id": "4195415", "revid": "92723", "url": "https://it.wikipedia.org/wiki?curid=4195415", "title": "Abolizione del foro ecclesiastico", "text": ""}
{"id": "4195416", "revid": "1649409", "url": "https://it.wikipedia.org/wiki?curid=4195416", "title": "Medaglia per il rafforzamento della cooperazione militare", "text": "La medaglia per il rafforzamento della cooperazione militare \u00e8 stata un premio statale dell'Unione Sovietica.\nStoria.\nLa medaglia venne istituita il 25 maggio 1979.\nAssegnazione.\nLa medaglia veniva assegnata al personale militare e ai dipendenti degli organi di sicurezza dello Stato o del Ministero degli Affari Interni, e ad altri cittadini degli Stati partecipanti al Patto di Varsavia e altre nazioni amiche per premiare i meriti nel rafforzamento della cooperazione militare."}
{"id": "4195417", "revid": "74801", "url": "https://it.wikipedia.org/wiki?curid=4195417", "title": "Victor d'Arcy", "text": "Prese parte ai Giochi olimpici di Stoccolma 1912 vincendo la medaglia d'oro nella staffetta 4\u00d7100 metri con i connazionali Willie Applegarth, David Jacobs e Henry Macintosh. Partecip\u00f2 anche alle Olimpiadi di Anversa 1920 guadagnando il quarto posto sempre nella staffetta."}
{"id": "4195420", "revid": "131145", "url": "https://it.wikipedia.org/wiki?curid=4195420", "title": "Vic d'Arcy", "text": ""}
{"id": "4195421", "revid": "287204", "url": "https://it.wikipedia.org/wiki?curid=4195421", "title": "Sandy Wilson", "text": "Biografia.\nSandy Wilson \u00e8 nato a Sale (Grande Manchester). Studi\u00f2 all'Harrow School e all'Oriel College di Oxford. Durante la guerra, fece parte dei Royal Ordnance Corps, attivo in Gran Bretagna, Egitto e Iraq. Ai tempi dell'universit\u00e0, cominci\u00f2 a scrivere testi per il teatro.\nNel 1953, compose e scrisse il testo di quello che sarebbe diventato il suo pi\u00f9 grande successo, \"The Boy Friend\", musical che venne prodotto per il Wyndhams Theatre nel gennaio 1954. Messo in scena a Broadway, la commedia vide l'esordio di una giovane Julie Andrews nel ruolo di Polly Brown."}
{"id": "4195423", "revid": "118527277", "url": "https://it.wikipedia.org/wiki?curid=4195423", "title": "Dennis Pitta", "text": "Carriera professionistica.\nBaltimore Ravens.\nPitta fu scelto nel corso del quarto giro del Draft 2010 dai Baltimore Ravens. Dennis firm\u00f2 un contratto triennale il 21 giugno 2010. Nella sua stagione da rookie disput\u00f2 11 partite, nessuna delle quali come titolare, ricevendo un solo passaggio da una yard. Nella stagione successiva, il quarterback Joe Flacco indirizz\u00f2 pi\u00f9 spesso i suoi passaggi verso Pitta che concluse con 40 ricezioni per 405 yard e 3 touchdown.\nLa stagione 2012 inizi\u00f2 al meglio per Pitta che, partito come titolare nel Monday Night Football del 10 settembre, contribu\u00ec con 5 ricezioni per 73 yard e un touchdown alla netta vittoria sui Cincinnati Bengals. Nel turno successivo, i Ravens furono sconfitti dai Philadelphia Eagles: Dennis tuttavia gioc\u00f2 bene continuando ed essere il principale ricevitore della squadra con passaggi 8 ricevuti per 65 yard. Nella settimana 3 i Ravens vinsero con un field goal negli ultimi istanti di gara contro i Patriots: Dennis ricevette 5 passaggi per 50 yard e segn\u00f2 un touchdown.\nNella settimana 10 i Ravens stabilirono il record di franchigia infliggendo 55 punti agli Oakland Raiders con Pitta che guid\u00f2 la squadra con 67 yard ricevute e segn\u00f2 un touchdown . Due settimane dopo segn\u00f2 un altro touchdown contro i San Diego Chargers mentre il suo quinto stagionale fu nella gara della settimana 14 contro i Washington Redskins. Pitta gioc\u00f2 alla grande la domenica successiva contro i Denver Broncos ricevendo 125 yard e segnando due touchdown, non evitando per\u00f2 la sconfitta della sua squadra.\nIl 6 gennaio 2013, Pitta contribu\u00ec alla vittoria dei Ravens nel primo turno di playoff contro gli Indianapolis Colts segnando un touchdown. Nella finale della AFC Baltimore batt\u00e9 in trasferta i New England Patriots qualificandosi per il secondo Super Bowl della storia della franchigia. Pitta fu determinante nella vittoria ricevendo 55 yard e segnando un touchdown. Il 3 febbraio 2013, Pitta ricevette 26 yard e segn\u00f2 un touchdown nel Super Bowl XLVII contribuendo alla vittoria dei Ravens sui San Francisco 49ers per 34-31, laureandosi per la prima volta campione NFL. A fine anno fu classificato al numero 100 nella classifica dei migliori cento giocatori della stagione.\nA causa di un infortunio all'anca subito il 27 luglio all'inizio del training camp, Pitta salt\u00f2 i primi tre mesi della stagione 2013. Torn\u00f2 in campo nella settimana 14 contro i Minnesota Vikings segnando subito un touchdown nella vittoria della sua squadra su un campo congelato.\nIl 28 febbraio 2014, Pitta firm\u00f2 un prolungamento contrattuale quinquennale coi Ravens del valore di 32 milioni di dollari. Il 7 giugno 2017 fu svincolato."}
{"id": "4195424", "revid": "115345937", "url": "https://it.wikipedia.org/wiki?curid=4195424", "title": "Kum (monte)", "text": "Il Kum (1.220 ) \u00e8 il monte pi\u00f9 alto delle Prealpi Slovene orientali nelle Prealpi Slovene. Si trova nella Zasavska (Slovenia).\nDescrizione.\nSi trova a sud della Sava e ad est di Lubiana. Essendo il monte pi\u00f9 alto di tutte le Posavje viene anche detto il \"Triglav della Sava\" prendendo lo spunto dal Triglav, monte pi\u00f9 alto della Slovenia. Sulla sommit\u00e0 si trovano varie costruzioni tra cui una chiesa e dei ripetitori televisivi."}
{"id": "4195425", "revid": "332944", "url": "https://it.wikipedia.org/wiki?curid=4195425", "title": "Pechino Express - Avventura in Oriente", "text": ""}
{"id": "4195426", "revid": "599013", "url": "https://it.wikipedia.org/wiki?curid=4195426", "title": "Polo umanistico Liceo Antonio Genovesi", "text": "Il liceo classico Antonio Genovesi (oggi ufficialmente Polo umanistico Liceo Antonio Genovesi) \u00e8 uno storico liceo classico (dal 2013 non pi\u00f9) della citt\u00e0 di Napoli. Si trova in piazza del Ges\u00f9 Nuovo, nel Palazzo delle Congregazioni nel quartiere San Giuseppe.\nStoria.\nIl \"Genovesi\" \u00e8 il terzo liceo di Napoli. Venne fondato dal re Vittorio Emanuele II con decreto del 13 settembre 1874. Inizialmente il liceo prese il nome di \"Regio liceo Giannone\". Un regio decreto 1876 ne cambi\u00f2 definitivamente il nome in \"liceo Antonio Genovesi\", in omaggio al grande esponente dell'illuminismo napoletano, fondatore della prima cattedra in Europa di Economia Politica. Con l'inizio dell'anno scolastico 1888/89 il \"Liceo Genovesi\" ottenne la sua sede attuale.\nDal 1\u00ba settembre 2013, per effetto del dimensionamento della rete scolastica, sono attivi anche gli indirizzi Liceo delle Scienze Umane e Liceo Economico Sociale."}
{"id": "4195430", "revid": "1649409", "url": "https://it.wikipedia.org/wiki?curid=4195430", "title": "Medaglia per servizio impeccabile", "text": "La medaglia per servizio impeccabile \u00e8 stata un premio statale dell'Unione Sovietica.\nStoria.\nLa medaglia venne istituita il 25 gennaio 1958. Prima dell'istituzione della medaglia alcuni ordini destinati a imprese di valore o per i servizi straordinari allo Stato venivano conferiti al personale militare anche per premiare lunghe carriere. L'Ordine di Lenin per venticinque anni di servizio, l'Ordine della Bandiera Rossa per venti, e l'Ordine della Stella Rossa per quindici anni. In tal modo centinaia di migliaia di premi avevano gravemente svalutato gli Ordini stessi guadagnati per i loro criteri originali.\nClassi.\nLa medaglia disponeva delle seguenti classi di benemerenza:\nAssegnazione.\nLa I Classe veniva assegnata per venti anni di servizio eccellente, la seconda classe per quindici anni e la terza classe per dieci."}
{"id": "4195432", "revid": "132266", "url": "https://it.wikipedia.org/wiki?curid=4195432", "title": "Minerva (fregata)", "text": "La Minerva \u00e8 stata una fregata in servizio con la Real Marina del Regno delle Due Sicilie, famosa per essere stata il luogo di esecuzione dell'ammiraglio Francesco Caracciolo in seguito ai fatti della Rivoluzione napoletana del 1799.\nStoria.\nAppena costruita, presso il cantiere dell'arsenale di Napoli nel 1784 su disegni del progettista navale Imbert, venne affidata al comandante Bartolomeo Forteguerri per una crociera dimostrativa, atta a fugare i dubbi sul suo conto sollevati da un rapporto del capitano R. Quattromani. Forteguerri fece una crociera di due mesi intorno alle coste della Sicilia e dimostr\u00f2 le eccellenti qualit\u00e0 della nave.\nIl 29 giugno 1799 su questa nave l'ammiraglio britannico Horatio Nelson fece impiccare l'ammiraglio Francesco Caracciolo.\nNel 1801, durante un breve periodo di pace tra Regno delle Due Sicilie e la Francia, la fregata \"Minerva\" insieme alle altre due \"Aretusa\" e \"Cerere\" si unisce ad una squadra navale francese comandata dal contrammiraglio Ganteaume.\nNel gennaio 1807 la nave fu schierata nelle acque calabresi a supporto dei borbonici nell'assedio di Amantea.\nL'11 giugno 1809 fece parte della squadra navale anglo-borbonica che mosse dalla Sicilia alla riconquista di Napoli, occupata dalle truppe francesi di Gioacchino Murat. In quella occasione, la \"Minerva\" fu l'ammiraglia della squadra, in quanto trasportava Leopoldo di Borbone, principe di Salerno e comandante nominale della spedizione.\nFu demolita a Messina nel 1815."}
{"id": "4195439", "revid": "1851848", "url": "https://it.wikipedia.org/wiki?curid=4195439", "title": "Henk Faanhof", "text": "Professionista tra il 1950 ed il 1955, fu campione del mondo su strada tra i dilettanti nel 1949 e vinse una tappa al Tour de France.\nCarriera.\nDa dilettante partecip\u00f2 alle olimpiadi di Londra 1948, ritirandosi nella prova su strada in linea e venendo eliminato al primo turno nell'inseguimento a squadre. Nello stesso anno fu campione nazionale nella 50\u00a0km su pista, mentre nel 1949 fu campione del mondo su strada. Nel 1950 pass\u00f2 professionista con la Peugeot, vincendo nel primo anno due tappe al Giro dei Paesi Bassi. Il 1951 lo vide imporsi al Grand Prix du Courrier Picard, in due tappe del Giro dei Paesi Bassi, e nella 50\u00a0km su pista ai campionati olandesi. Nel 1952 vinse un'altra tappa al Giro dei Paesi Bassi, oltre a due tappe a la Vuelta a Argentina. Nel 1954 ottenne l'ultima vittoria, nella tappa di Bordeaux del Tour de France. Partecip\u00f2 a tre edizioni del Tour de France e tre campionati del mondo tra i professionisti."}
{"id": "4195440", "revid": "1649409", "url": "https://it.wikipedia.org/wiki?curid=4195440", "title": "Medaglia del veterano delle forze armate dell'Unione Sovietica", "text": "La medaglia del veterano delle forze armate dell'Unione Sovietica () \u00e8 stata un premio statale dell'Unione Sovietica.\nStoria.\nLa medaglia venne istituita il 20 maggio 1976.\nAssegnazione.\nLa medaglia veniva assegnata ai soldati della dell'esercito sovietico, della Marina sovietica, delle truppe di frontiera e delle truppe interne, che impeccabilmente avessero prestato servito nelle Forze Armate dell'URSS per 25 anni o pi\u00f9. La medaglia poteva anche essere concessa a persone gi\u00e0 in pensione prima della pubblicazione del decreto che istitu\u00ec la medaglia che avessero prestato servizio in modo impeccabile nelle Forze Armate dell'URSS per 25 anni o pi\u00f9."}
{"id": "4195443", "revid": "599013", "url": "https://it.wikipedia.org/wiki?curid=4195443", "title": "David Jacobs", "text": "Prese parte ai Giochi olimpici di Stoccolma 1912 vincendo la medaglia d'oro nella staffetta 4\u00d7100 metri con i connazionali Willie Applegarth, Victor d'Arcy e Henry Macintosh."}
{"id": "4195462", "revid": "1649409", "url": "https://it.wikipedia.org/wiki?curid=4195462", "title": "Medaglia per la difesa di Leningrado", "text": "La medaglia per la difesa di Leningrado \u00e8 stata un premio statale dell'Unione Sovietica.\nStoria.\nLa medaglia venne istituita il 22 dicembre 1942.\nAssegnazione.\nLa medaglia veniva assegnata ai partecipanti alla difesa di Leningrado."}
{"id": "4195465", "revid": "124123", "url": "https://it.wikipedia.org/wiki?curid=4195465", "title": "Nati nel 2012", "text": ""}
{"id": "4195467", "revid": "647919", "url": "https://it.wikipedia.org/wiki?curid=4195467", "title": "Sosos", "text": ""}
{"id": "4195468", "revid": "124123", "url": "https://it.wikipedia.org/wiki?curid=4195468", "title": "Morti nel 327 a.C.", "text": ""}
{"id": "4195471", "revid": "1649409", "url": "https://it.wikipedia.org/wiki?curid=4195471", "title": "Medaglia per la difesa di Odessa", "text": "La medaglia per la difesa di Odessa \u00e8 stata un premio statale dell'Unione Sovietica.\nStoria.\nLa medaglia venne istituita il 22 dicembre 1942.\nAssegnazione.\nLa medaglia veniva assegnata ai partecipanti alla difesa di Odessa."}
{"id": "4195472", "revid": "124123", "url": "https://it.wikipedia.org/wiki?curid=4195472", "title": "Morti nel 284 a.C.", "text": ""}
{"id": "4195473", "revid": "124123", "url": "https://it.wikipedia.org/wiki?curid=4195473", "title": "Morti nel 277 a.C.", "text": ""}
{"id": "4195475", "revid": "124123", "url": "https://it.wikipedia.org/wiki?curid=4195475", "title": "Morti nel 265 a.C.", "text": ""}
{"id": "4195476", "revid": "124123", "url": "https://it.wikipedia.org/wiki?curid=4195476", "title": "Morti nel 257 a.C.", "text": ""}
{"id": "4195477", "revid": "124123", "url": "https://it.wikipedia.org/wiki?curid=4195477", "title": "Morti nel 255 a.C.", "text": ""}
{"id": "4195478", "revid": "124123", "url": "https://it.wikipedia.org/wiki?curid=4195478", "title": "Morti nel 247 a.C.", "text": ""}
{"id": "4195479", "revid": "124123", "url": "https://it.wikipedia.org/wiki?curid=4195479", "title": "Morti nel 245 a.C.", "text": ""}
{"id": "4195480", "revid": "124123", "url": "https://it.wikipedia.org/wiki?curid=4195480", "title": "Morti nel 243 a.C.", "text": ""}
{"id": "4195481", "revid": "124123", "url": "https://it.wikipedia.org/wiki?curid=4195481", "title": "Morti nel 242 a.C.", "text": ""}
{"id": "4195482", "revid": "124123", "url": "https://it.wikipedia.org/wiki?curid=4195482", "title": "Morti nel 238 a.C.", "text": ""}
{"id": "4195483", "revid": "124123", "url": "https://it.wikipedia.org/wiki?curid=4195483", "title": "Morti nel 236 a.C.", "text": ""}
{"id": "4195484", "revid": "124123", "url": "https://it.wikipedia.org/wiki?curid=4195484", "title": "Morti nel 209 a.C.", "text": ""}
{"id": "4195485", "revid": "124123", "url": "https://it.wikipedia.org/wiki?curid=4195485", "title": "Morti nel 196 a.C.", "text": ""}
{"id": "4195486", "revid": "124123", "url": "https://it.wikipedia.org/wiki?curid=4195486", "title": "Morti nel 195 a.C.", "text": ""}
{"id": "4195488", "revid": "124123", "url": "https://it.wikipedia.org/wiki?curid=4195488", "title": "Morti nel 187 a.C.", "text": ""}
{"id": "4195489", "revid": "124123", "url": "https://it.wikipedia.org/wiki?curid=4195489", "title": "Morti nel 139 a.C.", "text": ""}
{"id": "4195490", "revid": "124123", "url": "https://it.wikipedia.org/wiki?curid=4195490", "title": "Morti nel 119 a.C.", "text": ""}
{"id": "4195491", "revid": "124123", "url": "https://it.wikipedia.org/wiki?curid=4195491", "title": "Morti nel 117 a.C.", "text": ""}
{"id": "4195492", "revid": "124123", "url": "https://it.wikipedia.org/wiki?curid=4195492", "title": "Morti nel 115 a.C.", "text": ""}
{"id": "4195493", "revid": "124123", "url": "https://it.wikipedia.org/wiki?curid=4195493", "title": "Morti nel 113 a.C.", "text": ""}
{"id": "4195495", "revid": "124123", "url": "https://it.wikipedia.org/wiki?curid=4195495", "title": "Morti nel 69 a.C.", "text": ""}
{"id": "4195496", "revid": "124123", "url": "https://it.wikipedia.org/wiki?curid=4195496", "title": "Morti nel 38 a.C.", "text": ""}
{"id": "4195497", "revid": "124123", "url": "https://it.wikipedia.org/wiki?curid=4195497", "title": "Morti nel 37 a.C.", "text": ""}
{"id": "4195498", "revid": "124123", "url": "https://it.wikipedia.org/wiki?curid=4195498", "title": "Morti nel 31 a.C.", "text": ""}
{"id": "4195499", "revid": "124123", "url": "https://it.wikipedia.org/wiki?curid=4195499", "title": "Morti nel 29 a.C.", "text": ""}
{"id": "4195500", "revid": "124123", "url": "https://it.wikipedia.org/wiki?curid=4195500", "title": "Morti nel 28 a.C.", "text": ""}
{"id": "4195501", "revid": "124123", "url": "https://it.wikipedia.org/wiki?curid=4195501", "title": "Morti nel 24 a.C.", "text": ""}
{"id": "4195504", "revid": "124123", "url": "https://it.wikipedia.org/wiki?curid=4195504", "title": "Morti nel 5 a.C.", "text": ""}
{"id": "4195505", "revid": "124123", "url": "https://it.wikipedia.org/wiki?curid=4195505", "title": "Morti nel 7", "text": ""}
{"id": "4195508", "revid": "124123", "url": "https://it.wikipedia.org/wiki?curid=4195508", "title": "Morti nel 22", "text": ""}
{"id": "4195509", "revid": "124123", "url": "https://it.wikipedia.org/wiki?curid=4195509", "title": "Morti nel 53", "text": ""}
{"id": "4195510", "revid": "124123", "url": "https://it.wikipedia.org/wiki?curid=4195510", "title": "Morti nel 61", "text": ""}
{"id": "4195511", "revid": "124123", "url": "https://it.wikipedia.org/wiki?curid=4195511", "title": "Morti nel 74", "text": ""}
{"id": "4195512", "revid": "124123", "url": "https://it.wikipedia.org/wiki?curid=4195512", "title": "Morti nel 75", "text": ""}
{"id": "4195513", "revid": "124123", "url": "https://it.wikipedia.org/wiki?curid=4195513", "title": "Morti nel 77", "text": ""}
{"id": "4195514", "revid": "124123", "url": "https://it.wikipedia.org/wiki?curid=4195514", "title": "Morti nel 124", "text": ""}
{"id": "4195515", "revid": "1649409", "url": "https://it.wikipedia.org/wiki?curid=4195515", "title": "Medaglia per la difesa di Sebastopoli", "text": "La medaglia per la difesa di Sebastopoli \u00e8 stata un premio statale dell'Unione Sovietica.\nStoria.\nLa medaglia venne istituita il 22 dicembre 1942.\nAssegnazione.\nLa medaglia veniva assegnata ai partecipanti alla difesa di Sebastopoli."}
{"id": "4195516", "revid": "124123", "url": "https://it.wikipedia.org/wiki?curid=4195516", "title": "Morti nel 129", "text": ""}
{"id": "4195518", "revid": "124123", "url": "https://it.wikipedia.org/wiki?curid=4195518", "title": "Morti nel 137", "text": ""}
{"id": "4195519", "revid": "124123", "url": "https://it.wikipedia.org/wiki?curid=4195519", "title": "Morti nel 139", "text": ""}
{"id": "4195520", "revid": "124123", "url": "https://it.wikipedia.org/wiki?curid=4195520", "title": "Morti nel 141", "text": ""}
{"id": "4195521", "revid": "124123", "url": "https://it.wikipedia.org/wiki?curid=4195521", "title": "Morti nel 156", "text": ""}
{"id": "4195522", "revid": "124123", "url": "https://it.wikipedia.org/wiki?curid=4195522", "title": "Morti nel 162", "text": ""}
{"id": "4195523", "revid": "124123", "url": "https://it.wikipedia.org/wiki?curid=4195523", "title": "Morti nel 174", "text": ""}
{"id": "4195524", "revid": "124123", "url": "https://it.wikipedia.org/wiki?curid=4195524", "title": "Morti nel 179", "text": ""}
{"id": "4195525", "revid": "124123", "url": "https://it.wikipedia.org/wiki?curid=4195525", "title": "Morti nel 184", "text": ""}
{"id": "4195526", "revid": "767487", "url": "https://it.wikipedia.org/wiki?curid=4195526", "title": "Stabia (corvetta)", "text": "La Stabia \u00e8 stata una corvetta in servizio presso la Real Marina del Regno delle Due Sicilie, prima nave varata dal Cantiere di Castellammare di Stabia il 10 gennaio 1786.\nStoria Operativa.\nDella storia operativa di questa nave non si conosce molto nel dettaglio. \u00c8 documentato che durante la rivoluzione napoletana del 1799 fu temporaneamente trasformata in prigione dai realisti guidati dal cardinale Ruffo, e che accolse tra i suoi ospiti anche Guglielmo Pepe.\nNel 1813, assegnata al pattugliamento delle acque territoriali e comandata dal Capitano Acton, fu testimone di un fenomeno tellurico sottomarino nel quale ci fu uno sbocco di gas dall'acqua e la perdita di una nave sconosciuta.\nCon decreto del 17 ottobre 1820 la corvetta Stabia viene venduta insieme ad altre unit\u00e0 ormai giudicate inutilizzabili dalla marina (vascello San Ferdinando, fregata Cerere, corvette Aurora e Fama, golette Lampo, S. Isabella e Gioja, nove cannoniere e altro naviglio minore).\nComandanti.\nConte di Thourn\nCapitano Acton\nBibliografia.\n\"Collezione delle leggi e de' decreti reali del regno delle Due Sicilie, Anno 1820, Semestre I\", Napoli 1820, pag. 427."}
{"id": "4195528", "revid": "124123", "url": "https://it.wikipedia.org/wiki?curid=4195528", "title": "Morti nel 186", "text": ""}
{"id": "4195529", "revid": "124123", "url": "https://it.wikipedia.org/wiki?curid=4195529", "title": "Morti nel 195", "text": ""}
{"id": "4195530", "revid": "1649409", "url": "https://it.wikipedia.org/wiki?curid=4195530", "title": "Medaglia per la difesa di Stalingrado", "text": "La medaglia per la difesa di Stalingrado \u00e8 stata un premio statale dell'Unione Sovietica.\nStoria.\nLa medaglia venne istituita il 22 dicembre 1942.\nAssegnazione.\nLa medaglia veniva assegnata ai partecipanti alla difesa di Stalingrado."}
{"id": "4195531", "revid": "729019", "url": "https://it.wikipedia.org/wiki?curid=4195531", "title": "Virginio Bordino", "text": "Bordino \u00e8 noto soprattutto come pioniere della storia dell'automobile. Realizz\u00f2 infatti, fra il 1852 e il 1854, un calesse e un land\u00f2 a vapore, quest'ultimo tuttora esistente, che costituirono i primi esemplari di veicoli stradali motorizzati costruiti in Italia. Bordino lasci\u00f2 contributi anche in campo architettonico, in particolare trovando il modo di erigere le colonne del tempio della Gran Madre di Dio senza doverle tagliare in tronconi.\nBiografia.\nEntrato dodicenne nell'Accademia militare di Torino, Bordino inizi\u00f2 nel 1823 la sua carriera di ufficiale nel corpo del genio. Fra le sue mansioni vi furono anche varie attivit\u00e0 in ambito architettonico. Nel 1830, ad esempio, fu chiamato a risolvere alcune questioni tecniche al Santuario di Vicoforte. Bordino rilev\u00f2 vari danni alla struttura causati dall'infiltrazione dell'acqua, e per prevenire ulteriori peggioramenti progett\u00f2 un condotto di drenaggio attorno al santuario.\nNel 1834, con il grado di capitano, fu inviato in Inghilterra per apprendere le nascenti tecnologie di propulsione a vapore, e studiarne possibili applicazioni militari. L'anno dopo rientr\u00f2 in Italia, iniziando la progettazione e costruzione di una locomotiva a vapore, oggi scomparsa. Nel 1836, durante la costruzione della chiesa della Gran Madre di Dio, Bordino escogit\u00f2 un metodo per trasportare ed innalzare le colonne di granito destinate al frontone senza doverle recidere, misura questa che gli architetti del tempo avevano giudicato inevitabile.\nIn seguito alla prima guerra d'indipendenza, Bordino, diventato nel frattempo colonnello, ricevette l'incarico di proseguire lo sviluppo di veicoli stradali a vapore, e nel giro di alcuni anni riusc\u00ec nell'intento. Nel 1852, riutilizzando il motore e altre componenti della sua locomotiva, realizz\u00f2 infatti un calesse a vapore a tre ruote, che fu poi smantellato alla sua morte. Due anni pi\u00f9 tardi, costru\u00ec un land\u00f2 a quattro ruote, pervenuto fino ai nostri giorni. Nel 1859 Bordino brevett\u00f2 altri due veicoli, un autotreno ad uso pubblico e una locomotiva stradale privata.\nA partire dal 1862 e anche dopo il suo congedo, avvenuto nel 1864 con il grado di luogotenente generale, Bordino studi\u00f2 la possibile applicazione di un cingolo per permettere ai veicoli pesanti di affrontare il terreno accidentato. Quest'invenzione sarebbe stata realizzata solo nel 1904 per mano di Crispino Bonagente, ma Bordino non pot\u00e9 vederla: mor\u00ec, infatti, nel 1879.\nIl land\u00f2 a vapore.\nLa vettura che Bordino costru\u00ec nel 1854, presso l'Arsenale Militare di Torino, costituisce uno dei pi\u00f9 antichi prototipi di automobile ancora esistenti. Per realizzarla, Bordino part\u00ec da un normale land\u00f2, di cui rinforz\u00f2 la struttura e le ruote, per permettergli di sostenere le modifiche connesse alla trasformazione in veicolo motorizzato. Dietro al sedile del conducente fu installato un generatore di vapore a 38 tubi, alimentato a carbon coke, e in corrispondenza dell'asse posteriore fu alloggiato il motore, dotato di due cilindri posti orizzontalmente. La potenza generata era trasmessa all'assale posteriore, a forma di albero a gomiti, tramite un meccanismo di bielle. Dietro il generatore di vapore e il motore fu posto un ulteriore sedile, destinato al fuochista. Sotto i sedili furono collocati quattro serbatoi per l'acqua. Il land\u00f2 fu inoltre dotato di sospensioni a doppia molla e di un sistema di sterzo a cremagliera, poi brevettato nel 1859, basato sull'uso di un quadrilatero articolato di tipo Ackermann. A seguito delle trasformazioni, la massa del veicolo raggiunse i 3000 kg.\nIl motore a vapore del land\u00f2 permetteva di raggiungere una velocit\u00e0 di 6\u20138\u00a0km/h, e i circa 60 kg di coke trasportabili sul mezzo offrivano un'autonomia di circa due ore.\nLa vettura di Bordino percorse le vie di Torino fino al 1865. Entrata in seguito in possesso del Politecnico di Torino, fu donata al Museo dell'Automobile della citt\u00e0, dove \u00e8 tuttora esposta."}
{"id": "4195533", "revid": "1649409", "url": "https://it.wikipedia.org/wiki?curid=4195533", "title": "Medaglia per la difesa di Mosca", "text": "La medaglia per la difesa di Mosca \u00e8 stata un premio statale dell'Unione Sovietica.\nStoria.\nLa medaglia venne istituita il 1\u00ba maggio 1944.\nAssegnazione.\nLa medaglia veniva assegnata ai partecipanti alla difesa di Mosca."}
{"id": "4195534", "revid": "124123", "url": "https://it.wikipedia.org/wiki?curid=4195534", "title": "Morti nel 203", "text": ""}
{"id": "4195535", "revid": "124123", "url": "https://it.wikipedia.org/wiki?curid=4195535", "title": "Morti nel 207", "text": ""}
{"id": "4195536", "revid": "1649409", "url": "https://it.wikipedia.org/wiki?curid=4195536", "title": "Medaglia per la difesa del Caucaso", "text": "La medaglia per la difesa del Caucaso \u00e8 stata un premio statale dell'Unione Sovietica.\nStoria.\nLa medaglia venne istituita il 1\u00ba maggio 1944.\nAssegnazione.\nLa medaglia veniva assegnata ai partecipanti alla difesa del Caucaso."}
{"id": "4195539", "revid": "124123", "url": "https://it.wikipedia.org/wiki?curid=4195539", "title": "Morti nel 294", "text": ""}
{"id": "4195540", "revid": "124123", "url": "https://it.wikipedia.org/wiki?curid=4195540", "title": "Morti nel 295", "text": ""}
{"id": "4195541", "revid": "124123", "url": "https://it.wikipedia.org/wiki?curid=4195541", "title": "Morti nel 297", "text": ""}
{"id": "4195543", "revid": "124123", "url": "https://it.wikipedia.org/wiki?curid=4195543", "title": "Morti nel 344", "text": ""}
{"id": "4195544", "revid": "124123", "url": "https://it.wikipedia.org/wiki?curid=4195544", "title": "Morti nel 349", "text": ""}
{"id": "4195546", "revid": "124123", "url": "https://it.wikipedia.org/wiki?curid=4195546", "title": "Morti nel 419", "text": ""}
{"id": "4195547", "revid": "124123", "url": "https://it.wikipedia.org/wiki?curid=4195547", "title": "Morti nel 424", "text": ""}
{"id": "4195548", "revid": "124123", "url": "https://it.wikipedia.org/wiki?curid=4195548", "title": "Morti nel 433", "text": ""}
{"id": "4195549", "revid": "124123", "url": "https://it.wikipedia.org/wiki?curid=4195549", "title": "Morti nel 436", "text": ""}
{"id": "4195550", "revid": "47767", "url": "https://it.wikipedia.org/wiki?curid=4195550", "title": "Jayde", "text": ""}
{"id": "4195551", "revid": "124123", "url": "https://it.wikipedia.org/wiki?curid=4195551", "title": "Morti nel 452", "text": ""}
{"id": "4195556", "revid": "124123", "url": "https://it.wikipedia.org/wiki?curid=4195556", "title": "Morti nel 497", "text": ""}
{"id": "4195557", "revid": "124123", "url": "https://it.wikipedia.org/wiki?curid=4195557", "title": "Morti nel 502", "text": ""}
{"id": "4195558", "revid": "287204", "url": "https://it.wikipedia.org/wiki?curid=4195558", "title": "Giada (disambigua)", "text": ""}
{"id": "4195559", "revid": "124123", "url": "https://it.wikipedia.org/wiki?curid=4195559", "title": "Morti nel 503", "text": ""}
{"id": "4195560", "revid": "124123", "url": "https://it.wikipedia.org/wiki?curid=4195560", "title": "Morti nel 505", "text": ""}
{"id": "4195561", "revid": "124123", "url": "https://it.wikipedia.org/wiki?curid=4195561", "title": "Morti nel 506", "text": ""}
{"id": "4195562", "revid": "124123", "url": "https://it.wikipedia.org/wiki?curid=4195562", "title": "Morti nel 544", "text": ""}
{"id": "4195563", "revid": "38120", "url": "https://it.wikipedia.org/wiki?curid=4195563", "title": "Ten Years Gone", "text": "Ten Years Gone \u00e8 una canzone del gruppo inglese Led Zeppelin pubblicata nel 1975 contenuta nell'album Physical Graffiti.\nPanoramica.\nOriginariamente intesa come una traccia strumentale, per la costruzione della melodia di chitarra Jimmy Page utilizz\u00f2 qualcosa come 14 tracce sovraincise. Robert Plant successivamente aggiunse il testo, il quale racconta della propria vicenda sentimentale con una ragazza che dieci anni prima lo intim\u00f2 di scegliere tra lei o la musica. Lo stesso Plant spieg\u00f2 la vicenda in un'intervista nel 1975:\nLasciate che vi racconti una piccola storia che sta dietro la canzone \"Ten years gone\" nel nostro nuovo album. Prima di entrare a far parte degli Zeppelin mi spezzavo la schiena. Una ragazza che ho teneramente amato disse: \"Right, it's me or your fans\" (Va bene, me o i tuoi fan). Non che avessi fan, ma risposi: \"I can't stop, I've got to keep going\" (Non posso fermarmi, devo continuare). Immagino che lei sia abbastanza serena in questo periodo. Ha una lavatrice che fa tutto, e una piccola macchina sportiva. Non avevamo pi\u00f9 nulla da dirci ormai. Avrei potuto riavvicinarmi a lei, ma non ne ha voluto sapere. Ho riso troppo per questa storia. \"Ten years gone, I'm afraid\" (Dieci anni andati, temo..). Ad ogni modo questo \u00e8 un simpatico pensiero per te.\nIn un'altra intervista Jimmy Page viene accreditato dal cantante per la complessa costruzione della canzone:\n\"Jimmy is the man who is the music\" (Tradotto in italiano come: Jimmy \u00e8 la musica fatta persona). Lui va a casa e lavora molto sul materiale, poi torna e porta alla band lo scheletro del lavoro. Lentamente tutti portano il loro personale contributo.\"This new flower sort of grows out of it\" (Questo nuovo fiore viene fuori da questo lavoro) \"Ten years gone\" fu faticosamente assemblata partendo dalle sessioni che avevamo scritto.\nAlcuni hanno ipotizzato che la canzone fosse una variazione di una traccia mai pubblicata dai Led Zeppelin intitolata \"Swan Song\", proprio come il nome scelto per la loro nuova etichetta discografica. Ad ogni modo, bootleg della canzone \"Swan Song\" non mostrano nessuna chiara somiglianza con \"Ten years gone\".\nLa canzone fu eseguita live nel tour del 1977 negli Stati Uniti. John Paul Jones utilizz\u00f2 in principio una chitarra acustica per la melodia, ma successivamente introdusse un'inusuale \"Triple-necked guitar\" che presentava una chitarra acustica a 6 corde, una chitarra acustica a 12 corde e un mandolino. Jimmy Page utilizzava la sua Telecaster marrone del 1953 conosciuta anche come \"Botswana Brown\".\nLa canzone fu anche suonata in una delle ultime apparizioni live dei Led Zeppelin avvenuta il 4 agosto 1979 a Knebworth.\nNel febbraio 1996 Page e Plant riproposero la canzone nel loro tour in Giappone. Nel 1999 Page suon\u00f2 live \"Ten years gone\" con il contributo dei Black Crowes, a proposito disse alla radio pubblica:\n\"Abbiamo suonato \"Ten years gone\" e tutto d'un tratto, ho potuto sentire tutte le parti di chitarra insieme, cosa che non avevo mai potuto sentire oltre che nella versione studio. Non avremmo mai potuto suonare tutte le parti di chitarra con i Led Zeppelin dato che ne avevamo solo una. \u00c8 stato fantastico.\"\nLa versione live con i Black Crowes pu\u00f2 essere trovata nel live album: Live at the Greek. Il produttore Rick Rubin disse riguardo alla struttura della canzone:\n\"Un pezzo profondo e riflessivo con un intreccio di riffs ipnotici e riflessivi. Buio e luce, tenebre e bagliori. Sembra che la natura esca fuori dagli altoparlanti.\"\nClassifiche.\nJimmy Page and The Black Crowes\nChart (2000) Peak position\nUS Billboard Hot Mainstream Rock Tracks Chart: 33\nFonti.\n1^ a b c Dave Lewis (1994), The Complete Guide to the Music of Led Zeppelin, Omnibus Press, ISBN 0-7119-3528-9.\n2^ Interview with Jimmy Page and Robert Plant, January 1975\n3^ Liner notes for the Led Zeppelin boxed set.\n4^ National Public Radio, Guitar Legend Jimmy Page, June 2, 2003.\n5^ The Playlist Special: Fifty Artists Pick Their Personal Top 10s. Rolling Stone. Retrieved 2 January 2011.\n6^ \"Hot Mainstream Rock Tracks - 2 September 2000\". Billboard. Retrieved 2009-01-19."}
{"id": "4195564", "revid": "124123", "url": "https://it.wikipedia.org/wiki?curid=4195564", "title": "Morti nel 564", "text": ""}
{"id": "4195566", "revid": "124123", "url": "https://it.wikipedia.org/wiki?curid=4195566", "title": "Morti nel 589", "text": ""}
{"id": "4195567", "revid": "716642", "url": "https://it.wikipedia.org/wiki?curid=4195567", "title": "Ofentse Nato", "text": "Carriera.\nClub.\nDopo aver giocato per 4 stagioni con la maglia del Gaborone United, passa ai sudafricani del Bidvest Wits, con la cui maglia esordisce l'11 agosto 2012. Segna il suo primo gol con la nuova maglia il 6 novembre 2012 nella partita vinta per 2-0 contro il Moroka Swallows. Chiude la stagione con 16 presenze ed un gol nella massima serie sudafricana, e nell'estate del 2013 passa allo Mpumalanga Black Aces, sempre in Sudafrica. Dal 2014 gioca in India.\nIl 16 febbraio 2016 firma un contratto di quattro mesi con la societ\u00e0 del Botswana dei Township Rollers, con cui poi rimane anche negli anni successivi, giocandovi tra l'altro anche 3 partite in CAF Champions League nel 2018.\nNazionale.\nFa parte dal 2009 della nazionale del suo Paese, con cui ha anche partecipato alla Coppa d'Africa del 2012."}
{"id": "4195568", "revid": "1649409", "url": "https://it.wikipedia.org/wiki?curid=4195568", "title": "Medaglia per la difesa del Transartico sovietico", "text": "La medaglia per la difesa del Transartico sovietico \u00e8 stata un premio statale dell'Unione Sovietica.\nStoria.\nLa medaglia venne istituita il 5 dicembre 1944.\nAssegnazione.\nLa medaglia veniva assegnata ai partecipanti alla difesa del Transartico sovietico."}
{"id": "4195569", "revid": "124123", "url": "https://it.wikipedia.org/wiki?curid=4195569", "title": "Morti nel 645", "text": ""}
{"id": "4195570", "revid": "124123", "url": "https://it.wikipedia.org/wiki?curid=4195570", "title": "Morti nel 650", "text": ""}
{"id": "4195571", "revid": "124123", "url": "https://it.wikipedia.org/wiki?curid=4195571", "title": "Morti nel 658", "text": ""}
{"id": "4195573", "revid": "124123", "url": "https://it.wikipedia.org/wiki?curid=4195573", "title": "Morti nel 696", "text": ""}
{"id": "4195574", "revid": "2730", "url": "https://it.wikipedia.org/wiki?curid=4195574", "title": "La cura", "text": ""}
{"id": "4195575", "revid": "767487", "url": "https://it.wikipedia.org/wiki?curid=4195575", "title": "Onalethata Tshekiso", "text": ""}
{"id": "4195576", "revid": "599013", "url": "https://it.wikipedia.org/wiki?curid=4195576", "title": "Henry Macintosh", "text": "Biografia.\nPartecip\u00f2 ai Giochi olimpici di Stoccolma 1912 conquistando la medaglia d'oro nella staffetta 4\u00d7100 metri con i connazionali Willie Applegarth, Victor d'Arcy e David Jacobs.\nSi arruol\u00f2 nella Argyll and Sutherland Highlanders e mor\u00ec alla giovane et\u00e0 di 26 anni a causa delle ferite che si procur\u00f2 durante la seconda battaglia della Somme nel 1918. Fu sepolto nel cimitero nazionale di Senlis, in Francia."}
{"id": "4195577", "revid": "287204", "url": "https://it.wikipedia.org/wiki?curid=4195577", "title": "Beitostolen", "text": ""}
{"id": "4195578", "revid": "1649409", "url": "https://it.wikipedia.org/wiki?curid=4195578", "title": "Medaglia per la difesa di Kiev", "text": "La medaglia per la difesa di Kiev \u00e8 stata un premio statale dell'Unione Sovietica.\nStoria.\nLa medaglia venne istituita il 5 dicembre 1944.\nAssegnazione.\nLa medaglia veniva assegnata ai partecipanti alla difesa di Kiev."}
{"id": "4195580", "revid": "124123", "url": "https://it.wikipedia.org/wiki?curid=4195580", "title": "Morti nel 784", "text": ""}
{"id": "4195582", "revid": "124123", "url": "https://it.wikipedia.org/wiki?curid=4195582", "title": "Morti nel 791", "text": ""}
{"id": "4195583", "revid": "124123", "url": "https://it.wikipedia.org/wiki?curid=4195583", "title": "Morti nel 793", "text": ""}
{"id": "4195586", "revid": "124123", "url": "https://it.wikipedia.org/wiki?curid=4195586", "title": "Morti nell'813", "text": ""}
{"id": "4195590", "revid": "124123", "url": "https://it.wikipedia.org/wiki?curid=4195590", "title": "Morti nell'831", "text": ""}
{"id": "4195591", "revid": "124123", "url": "https://it.wikipedia.org/wiki?curid=4195591", "title": "Morti nell'837", "text": ""}
{"id": "4195592", "revid": "767487", "url": "https://it.wikipedia.org/wiki?curid=4195592", "title": "Pontsho Moloi", "text": ""}
{"id": "4195594", "revid": "124123", "url": "https://it.wikipedia.org/wiki?curid=4195594", "title": "Morti nel 920", "text": ""}
{"id": "4195598", "revid": "124123", "url": "https://it.wikipedia.org/wiki?curid=4195598", "title": "Morti nel 953", "text": ""}
{"id": "4195603", "revid": "732430", "url": "https://it.wikipedia.org/wiki?curid=4195603", "title": "Episodi di Charlie's Angels (serie televisiva 2011)", "text": ""}
{"id": "4195609", "revid": "380654", "url": "https://it.wikipedia.org/wiki?curid=4195609", "title": "Caccia all'uomo (film 2003)", "text": ""}
{"id": "4195614", "revid": "834", "url": "https://it.wikipedia.org/wiki?curid=4195614", "title": "Maksim Pi\u010dugin", "text": "Biografia.\nIn Coppa del Mondo debutt\u00f2 il 14 dicembre 1994 a Tauplitzalm (60\u00b0) e ottenne l'unica vittoria, nonch\u00e9 unico podio, il 7 dicembre 1997 a Santa Caterina Valfurva.\nIn carriera prese parte a un'edizione dei Giochi olimpici invernali, (39\u00b0 nella 30\u00a0km, 37\u00b0 nella 50\u00a0km), e a una dei Campionati mondiali, Trondheim 1997 (4\u00b0 nella staffetta il miglior risultato)."}
{"id": "4195615", "revid": "287204", "url": "https://it.wikipedia.org/wiki?curid=4195615", "title": "Maksim Picugin", "text": ""}
{"id": "4195616", "revid": "104458", "url": "https://it.wikipedia.org/wiki?curid=4195616", "title": "Maksim Pichugin", "text": ""}
{"id": "4195617", "revid": "104458", "url": "https://it.wikipedia.org/wiki?curid=4195617", "title": "Maxim Pitchouguine", "text": ""}
{"id": "4195618", "revid": "438678", "url": "https://it.wikipedia.org/wiki?curid=4195618", "title": "Nazionale di calcio della Corea del Sud Under-20", "text": ""}
{"id": "4195619", "revid": "438678", "url": "https://it.wikipedia.org/wiki?curid=4195619", "title": "Nazionale di calcio del Qatar Under-20", "text": ""}
{"id": "4195620", "revid": "438678", "url": "https://it.wikipedia.org/wiki?curid=4195620", "title": "Nazionale di calcio dell'Australia Under-20", "text": ""}
{"id": "4195625", "revid": "599013", "url": "https://it.wikipedia.org/wiki?curid=4195625", "title": "Danko Cvjeti\u010danin", "text": ""}
{"id": "4195633", "revid": "71155", "url": "https://it.wikipedia.org/wiki?curid=4195633", "title": "Chtulhu", "text": ""}
{"id": "4195635", "revid": "510436", "url": "https://it.wikipedia.org/wiki?curid=4195635", "title": "Carrozza di Bordino", "text": ""}
{"id": "4195639", "revid": "300067", "url": "https://it.wikipedia.org/wiki?curid=4195639", "title": "David Simon (cestista)", "text": ""}
{"id": "4195644", "revid": "156341", "url": "https://it.wikipedia.org/wiki?curid=4195644", "title": "Unione Sportiva Femminile Salernitana", "text": "L'Unione Sportiva Femminile Salernitana, meglio nota come Salernitana, \u00e8 stata una societ\u00e0 di calcio femminile italiana con sede nella citt\u00e0 di Salerno, attiva dal 1971 al 1977. Il suo colore sociale era il granata e disputava le gare interne allo stadio Donato Vestuti. Nel corso della sua storia ha vinto un campionato italiano di seconda serie nel 1976 e ha partecipato a due campionati di Serie A.\nStoria.\nLa prima squadra femminile di calcio a Salerno nacque nel 1969 dall'imprenditore Ermanno Lauria con il nome di \"Associazione Calcio Femminile Citroen188\", societ\u00e0 che nella stagione successiva cambier\u00e0 denominazione in \"A.C.F. Lauria - Salerno\" restando in attivit\u00e0 fino al 1975.\nNel 1971 sorsero altre realt\u00e0 calcistiche nel territorio salernitano, come la \"Polisportiva Salernitana\", partecipante al campionato di Serie A 1972 ma esclusa alla prima di ritorno dopo due rinunce, e la \"Polisportiva Pontecagnano\". Le due societ\u00e0 si fusero nel 1973 originando la Unione Sportiva Femminile Salernitana, ispirandosi chiaramente, per nome, colore sociale (granata) e simbolo adottato (l'ippocampo) alla pi\u00f9 popolare Salernitana maschile.\nNel 1974 la squadra partecip\u00f2 al suo primo campionato, in Serie A Interregionale (seconda serie, dal 1978 rinominata Serie B), vincendo il suo raggruppamento e venendo ammessa alle eliminatorie per la promozione in Serie A: venne poi eliminata nei quarti di finale dall'A.C.F. Perugia. Nel 1975 la squadra concluse al terzo posto il suo raggruppamento, venendo nuovamente ammessa alle eliminatorie per la promozione in Serie A, ma vi rinuncia a causa di problemi economici, iscrivendosi nuovamente al campionato cadetto.\nNel 1976 arriv\u00f2 la svolta. La Salernitana vinse il girone F del campionato Interregionale e accedendo alle finali per la promozione in Serie A. In semifinale sconfisse la Roma Italparati e in finale il Pordenone, ottenendo il titolo di \"Campione Italiano dell'Interregionale femminile 1976\" e la promozione in Serie A.\nLa Salernitana approd\u00f2 per la prima volta in Serie A nel 1977, ma la societ\u00e0, priva di adeguati mezzi economici e poi sommersa dai debiti, concluse il campionato all'ultimo posto in classifica a zero punti con 2 vittorie e 20 sconfitte e 4 punti di penalizzazione per quattro rinunce, retrocedendo in Serie B. Dopo la retrocessione la societ\u00e0 scomparve.\nNel 1982 una nuova societ\u00e0, la A.C.F. Salernitana, venne fondata da Aida Rienzi, portiere della U.S.F. Salernitana che ottenne la promozione in Serie A, societ\u00e0 che rimase attiva fino al 2010.\nColori e simboli.\nIl colore ufficiale della Salernitana femminile, come per la squadra maschile, era il granata. Il simbolo ufficiale era l'ippocampo ma, a differenza della squadra maschile, il cavalluccio ha una forma uguale ad un ippocampo intero.\nStrutture.\nStadio.\nLa Salernitana femminile disputava le gare interne allo Stadio Donato Vestuti, il secondo impianto della citt\u00e0 di Salerno per capienza, ubicato in piazza Renato Casalbore. La struttura pu\u00f2 ospitare fino a spettatori ( tribuna, distinti, curve), il campo di calcio \u00e8 lungo 110 metri e largo 60.\nCalciatrici.\nIn questo elenco sono riportati i nomi di alcune giocatrici che hanno conquistato il titolo di Campionesse d'Italia dell'Interregionale nel 1976:\nStatistiche e record.\nStatistiche di squadra.\nNella sua storia, la Salernitana femminile ha partecipato a due campionati di massima serie. Nella sua prima apparizione, nel 1972, partecipa come Polisportiva Salernitana, al suo unico campionato disputato prima di fondersi con la Pol. Pontecagnano, \u00e8 inclusa nel girone D, ma viene esclusa dopo due rinunce dalla prima giornata di ritorno del campionato. La sua seconda apparizione \u00e8 nel 1977, dove conclude all'ultimo posto in classifica con quattro punti di penalizzazione in seguito a quattro rinunce, ottiene sul campo soltanto 6 punti in tutto il campionato non contando le penalizzazioni: 2 vittorie, 0 pareggi e 20 sconfitte.\nPartecipa a 3 edizioni del campionato di seconda serie, con una vittoria nel 1976, ottenendo la sua prima ed unica promozione in massima serie."}
{"id": "4195645", "revid": "599013", "url": "https://it.wikipedia.org/wiki?curid=4195645", "title": "Vladimir Legotin", "text": "Biografia.\nIn Coppa del Mondo debutt\u00f2 il 12 dicembre 1992 a Ramsau am Dachstein (75\u00b0) e ottenne l'unica vittoria, nonch\u00e9 primo podio, il 7 dicembre 1997 a Santa Caterina Valfurva.\nIn carriera prese parte a due edizioni dei Giochi olimpici invernali, (18\u00b0 nella 10\u00a0km, 17\u00b0 nell'inseguimento) e (62\u00b0 nella 10\u00a0km, 9\u00b0 nella 30\u00a0km, 39\u00b0 nell'inseguimento, 5\u00b0 nella staffetta), e a tre dei Campionati mondiali (6\u00b0 nella staffetta a Thunder Bay 1995 il miglior risultato)."}
{"id": "4195646", "revid": "104458", "url": "https://it.wikipedia.org/wiki?curid=4195646", "title": "Vladimir Legotine", "text": ""}
{"id": "4195649", "revid": "1573940", "url": "https://it.wikipedia.org/wiki?curid=4195649", "title": "Castello di Lengberg", "text": "Il castello di Lengberg \u00e8 un castello medioevale che sorge presso Nikolsdorf, nel Tirolo orientale (Austria), circa 13 chilometri ad est di Lienz.\nStoria.\nIl castello venne costruito dai conti di Lechsgem\u00fcnde a partire dal tardo XII secolo, e nel XIII secolo pass\u00f2 sotto il controllo dell'Arcivescovo di Salisburgo.\nNel corso del XV secolo il nobile Virgil von Graben, della famiglia Meinhardiner, aggiunse un secondo piano alla struttura. La cappella del castello venne completamente ricostruita nel 1485, e il vescovo di Caorle, Pietro Carlo, la consacr\u00f2 nell'ottobre di quello stesso anno. Sia l'aggiunta del secondo piano sia la costruzione della cappella furono registrate da Paolo Santonino, un umanista italiano conosciuto per i suoi diari di viaggio.\nIl territorio del Tirolo dell'est fu ceduto al Regno di Baviera durante le guerre napoleoniche, e ritorn\u00f2 sotto controllo austriaco dopo il Congresso di Vienna.\nNel 1821 il castello divenne propriet\u00e0 privata. Acquistato da un uomo d'affari olandese nel 1920, fu ristrutturato in modo da poter tornare nuovamente abitabile.\nNel 2008 fu scoperta una volta nascosta nel secondo piano (probabilmente costruita durante l'aggiunta del secondo livello) che conteneva resti del XV secolo, comprendenti camicie, scarpe ed indumenti intimi. Tra questi anche quattro reggiseni di lino, uno dei quali rassomiglia molto ad un reggiseno moderno, con tracce di pizzo attorno agli orli. Fino a questo ritrovamento si credeva che il reggiseno di tipo moderno fosse stato inventato solamente un secolo fa."}
{"id": "4195650", "revid": "70935", "url": "https://it.wikipedia.org/wiki?curid=4195650", "title": "Celestina Casapietra", "text": "Biografia.\n\u00c8 stata primo soprano del Berlin Staatsoper dal 1965 al 1993. Inoltre si \u00e8 esibita alla Scala, al Carlo Felice di Genova, al Wiener Staatsoper, alla Bayerische Staatsoper, all'Opera di Amburgo, al Bolshoi di Mosca e al Festival di Salisburgo.\nSposatasi con il direttore d'orchestra Herbert Kegel, allora maestro del coro della radio di Lipsia e successivamente direttore principale della Filarmonica di Dresda, lasci\u00f2 l'Italia nel 1966. Quando era incinta di otto mesi torn\u00f2 a Genova, in modo che il figlio non nascesse con le limitazioni alla libert\u00e0 della Germania est. Attualmente risiede a Sori."}
{"id": "4195656", "revid": "486946", "url": "https://it.wikipedia.org/wiki?curid=4195656", "title": "L'amica delle 5\u00bd", "text": ""}
{"id": "4195659", "revid": "1543377", "url": "https://it.wikipedia.org/wiki?curid=4195659", "title": "Roberto De Zolt", "text": "Biografia.\nIn Coppa del Mondo debutt\u00f2 il 7 dicembre 1991 a Silver Star (61\u00b0) e ottenne l'unico podio il 7 dicembre 1997 a Santa Caterina Valfurva (2\u00b0). Non partecip\u00f2 n\u00e9 a rassegne olimpiche n\u00e9 iridate.\nDal 2002 si \u00e8 dedicato alla Marathon Cup, manifestazione svolta sempre sotto l'egida della FIS, che ricomprende gare su lunghissime distanze. In quest'ultima specialit\u00e0 ha colto i suoi pi\u00f9 importanti successi a livello individuale.\nPalmar\u00e8s.\nMarathon Cup.\nMarathon Cup - vittorie.\nLegenda:\nTL = tecnica libera\nMS = partenza in linea"}
{"id": "4195661", "revid": "104458", "url": "https://it.wikipedia.org/wiki?curid=4195661", "title": "Roberto De Zolt Ponte", "text": ""}
{"id": "4195662", "revid": "104458", "url": "https://it.wikipedia.org/wiki?curid=4195662", "title": "Roberto Ponte De Zolt", "text": ""}
{"id": "4195663", "revid": "287204", "url": "https://it.wikipedia.org/wiki?curid=4195663", "title": "A.E. Sedis B\u00e0squet", "text": "L'A.E. Sedis B\u00e0squet \u00e8 la societ\u00e0 di pallacanestro di La Seu d'Urgell, in provincia di Lleida. Milita nella Liga Femenina de Baloncesto, massima divisione del campionato di pallacanestro femminile spagnolo.\nLa societ\u00e0 \u00e8 stata fondata nel 1965 da Francesc Font Dom\u00e8nech, inizialmente come squadra maschile con il nome di UDSU-Maxcali. Nel 1969 ha assunto il nome di Sedis B\u00e0squet, pochi anni dopo Llu\u00eds Vilarubla ha aperto la sezione femminile. La formazione maschile ha raggiunto anche la Liga EBA, ma si \u00e8 ritirata nel 2012. Quella femminile disputa la massima divisione dal 1996, con due stagioni in LFB-2 nel mezzo."}
{"id": "4195666", "revid": "22356", "url": "https://it.wikipedia.org/wiki?curid=4195666", "title": "Helladotherium", "text": ""}
{"id": "4195667", "revid": "599013", "url": "https://it.wikipedia.org/wiki?curid=4195667", "title": "Joannette Kruger", "text": "Carriera.\nA livello juniores ha ottenuto come miglior risultato i quarti di finale agli US Open 1991, sconfitta da Elizabeth Berris.\nTra le professioniste \u00e8 riuscita a vincere due titoli in singolare e uno in doppio con Francesca Schiavone. Ha raggiunto la ventunesima posizione in classifica nel maggio 1998, dopo i buoni piazzamenti ottenuti a Wimbledon 97, US Open 97 e Australian Open 1998.\nStatistiche.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "4195668", "revid": "22356", "url": "https://it.wikipedia.org/wiki?curid=4195668", "title": "Macedonitherium", "text": ""}
{"id": "4195669", "revid": "22356", "url": "https://it.wikipedia.org/wiki?curid=4195669", "title": "Sogdianotherium", "text": ""}
{"id": "4195676", "revid": "2091899", "url": "https://it.wikipedia.org/wiki?curid=4195676", "title": "Barbara Gamage", "text": "Biografia.\nEra figlia di John Gamage, un proprietario terriero di Coity nel Glamorganshire, e di Gwenllian Powell.\nQuando suo padre mor\u00ec nel 1584, Barbara venne affidata alle cure dello zio Sir Edward Stradling e and\u00f2 a vivere a Londra. Avendo ella ereditato tutte le terre del padre, si instaur\u00f2 una forte competizione tra i rampolli delle maggiori famiglie inglesi per avere la sua mano. Alcune finirono anche davanti al Consiglio Privato del re. Dapprima Sir Edward sembr\u00f2 voler cedere la mano ai Croft, imparentati coi Gamage. Alla fine suo zio scelse la nobile e potente famiglia Sidney, avversaria dei Croft e legata a corte alla fazione di Leicester.\nIl 23 settembre 1584 venne celebrato il matrimonio tra Barbara e Robert Sidney (1563-1626), a cui la sposa port\u00f2 in dote tutti suoi averi.\nIl legame tra gli sposi si rivel\u00f2 felice, a giudicare dal numero e dal contenuto delle lettere che i coniugi si scambiarono in pi\u00f9 di trent'anni di matrimonio.\nDall'unione nacquero undici figli:\nBarbara raggiunse il marito diverse volte a Flessinga nei Paesi Bassi, dove egli era stato nominato governatore. Nel 1618 Sidney venne creato conte di Leicester e Barbara contessa consorte. La loro residenza abituale in Inghilterra era a Baynard's Castle a Londra e Penshurst Place nel Kent.\nLe fattezze di Barbara sono divenute immortali attraverso l'opera di Marcus Gheeraerts del 1595 che ritrasse la contessa con i figli Robert , seduto, William, con un cappello rosso, Barbara, Mary, Katherine e Philippa in piedi accanto alla madre. Pu\u00f2 darsi che Barbara fosse incinta della figlia Bridget. Le lettere lasciate dai coniugi Sidney offrono informazioni sull'educazione dei figli, sugli usi e costumi dell'epoca."}
{"id": "4195684", "revid": "1543377", "url": "https://it.wikipedia.org/wiki?curid=4195684", "title": "Bias di conferma", "text": "Il \"bias\" di conferma (in inglese \"confirmation bias\" o \"confirmatory bias\") in psicologia indica un fenomeno cognitivo umano per il quale le persone tendono a muoversi entro un ambito delimitato dalle loro convinzioni acquisite.\nStoria.\nNel corso della storia, decisioni di scarsa qualit\u00e0 dovute a questo \"bias\" sono state documentate in contesti militari, politici e organizzativi.\nUna serie di esperimenti negli anni sessanta iniziati da Peter Cathcart Wason suggeriscono che le persone a partire dalla prima infanzia tendano a voler confermare le loro convinzioni acquisite. Studi successivi hanno reinterpretato questi risultati come una tendenza all'essere parziali nell'esaminare idee, concentrandosi su una possibilit\u00e0 e ignorando le alternative. In certe situazioni questa tendenza pu\u00f2 pregiudicare le conclusioni.\nDescrizione.\n\u00c8 un processo mentale che consiste nel ricercare, selezionare ed interpretare informazioni in modo da porre maggiore attenzione, e quindi attribuire maggiore credibilit\u00e0, a quelle che confermano le proprie convinzioni o ipotesi e, viceversa, ignorare o sminuire informazioni che le contraddicono. Il fenomeno \u00e8 pi\u00f9 marcato nel contesto di argomenti che suscitano forti emozioni o che vanno a toccare credenze profondamente radicate.\nSpiegazioni per questo \"bias\" includono il pensiero illusorio e la limitata capacit\u00e0 umana di gestire le informazioni. Un'altra spiegazione \u00e8 che le persone sopravvalutano le conseguenze dello sbagliarsi invece di esaminare i fatti in maniera neutrale, scientifica.\nRimozione del bias.\nDiversi studi si sono cimentati nella ricerca di metodi di \"rimozione del bias\" dal pensiero umano, ma i pochi risultati si sono ottenuti solo in ambito sperimentale controllato.\nTipologie.\nI \"bias\" di conferma sono fenomeni riguardanti il processare le informazioni. Alcuni psicologi usano il termine \"\"bias\" di conferma\" per riferirsi a qualsiasi metodo usato dalle persone per evitare di disfarsi di una credenza, che si tratti della ricerca di prove a favore, della loro interpretazione di parte o del loro recupero selettivo da memoria. Altri restringono l'uso del termine a una ricerca selettiva di prove.\nRicerca di informazioni.\nGli esperimenti hanno ripetutamente confermato che le persone tendono a verificare a senso unico la validit\u00e0 delle ipotesi, cercando prove coerenti con le loro stesse ipotesi. Piuttosto che cercare tutte le prove rilevanti, tendono a costruire le domande in modo da ricevere risposte che sostengano le loro idee. Cercano i risultati che si aspetterebbero se le loro ipotesi fossero vere, piuttosto che quelli che si avrebbero se fossero false. Per esempio, qualcuno che deve trovare un numero attraverso domande a risposta s\u00ec/no e che sospetta si tratti del numero 3 potrebbe domandare \"\u00c8 un numero dispari?\"\nLa gente preferisce questo tipo di domanda, chiamato \"test positivo\", anche quando un test negativo come \"\u00c8 un numero pari?\" avrebbe la stessa resa informativa. Tuttavia, questo non significa che le persone ricerchino test che garantiscano una risposta positiva.\nNegli studi in cui i soggetti potevano scegliere sia questi pseudo-test sia altri veramente diagnostici, questi ultimi sono stati preferiti.\nLa preferenza per test positivi non \u00e8 di per s\u00e9 una distorsione dato che i test positivi possono dare molte informazioni.\nTuttavia, in combinazione con altri effetti, questa strategia pu\u00f2 confermare credenze o assunzioni indipendentemente dal fatto che siano vere. Nelle situazioni del mondo reale, le prove sono complesse e mescolate. Per esempio, varie opinioni contraddittorie su qualcuno possono essere sostenute focalizzandosi su un certo aspetto del suo comportamento. Cos\u00ec una qualunque ricerca di prove a favore di una certa ipotesi avr\u00e0 probabilmente successo.\nQuesto \u00e8 ben rappresentato dal fatto che il modo di porre una domanda pu\u00f2 significativamente cambiare la risposta che si ottiene. Per esempio, i soggetti a cui \u00e8 stato domandato \u201cSei felice della tua vita sociale?\u201d hanno riferito una soddisfazione maggiore di quelli a cui \u00e8 stato chiesto \u201cSei \u201cin\u201dfelice della tua vita sociale?\u201d\nAnche un piccolo cambiamento nella formulazione di una domanda pu\u00f2 modificare il modo in cui le persone cercano, tra le informazioni loro disponibili, e quindi le conclusioni a cui arrivano.\nQuesto \u00e8 stato dimostrato usando un caso fittizio di custodia infantile.\nI partecipanti hanno letto che il genitore A era moderatamente adatto (ad avere la custodia) da diversi punti di vista. Il genitore B aveva un \"mix\" di qualit\u00e0 particolarmente positive e negative: un'ottima relazione con il bambino ma un lavoro che l'avrebbe tenuto lontano per lunghi periodi di tempo.\nQuando \u00e8 stato chiesto \"Quale genitore dovrebbe avere la custodia del bambino?\" la maggioranza dei partecipanti ha scelto il genitore B, guardando principalmente alle qualit\u00e0 positive. Tuttavia, quando \u00e8 stato chiesto \"A quale genitore deve essere negata la custodia?\" i partecipanti hanno guardato alle qualit\u00e0 negative e la maggioranza ha risposto che al genitore B deve essere negata la custodia, implicando che questa dovesse essere assegnata al genitore A.\nStudi simili hanno dimostrato come la gente si impegna in una ricerca distorta delle informazioni ma anche che questo fenomeno pu\u00f2 essere limitato da una preferenza per test veramente diagnostici.\nIn un esperimento iniziale, i partecipanti valutavano la personalit\u00e0 di un'altra persona nella sua dimensione introversa-estroversa sulla base di un\u2019intervista le cui domande venivano scelte da una lista data.\nQuando l'intervistato veniva presentato come introverso, i partecipanti sceglievano domande che presumevano introversione, tipo \"Che cosa non ti piace delle feste rumorose?\" mentre quando l'intervistato veniva presentato come estroverso, quasi tutte le domande presumevano estroversione tipo \"Che cosa faresti per ravvivare una festa noiosa?\"\nQueste domande davano agli intervistati poche (o nessuna) possibilit\u00e0 di falsificare le ipotesi fatte su di loro.\nUna successiva versione dell\u2019esperimento dava, ai partecipanti, una lista di domande da scegliere meno presuntive, tipo \"Rifuggi le interazioni sociali?\" I partecipanti hanno preferito fare queste domande pi\u00f9 diagnostiche mostrando una debole distorsione verso i test positivi. Questo schema, di una preferenza principale verso i test diagnostici e di una pi\u00f9 debole verso i test positivi \u00e8 stato replicato in altri studi.\nI tratti della personalit\u00e0 influenzano e interagiscono con i processi distorti di ricerca. Le persone variano nella loro capacit\u00e0 di difendere le loro opinioni dagli attacchi esterni in relazione alla esposizione selettiva. La esposizione selettiva avviene quando gli individui cercano informazioni che sono coerenti, piuttosto che in contraddizione, con le loro credenze personali.\nUn esperimento ha esaminato fino a che punto le persone rifiutano gli argomenti che contraddicono le loro credenze personali. Le persone con un alto livello di autostima vanno pi\u00f9 facilmente in cerca di opinioni che contraddicono le loro posizioni in modo da formarsi un\u2019opinione. Le persone con bassi livelli di fiducia in s\u00e9 stessi non cercano informazioni contraddittorie ma preferiscono quelle che confermano le loro posizioni. La gente genera e valuta prove che sono distorte verso le loro credenze e opinioni. Maggiori livelli di fiducia in s\u00e9 stessi abbassano la preferenza verso informazioni a sostegno delle proprie credenze.\nIn un altro esperimento \u00e8 stato dato ai partecipanti il compito di scoprire delle complesse regole riguardanti il movimento di oggetti simulati al computer.\nGli oggetti sullo schermo del computer seguivano specifiche leggi che i partecipanti dovevano capire. Cos\u00ec i partecipanti potevano \u201csparare\u201d agli oggetti per verificare le loro ipotesi. Malgrado molti tentativi, lungo una sessione di dieci ore, nessuno dei partecipanti riusc\u00ec a capire le regole del sistema. Tipicamente cercavano di confermare piuttosto che falsificare le loro ipotesi ed erano riluttanti a considerare delle alternative.\nPersino dopo aver visto prove oggettive che contraddicevano le loro ipotesi di lavoro, spesso continuavano a fare gli stessi tentativi. A qualche partecipante \u00e8 stato insegnato il modo corretto di verifica delle ipotesi ma queste istruzioni non hanno quasi avuto alcun effetto.\nFenomeni associati.\nPersistenza di credenze screditate.\nIl \"bias\" di conferma pu\u00f2 essere usato per spiegare il motivo per cui alcune credenze persistono quando si rimuove la loro evidenza iniziale.\nQuesto effetto di persistenza delle convinzioni \u00e8 stato dimostrato da una serie di esperimenti utilizzando quello che viene chiamato il \"debriefing paradigm\": i partecipanti leggono prove false per una ipotesi e viene misurato il cambiamento delle loro opinioni, poi viene loro mostrata la falsit\u00e0 delle prove e vengono misurate ancora le loro opinioni per verificare se le loro credenze tornano al livello precedente. Un risultato usuale \u00e8 che almeno alcune delle convinzioni iniziali rimangono anche dopo un debriefing completo.\nIn un esperimento, i partecipanti dovevano distinguere tra lettere di suicidi veri e falsi. Il feedback \u00e8 stato casuale: ad alcuni \u00e8 stato detto che avevano distinto bene, mentre ad altri che l\u2019avevano fatto male. Anche dopo che tutto \u00e8 stato completamente acclarato, i partecipanti sono rimasti influenzati dal feedback. Pensavano di aver svolto quel tipo di compito meglio o peggio, rispetto alla media, a seconda di ci\u00f2 che era stato loro detto inizialmente.\nIn un altro studio, i partecipanti hanno letto le valutazioni delle prestazioni lavorative di due vigili del fuoco insieme con le loro risposte a un test di avversione al rischio. Questi dati fittizi sono stati organizzati per mostrare o un'associazione negativa o positiva: ad alcuni partecipanti \u00e8 stato detto che il vigile del fuoco che era pi\u00f9 disposto al rischio aveva fatto meglio, mentre ad altri \u00e8 stato detto che aveva fatto meno bene rispetto al collega che era avverso al rischio. Anche se questi due casi fossero stati veri, sarebbero stati poveri di prove dal punto di vista scientifico per una conclusione circa i vigili del fuoco in generale. Tuttavia i partecipanti li hanno trovati soggettivamente convincenti \nQuando \u00e8 stato rivelato che i casi di studio erano fittizi, la convinzione dei partecipanti sull'esistenza di un nesso \u00e8 diminuita, ma circa met\u00e0 dell\u2019effetto originale rimaneva. Le interviste di follow-up hanno stabilito che i partecipanti avevano capito e preso sul serio il debriefing e sembravano fidarsi di quanto esposto ma consideravano le informazioni screditate come irrilevanti per le loro credenze personali.\nIl \"continued influence effect\" \u00e8 la tendenza a credere a false informazioni precedentemente apprese anche dopo che sono state corrette. La falsa informazione pu\u00f2 anche influenzare deduzioni fatte dopo il verificarsi della correzione.\nAssociazione illusoria di eventi disconnessi.\nLa correlazione illusoria \u00e8 la tendenza a vedere correlazioni inesistenti in un gruppo di dati. Questa tendenza \u00e8 stata dimostrata per la prima volta in una serie di esperimenti nei tardi anni 1960. In un esperimento i partecipanti hanno letto un \"set\" di casi di studio psichiatrici, incluse le risposte al Test di Rorschach. I partecipanti hanno riferito che gli uomini omosessuali del gruppo erano pi\u00f9 propensi a segnalare di aver visto, nelle macchie di inchiostro, natiche, ani o figure dall'ambiguo significato sessuale. In realt\u00e0 i casi di studio fittizi erano stati costruiti in modo che gli uomini omosessuali non fossero pi\u00f9 propensi a segnalare questo tipo di immagini o, in una delle versioni dell'esperimento, fossero meno propensi a segnalarlo rispetto agli uomini eterosessuali. In un'indagine, un gruppo di psicoanalisti esperti hanno evidenziato lo stesso tipo di associazioni illusorie con l'omosessualit\u00e0.\nUn altro studio ha registrato i sintomi, in funzione del clima, riferiti da pazienti artritici lungo un periodo di 15 mesi. Quasi tutti i pazienti hanno riferito che i loro sintomi erano correlati con le condizioni climatiche nonostante la correlazione reale fosse pari a zero.\nQuesto effetto \u00e8 una specie di interpretazione distorta, nella quale prove oggettivamente neutre o sfavorevoli sono interpretate per confermare le credenze preesistenti. \u00c8 anche correlato con le distorsioni nel comportamento di verifica delle ipotesi. Nel giudicare se due eventi, come dolori e cattivo tempo, sono correlati, la gente si affida molto al numero di casi \"positivo-positivo\" (in questo esempio sono le occasioni di dolore e cattivo tempo) e prestano poca attenzione alle altre combinazioni (di non dolore e/o bel tempo).\nCi\u00f2 \u00e8 analogo alla dipendenza alle risposte positive nella verifica delle ipotesi. Pu\u00f2 anche riflettere il ricordo selettivo, per quelle persone pu\u00f2 essere sensato correlare due eventi perch\u00e9 \u00e8 pi\u00f9 facile ricordare le volte in cui successero insieme.\nConseguenze.\nImpatto nell'attivit\u00e0 finanziaria.\n\"Bias\" di conferma possono condurre investitori all'essere troppo fiduciosi e a ignorare le prove che le loro strategie genereranno perdite. In studi dei mercati per la predizione del risultato di elezioni politiche (Election Stock Market), gli investitori generarono maggiori profitti se resistenti ai \"bias\". Per esempio, partecipanti che interpretarono la performance di un candidato durante un dibattito in maniera neutrale piuttosto che di parte di norma ebbero pi\u00f9 successo nel generare profitti. Per combattere il fenomeno del \"bias\" di conferma gli investitori possono adottare un punto di vista contrario \"ragionando per assurdo\". In una delle tecniche disponibili in questo contesto, un investitore immagina che i propri investimenti sono precipitati di valore e deve quindi chiedersi come questo sia potuto accadere.\nNella salute fisica e mentale.\nRaymond Nickerson, psicologo, considera i \"bias\" di conferma come la causa delle inefficaci procedure mediche usate nei secoli precedenti l'arrivo della medicina scientifica. Se un paziente recuperava la salute per esempio, le autorit\u00e0 mediche del tempo consideravano il trattamento adottato come efficace, senza considerare spiegazioni alternative quali la possibilit\u00e0 che la malattia avesse seguito un decorso naturale. \"Bias\" di assimilazione sono fattori nell'interesse moderno per la medicina alternativa, i proponenti della quale vengono persuasi da prove positive aneddotiche ma al tempo stesso considerano prove scientifiche in maniera ipercritica.\nLa terapia cognitiva venne sviluppata da Aaron T. Beck negli anni sessanta e nel frattempo \u00e8 divenuta un metodo molto popolare. Secondo Beck, il processare informazioni in maniera non-imparziale \u00e8 un fattore nella depressione. Il suo approccio educa le persone a trattare prove in maniera imparziale piuttosto che usarle per rinforzare in maniera selettiva la propria negativit\u00e0. Anche ansia, fobia e ipocondria sono state dimostrate coinvolgere \"bias\" di conferma nei confronti di informazioni riguardanti una qualche forma di minaccia.\nNel paranormale.\nUno dei fattori che contribuiscono al fascino della precognizione \u00e8 che colui che ascolta i pronostici applica un \"bias\" di conferma che modella le asserzioni del chiaroveggente alla vita del soggetto. Facendo un grande numero di asserzioni ambigue in ogni seduta, il chiaroveggente fornisce al cliente molte opportunit\u00e0 per trovare agganci alla propria vita. Questa \u00e8 una delle tecniche della lettura a freddo con la quale un chiaroveggente pu\u00f2 fornire un pronostico soggettivamente impressionante senza avere conoscenze a priori del cliente. L'investigatore James Randi ha confrontato la trascrizione di una seduta di chiaroveggenza con la relazione redatta dal cliente riguardante le dichiarazioni del chiaroveggente nella stessa seduta, dimostrando come il cliente avesse una memoria fortemente selettiva ricordandosi in particolar modo le asserzioni del chiaroveggente che effettivamente lo riguardavano.\nCome caso lampante di \"bias\" di conferma nel mondo reale, Nickerson menziona la piramidologia numerologica: la pratica del trovare significato nelle proporzioni delle piramidi egizie. \u00c8 possibile effettuare molte misure lineari, per esempio, della Piramide di Cheope e vi sono molti modi per combinarle e manipolarle. \u00c8 quindi quasi inevitabile che delle persone che studiano queste cifre in maniera selettiva troveranno delle corrispondenze apparentemente impressionanti, per esempio con le dimensioni della Terra o con quelle di qualsiasi altro ente o soggetto.\nNella psicologia.\nGli psicologi sociali hanno identificato due tendenze nella maniera in cui le persone cercano o interpretano informazioni riguardanti s\u00e9 stessi. L'\"auto-verifica\" (\"Self-verification\") \u00e8 il desiderio di rinforzare l'immagine di s\u00e9 stessi, l'\"auto-accrescimento\" (\"Self-enhancement\") \u00e8 il desiderio di cercare giudizi positivi esterni. I \"bias\" di conferma vanno a servire ambedue i desideri. In esperimenti, soggetti a cui vengono forniti giudizi che entrano in conflitto con l'immagine che hanno di s\u00e9 stessi hanno meno probabilit\u00e0 di considerarli o di ricordarli rispetto a quando ottengono osservazioni che consentono invece l'auto-verifica. I soggetti riducono l'impatto di tali informazioni interpretandole come non affidabili. Esperimenti simili hanno trovato una preferenza per giudizi positivi e per le persone che li forniscono, rispetto a giudizi negativi.\nNella pratica forense.\nNel 2013 Kassin, Dror e Kuckucka hanno analizzato l'influenza persuasiva che il \"bias\" di conferma pu\u00f2 avere in ambito forense non solo rispetto ai testimoni e giurati ma anche sui giudici professionisti, e hanno coniato il termine specifico \"forensic confirmation bias\" (cio\u00e8 la tendenza nel processo alla conferma).\nUn classico esempio \u00e8 evidenziato nella pellicola cinematografica \"La parola ai giurati\", in cui la trama si svolge attorno al tentativo di smascherare questo \"bias\" nell'ambito di un processo per omicidio."}
{"id": "4195701", "revid": "858648", "url": "https://it.wikipedia.org/wiki?curid=4195701", "title": "Theodor Litt", "text": "Litt \u00e8 noto specialmente per aver sviluppato a partire dal suo confronto con le teorie di Wilhelm Dilthey, Georg Simmel ed Ernst Cassirer un approccio autonomo alla filosofia della cultura e all'antropologia filosofica, giungendo ad una visione dialettica del rapporto tra individuo e societ\u00e0, uomo e mondo, ragione e vita. Al tempo stesso ha applicato tale concezione in pedagogia sostenendone la corrente umanistica o, pi\u00f9 esattamente, scientifico-spirituale, derivante a sua volta dalla pedagogia riformata degli inizi del XX sec. Dopo Litt, tramite il suo allievo Wolfgang Klafki, la pedagogia scientifico-spirituale avr\u00e0 ancora un ruolo nella discussione relativa alla riforma dell'istruzione svoltasi a cavallo degli anni '60. In politica Litt sostenne la Repubblica di Weimar e, come Rettore dell'Universit\u00e0 di Lipsia, si oppose al Nazionalsocialismo, ragion per cui fu allontanato dall'insegnamento e nel 1937 posto in pensione anticipata. Nonostante ci\u00f2 egli continu\u00f2 a pubblicare studi critici contrari all'ideologia dominante. Dopo la guerra, nonostante il suo convinto antinazismo, si oppose anche all'ideologia comunista e stalinista sostenuta dalla SED (il Partito Socialista Unificato di Germania al potere nella Repubblica Democratica Tedesca), allontanandosi definitivamente da Lipsia e trasferendosi a Bonn, dove fond\u00f2 l'Istituto per le Scienze Pedagogiche.\nVita.\nFiglio di un insegnante liceale, Ferdinand, e pronipote del regista teatrale ed attore Hermann Litt, tra il 1890 ed il 1898 frequenta il Liceo classico di D\u00fcsseldorf, proseguendo quindi gli studi all'Universit\u00e0 di Bonn in didattica della storia, della filosofia e della filologia classica nei Licei (\"Lehramtsstudium\"); per un semestre si reca anche a Berlino. \u00c8 membro a Bonn dell'Associazione coreutica Makaria, a Berlino delle societ\u00e0 corali (\"Liedertafel\") comprese nella Confederazione coreutica di Sondershausen (\"Sondersh\u00e4user Verband\"). Nel 1904 ottiene il dottorato di ricerca in filologia classica con una dissertazione scritta in latino, dedicandosi quindi all'insegnamento della storia e delle lettere classiche nei Licei, dapprima a Bonn ed in seguito al \u2018Friedrich-Wilhelm-Gymnasium\u2018 a Colonia. Dopo quattro anni d'insegnamento lavora per un semestre come dirigente al Ministero della Cultura prussiano.\nLitt inizia a dedicarsi a tempo pieno a temi filosofici e pedagogici in seguito al trauma della Grande Guerra. Gi\u00e0 nel 1919 gli \u00e8 assegnato un incarico all'Universit\u00e0 di Bonn come professore straordinario di pedagogia. Nella sua prima opera di rilievo, \"Individuum und Gemeinschaft\" ('Individuo e comunit\u00e0') espone un primo abbozzo della sua filosofia della societ\u00e0 e della cultura, divenendo in seguito membro della cosiddetta 'Scuola di Lipsia per la filosofia sociale', assieme ad Ernst Troeltsch, Ernst Cassirer e Georg Simmel, ma anche a Hans Freyer, Hans Driesch, Arnold Gehlen, e Helmut Schelsky. Nel 1920 succede ad Eduard Spranger (nel frattempo trasferitosi a Berlino) alla cattedra di filosofia e pedagogia presso l'Universit\u00e0 di Lipsia, dove continuer\u00e0 ad insegnare fino al 1937, divenendone anche Rettore tra il 1931 ed il 1932.\nNell'opera del 1927, \"F\u00fchren oder Wachsenlassen\" ('Dirigere o lasciar crescere'), precisa le sue posizioni in ambito pedagogico: la sua opposizione ad ideologie irrazionali, organicistiche e autoritarie, nonch\u00e9 il suo richiamo ad una maggiore attenzione verso le esigenze formative dell'adolescente e ad una pi\u00f9 aperta concezione pedagogica, lo conducono a opporsi subito al crescente movimento nazista. Nel discorso d'inaugurazione del suo Rettorato, tenuto a Lipsia nel 1931, si pronuncia a favore di un'Universit\u00e0 libera e indipendente dalle intromissioni della politica.\nLa dittatura nazista segna per Litt la conclusione del suo primo periodo creativo (dal 1919 al 1937), non per\u00f2 la fine della sua opposizione al regime, che a sua volta lo sottopone a numerose vessazioni. Nell'ottobre del 1932 Litt promuove con altri professori universitari una dichiarazione congiunta di condanna al movimento nazionalsocialista, bench\u00e9 sia in seguito citato tra i firmatari della dichiarazione d'appoggio \u00abad Adolf Hitler e allo Stato nazionalsocialista\u00bb, presentata dai professori universitari tedeschi l'11 novembre 1933 (\"Bekenntniss der Professoren an den deutschen Universit\u00e4ten und Hochschulen zu Adolf Hitler und dem nationalsozialistischen Staat\"). In ogni caso, a causa delle sempre pi\u00f9 numerose manifestazioni di studenti ed attivisti nazisti contrari alle sue lezioni, si giunge persino alla chiusura temporanea dell'Universit\u00e0 di Lipsia nel 1934. Nel 1936 deve anche interrompere un ciclo di conferenze a Vienna a causa del divieto d'insegnamento inflittogli in quell'anno dalle autorit\u00e0 naziste. Tornato a Lipsia richiede il pensionamento anticipato, che gli viene accordato l'anno seguente.\nNonostante il clima intimidatorio, Litt non teme di dare alle stampe nel 1938 un piccolo volume, \"Der deutsche Geist und das Christentum\" (\u2018Lo spirito tedesco ed il cristianesimo\u2019), in cui attacca le tesi antisemite e anticristiane contenute nell'opera di Alfred Rosenberg, ideologo del regime, \"Der Mythus des 20. Jahrhunderts\" ('Il mito del XX secolo'). Il volumetto di Litt acquista immediata e ampia risonanza in molti circoli cristiani, e la prima edizione \u00e8 presto esaurita. Litt tuttavia \u00e8 sorpreso dalla presa di distanza di molti suoi ex colleghi, ed in primo luogo di Eduard Spranger e Wilhelm Flitner che, per non rischiare di perdere la cattedra, giungono a rinnegare le posizioni che fino a poco tempo prima avevano condiviso con Litt. L'unico che non gli fa mancare il suo appoggio, venendo per questo anch'egli allontanato dall'insegnamento nel 1937, \u00e8 Herman Nohl. Nel 1944, dopo la sua espulsione dall'Accademia di Sassonia, Litt si ritira del tutto a vita privata.\nLa seconda fase creativa di Litt inizia subito dopo la fine della guerra, nel 1945. Su consiglio di Ernst Cassirer gli viene affidato il progetto di riforma statutaria dell'universit\u00e0 di Lipsia; tuttavia, dopo una conferenza sul \u2018Significato della teoria pedagogica per la formazione professionale dell'insegnante' (\"Die Bedeutung der p\u00e4dagogischen Theorie f\u00fcr die Ausbildung des Lehrers\"), tenuta nel 1946 nella zona di Berlino occupata dai Russi, entra in conflitto con il Partito Socialista Unificato di Germania (\"Sozialistische Einheitspartei Deutschlands\", SED), la forza politica egemone della futura DDR. Questo lo spinge a trasferirsi a Bonn, dove accetta la cattedra di filosofia e pedagogia all'Universit\u00e0. A Bonn, Litt fonda e dirige fino alla morte il locale Istituto per le Scienze Pedagogiche (\"Institut f\u00fcr Erziehungswissenschaften\"). Le sue numerose lezioni e conferenze hanno ben presto grande risonanza, come le sue opere. Tra le altre si ricordano: \u2018L'autocritica nella civilt\u00e0 moderna' (\"Die Selbstkritik in der modernen Kultur\"), \u2018Etica e pedagogia politica\u2019 (\"Politische Ethik und P\u00e4dagogik\"), \u2018L'autoeducazione politica del popolo tedesco' (\"Die politische Selbsterziehung des deutschen Volkes\"), quest'ultima apparsa in occasione dell'inizio delle pubblicazioni del \u2018Centro federale per la formazione politica\u2019 (\"Bundeszentrale f\u00fcr die politische Bildung\"). Nel 1962 appare l'ultimo scritto di Litt, \"Freiheit und Lebensordnung\" (\u2018Libert\u00e0 e ordine vitale\u2019), in cui torna nuovamente ad occuparsi delle forme di potere totalitarie e delle loro teorie politiche.\nMuore il 16 luglio 1962 a Bonn.\nPosizione filosofica.\nLa dialettica come modalit\u00e0 di pensiero.\nIl pensiero filosofico di Litt \u00e8 profondamente segnato dal confronto con il pensiero e le opere di Immanuel Kant e Johann Gottfried von Herder, da una parte, e con il sistema hegeliano, dall'altra. Alla pari di Eduard Spranger, Herman Nohl, Wilhelm Flitner e Erich Weniger, Litt \u00e8 annoverato tra i sostenitori della pedagogia scientifico-spirituale (\"geisteswissenschaftliche P\u00e4dagogik\"). Egli stesso design\u00f2 la sua posizione come 'pedagogia culturale' (\"Kulturp\u00e4dagogik\"), riallacciandosi alle posizioni di Ernst Troeltsch, il quale, da una concezione complessiva, impregnata di elementi storicistici, dell'ambito culturale, aveva creduto di poter delineare i fini della pedagogia a partire dallo sviluppo dialettico della tradizione culturale (\u2018spirituale\u2019), in un'opera continua di livellamento e superamento di contraddizioni e conflitti d'interesse e per il potere. Se alla formazione della visione del mondo di Litt non furono estranee le sollecitazioni derivanti dalla lettura degli scritti di Georg Simmel, Wilhelm Dilthey ed Edmund Husserl, fu per\u00f2 il libro di Jonas Cohn, \"Theorie der Dialektik\" (\u2018Teoria della dialettica\u2019), a spingerlo ad analizzare le problematiche pedagogiche con metodo dialettico. Per Litt tuttavia la dialettica non s'identifica in un mero esercizio elenctico di tesi tra loro contrapposte, ma in una pi\u00f9 essenziale antinomia tra individuo e comunit\u00e0, vita e ragione, tra spirito soggettivo, inteso come persona, e spirito oggettivo come formazione spirituale oggettivante. \nMediante il suo pensiero dialettico Litt mir\u00f2 a superare le visioni monodimensionali dell'esistenza, nonch\u00e9 il loro credito \u2018scientifico\u2019 e, in un contesto pi\u00f9 generale, onnicomprensivo. Il risultato fu l'elaborazione di una filosofia della cultura improntata ad una pi\u00f9 ampia visione del rapporto tra vita e conoscenza (\"Individuum und Gemeinschaft\", \u2018Individuo e comunit\u00e0\u2019 \u00e8 del 1919), che a sua volta costitu\u00ec la base per lo sviluppo di un pi\u00f9 vasto studio di antropologia filosofica (\"Mensch und Welt\", \u2018Uomo e mondo\u2019). Egli cerc\u00f2 in questo modo, mediante la visione d'assieme delle idee chiave, di ricomporre in totalit\u00e0 ordinata il conflitto fondamentale tra conoscenza e vita. All'approccio didattico di Litt si riallacciarono tutti coloro che vollero sostenere il ruolo chiave della formazione umanistica ('scientifico-spirituale') anche dinanzi allo sviluppo della tecnica, delle scienze naturali e del mondo del lavoro: ad esso si rifecero in particolare la scienza pedagogica \u2018liberopensante\u2019 (\"freidenkend\") di Wolfgang Klafki, e le linee guida della riforma dell'istruzione in Germania negli anni '60 (Accordo di Amburgo del 1964). Anche la teoria sociologica di Talcott Parson \u00e8 stata influenzata dal pensiero pedagogico di Litt.\nLa storia come situazione culturale complessiva.\nL'uomo dev'essere considerato nel contesto storico. Litt per \u2018storia\u2019 non comprende soltanto gli eventi passati, ma anche la storia futura, plasmata dagli uomini. Egli definisce la storia come \"situazione culturale complessiva\" (\"kulturelle Gesamtlage\"), intendendo con ci\u00f2 la totalit\u00e0 delle realizzazioni conseguite dagli uomini mediante il pensiero, l'azione e la produzione in una comunit\u00e0. Se il senso della storia come \u2018storia culturale\u2019 \u00e8 quello di costituire un mondo spirituale (\"geistige Welt\"), l'educazione \u00e8 allora un \u00abagire che, per essenza, \u00e8 diretto al nesso del mondo umano e sociale, vale a dire del mondo spirituale\u00bb. Presa cos\u00ec, tuttavia, una simile totalit\u00e0 non esiste nel mondo; la situazione culturale complessiva \u00e8 piuttosto contraddistinta da ineguaglianze, diversit\u00e0, fratture: nel mondo altro non si trova che l'esistenza giustapposta e frammentata del \"dato\". Le azioni umane si distinguono in ragione dei fini e del loro perseguimento, ed \u00e8 per questo ch'esse esistono in regioni separate e tra di loro non comunicanti.\nLa contraddizione nella struttura dialettica fondamentale.\nTensioni e contraddizioni possono essere tolte mediante produzione di sintesi che non siano un concetto estrapolato dall'intelletto, ma connessione reale ed intrinsecamente antinomica dell'esistenza umana. La causa della contraddittoriet\u00e0 e dell'antinomicit\u00e0 presenti nella psiche umana \u00e8 da ricercarsi nella struttura dialettica fondamentale dell'esistenza. Tale struttura dialettica fondamentale (\"dialektische Grundstruktur\") non pu\u00f2 essere rimossa in maniera estrinseca mediante manipolazioni o interventi psicologici: questi possono tutt'al pi\u00f9 portare alla luce la contraddizione, senza per\u00f2 indicare come il singolo possa affrontare questo stesso rischiaramento. La soluzione delle tensioni dialettiche non \u00e8 perseguibile nell'educazione del bambino, perch\u00e9 esse coinvolgono tanto l'educando quanto l'educatore (la guida), ed il secondo non pu\u00f2 sfuggire loro pi\u00f9 del primo. Litt, tuttavia, non affida la soluzione delle tensioni e delle contraddizioni, intrinseche all'uomo, ad uno spontaneo \"lasciar crescere\", tanto pi\u00f9 che tale \"lasciar crescere\" dovrebbe procedere dal presupposto che lo sviluppo sia, fin dal principio, conforme ad uno scopo e sensato.\nIl superamento del rapporto di tensione.\nVi \u00e8 un abisso tra l'esistenza naturale organica e quella spirituale dell'uomo: alla prima non corrisponde alcuna sensatezza n\u00e9 un \"dovere\" (\"Sollen\"), n\u00e9 la natura tende a rimuovere alcuna contraddizione. Questa \u00e8 piuttosto l'esigenza fittizia degli uomini, poich\u00e9 il loro spirito tende a vivere in armonia con \u2018tutto ci\u00f2 che esiste ed \u00e8\u2019, richiedendo di superare le contraddizioni mediante il proprio autonomo lavoro intellettuale. Secondo Litt l'educazione pu\u00f2 esser compresa nella sua essenza soltanto guardando al suo fine, al suo \"Sollen\", che \u00e8 infine la sintesi da produrre per riconoscere le contraddizioni, ammetterne l'esistenza in quanto prodotto dello spirito umano, il quale a sua volta pone l'esigenza di controllarle e armonizzarle tra di loro mediante uno sforzo spirituale. Allo spirito \u00e8 dunque possibile ricondurre ad unit\u00e0 i poli contrapposti, perch\u00e9 questi hanno la loro origine in quello.\nL'uomo e il mondo.\nLitt rimarca il significato ed il ruolo dell'individuo, sottolineando come l'Io ed il mondo siano assegnati l'uno all'altro in un processo di reciproca 'apertura' (\"Erschlie\u00dfung\"); al contempo si oppone alla concezione monodimensionale ed individualistica di Hegel, che respinge l'individuo a semplice comparsa ed ombra del processo dialettico.\nPer esser fecondi, i contenuti oggettivi devono di volta in volta esser compresi nella vita del soggetto: il termine \u2018tradizione\u2019 \u00e8 inscindibile dal termine \u2018individuazione\u2019, uomo e mondo operano reciprocamente l'uno sull'altro e stanno in una reciproca e positiva tensione dialettica, completandosi dinamicamente a vicenda. \nMediante questo \u2018compimento operoso\u2019 (\"Abarbeitung\") il mondo e l'uomo si educano o si formano reciprocamente: l'uomo si forma giungendo alla determinazione di s\u00e9, ed il mondo si forma come la totalit\u00e0 dei contenuti spirituali, storici e sociali, che va rispettata e rafforzata nella \u2018virtuosa\u2019 (\"tugendhaft\") rivendicazione della loro esistenza.\nScienza, tecnica e mondo del lavoro, designati da Litt nel loro complesso come \u2018mondo\u2019, sono posti in reciproca interazione con l'uomo. L'uomo forma e plasma il mondo, e possiede cos\u00ec un \u2018carattere cosmogonico\u2019 (\"Weltbildungscharakter\"); i domini che, riuniti, costituiscono il mondo, sono le \u2018potenze formatrici\u2019 che a loro volta formano l'uomo, in un processo \u2018antropo-cosmogonico\u2019.\nCos\u00ec Hans Seidl efficacemente riassume la posizione filosofica di Litt:\nPosizione pedagogico-scolastica.\nL'ideale educativo.\nPer Litt non vi sono campi privilegiati dell'azione educativa. Esistono tuttavia ambiti come ad es. la scienza, la religione, l'arte e la morale, il cui carattere formativo permane inviolabile. \u00c8 caratteristico della societ\u00e0 voler idealizzare un modello formativo allo scopo di preservare certi contenuti dalla critica: questa tendenza \u00e8 tuttavia ritenuta da Litt inappropriata e discutibile. Diverso invece \u00e8 il tentativo, del tutto disinteressato, d'indagare le irrigidite concrezioni dello spirito per comprenderne lo scopo ed il significato, appropriandosene. L'educazione pu\u00f2 essere funzionale e orientata allo scopo senza per forza voler imporre un modello o ideale formativo: essa mira alla formazione di s\u00e9 del soggetto senza l'imposizione di un percorso idealizzato, riconducendolo piuttosto all'identit\u00e0 che gli \u00e8 pi\u00f9 propria (ossia, in senso pieno, con-geniale) e alla conoscenza di s\u00e9. Non \u00e8 perci\u00f2 possibile inferire un'educazione \u2018umana\u2019 da un modello o ideale educativo (\"Bildungsideal\") desunto da una particolare religione o da ideologie politiche; allo stesso modo, lo \"spirito\", in una determinata configurazione del mondo, o \u00e8 presente o non lo \u00e8: \u00e8 necessario cio\u00e8, di volta in volta, tematizzare il mondo dato al singolo caso per formare un soggetto cosciente di s\u00e9.\nViceversa, come il mondo \u2018si apre\u2019 al singolo, cos\u00ec il singolo spirito \"liberopensante\" (\"freidenkender Geist\") si obbliga ad istruirsi ed educarsi: l'educazione d'altra parte deve formarlo mediante un esame critico del mondo stesso.\n\"Bagaglio\" culturale e \"bagaglio\" educativo.\nLitt rimarca a pi\u00f9 riprese il significato della scelta dei contenuti formativi: \u00e8 proprio a causa della loro variet\u00e0 che \u00e8 tanto importante esaminare, dal punto di vista pedagogico, il contenuto delle materie oggetto d'insegnamento. Non esistono contenuti formativi che possano rivendicare per s\u00e9 validit\u00e0 universale, dato che diverso \u00e8 il loro apporto nei contesti esistenziali (\"Lebenszusammenh\u00e4ngen\") di differenti culture. Lo sforzo pedagogico dev'essere perci\u00f2 in grado di ridiscendere dalla totalit\u00e0 della cultura ai suoi singoli ambiti, in modo tale da strutturare e classificare secondo la loro priorit\u00e0 i domini ed i patrimoni culturali tra di loro. Questo modo di procedere tuttavia trascura ancora alcune scelte decisive relative al patrimonio culturale e formativo: un certo patrimonio (o \"bagaglio\") culturale pu\u00f2 rivestire un grande significato per il fruitore, senza tuttavia necessariamente possedere alcuna rilevanza per l'educazione. Non esiste un punto in cui debbano convenire \u2018bagaglio\u2019 culturale e \u2018bagaglio\u2019 formativo o educativo: perch\u00e9 anche il primo possa dimostrarsi capace di valere come contenuto educativo, deve \u00abinserirsi nel movimento interno della totalit\u00e0 vivente\u00bb, e porsi in relazione \u00aballa totalit\u00e0 dello sviluppo spirituale del giovane\u00bb, giungendo a corrispondere alla sua concezione del mondo. Una volta trovati i contenuti educativi appropriati, questi devono essere ancora adattati al gruppo di riferimento previsto, in cui i membri possiedano mentalit\u00e0 tra di esse paragonabili.\nIl compito della formazione culturale.\nLa formazione culturale insegna all'uomo la disciplina da tenere nei confronti di s\u00e9 e nelle sue relazioni: realizzandola, gli si agevola l'accesso agli altri. Il lavoro con la sua sobriet\u00e0 ha un effetto benefico sulla persona, poich\u00e9 \u00e8 grazie a questa 'applicazione esistenziale' (\"Lebens\u00fcbertragung\") che gli \u00e8 possibile assimilare la disciplina intrinseca al lavoro, per crescere grazie ad esso anche dal punto di vista umano. Litt affronta anche nella pratica il tema della \u2018pedagogizzazione\u2019 della societ\u00e0: anche la famiglia pi\u00f9 capace non \u00e8 pi\u00f9 in grado di offrire le garanzie necessarie alla formazione dell'adolescente, come ancora si poteva immaginare ai tempi di Pestalozzi o Diesterweg. \n\u00c8 necessario che la scuola si assuma compiti sempre nuovi per sostenere e garantire la capacit\u00e0 di affrontare l'impegno quotidiano e la responsabilit\u00e0 delle proprie azioni nell'adolescente: una separazione tra educazione e mondo degli adulti (mondo del lavoro) non \u00e8 pi\u00f9 pensabile. Anche i bambini, dall'asilo in poi, dovranno esperire i vincoli del mondo degli adulti.\nValori educativi e valori vitali.\nIl giovane deve confrontarsi con temi culturali di rilievo e classici, nonch\u00e9 dotati di carattere educativo \"atemporale\", perch\u00e9 questi sono i veri \"valori educativi\". Oltre a ci\u00f2 la scuola deve prendere in considerazione anche le reali esigenze vitali, le esigenze sociali, occupandosene: ci\u00f2 significa che ai cosiddetti \"valori vitali\" \u00e8 attribuita la stessa importanza riconosciuta ai \"valori educativi\". Se tra le due specie di valori emerge un rapporto di tensione che resta irrisolto, entrambe devono rimanere tra di loro incompatibili, e non possono giungere ad un rapporto di ricomposizione ove una specie di valore predomini del tutto sull'altra.\nIl processo di democratizzazione dei giovani.\nLitt raccomanda inoltre di escludere dalle lezioni contenuti d'ordine esplicitamente politico, o ideologico, \"d'attualit\u00e0\". La scuola non dev'essere soggetta ad abusi tendenti all'indottrinamento politico o ideologico relativi ad un partito. Egli piuttosto sottolinea l'importanza di rafforzare il carattere del giovane mediante un esempio che sia insieme etico, morale e spirituale.\nNonostante Litt respinga l'intreccio scuola-politica, egli si esprime a favore dell'educazione alla democrazia nelle scuole. Un sistema scolastico funzionante, come afferma, si contraddistingue per la propria stabilit\u00e0, distanziandosi dal predominante clima politico, intellettuale e culturale, allo scopo di non cadere nella falsa convinzione che sia necessario reagire alle controversie politiche all'interno delle aule. La scuola ha un carattere naturalmente \"conservatore\" (\"erhaltend\"), perch\u00e9 \u00e8 in grado di costruire la \"solidariet\u00e0 educativa tra le generazioni\" (\"Bildungssolidarit\u00e4t der Generationen\"); essa, pertanto, \u00e8 tenuta a garantire una certa stabilit\u00e0 e continuit\u00e0 anche in tempi di rapidi mutamenti.\nLa critica al sistema scolastico unificato.\nDurante tutta la sua attivit\u00e0 accademica e d'insegnamento, Litt s'impegn\u00f2 molto a difesa di un sistema dell'istruzione articolato in diversi indirizzi, rifiutando con forza l'idea della cosiddetta \u2018scuola unificata\u2019. Nelle sue opere egli prende posizione a favore dell'eccellenza degli indirizzi liceali e ginnasiali, e delle loro materie caratterizzanti a contenuto umanistico-letterario (lingue e letterature classiche e moderne, discipline storico-filosofiche), ossia scientifico-spirituale.\nCompito delle scuole superiori \u00e8, a suo parere, quello di offrire le maggiori opportunit\u00e0 educative agli allievi pi\u00f9 dotati, richiedendo da loro il massimo impegno nello studio e nella maturazione della personalit\u00e0. Alla molteplicit\u00e0 e variet\u00e0 di materie offerte dagli indirizzi superiori d'istruzione dovrebbe fare da contraltare la minore variet\u00e0 offerta dalle scuole professionali (\"Berufsschulen\"), le quali tuttavia si concentrerebbero di pi\u00f9, nella concezione di Litt, nel formare professionisti competenti nel loro ambito specifico, comprendendo, sia pure in misura minore rispetto agli indirizzi superiori, l'insegnamento delle materie di \u2018cultura generale\u2019, correlate e contestualizzate all'ambito professionale prescelto.\nComprensione e rispetto dovrebbero infine costituire aspetti costitutivi anche di queste scuole, come fondamento della civile convivenza e del rispetto dei diritti umani.\nAutorit\u00e0 pedagogica nell'insegnamento.\nPer Litt,\"insegnamento\" ed \"educazione\" sono strettamente collegati, dato che un importante momento educativo confluisce sempre anche nell'insegnamento. L'azione pedagogica \u00e8 decisiva nell'imbastire un insegnamento che miri ad educare all'equit\u00e0, all'etica del lavoro e all'adempimento dei propri doveri. \nTali valori, secondo Litt, dovrebbero essere trasmessi dagli insegnanti agli allievi piuttosto in maniera \"indiretta\" che \"diretta\", poich\u00e9 ogni insegnante ha un diverso \"carisma\" (\"Strahlkraft\") e un diverso approccio o punto di vista educativo. Accanto all'intreccio reciproco di \"insegnamento\" ed \"educazione\" ve ne sono da considerare altri di non minore importanza: quello tra \"intelletto\" e \"carattere\" e tra \"sapere\" e \"formazione\".\nIl \"sapere\" \u00e8 sempre un giudizio ed una valutazione dello stato delle cose o 'situazione' (\"Lage\"), e il fondersi assieme di \"sapere\" e \"coscienza morale\", \"scienza e coscienza\" (\"Wissen und Gewissen\") \u00e8 ci\u00f2 che si presuppone affinch\u00e9 l'agire possa corrispondere al \"sapere\" (a ci\u00f2 in cui si crede).\nCompiti dell'insegnante.\nQualit\u00e0 richieste all'insegnante.\nLitt \u00e8 certo convinto che esistano educatori dotati per cos\u00ec dire dalla nascita di un eccezionale talento pedagogico; egli tuttavia \u00e8 dell'opinione che alla maggior parte degli insegnanti sia necessaria l'apprensione dell'uso di determinati ausili e metodi educativi per giungere ad un grado soddisfacente di formazione professionale. Per \u2018metodi educativi\u2019 in senso stretto sono da intendersi la costanza e la precisione nella formazione pedagogica dell'allievo, ed una profonda conoscenza dei metodi d'insegnamento. In pi\u00f9, Litt difende l'aspetto metodico dell'insegnamento perch\u00e9, mediante un'azione pedagogica sistematica e regolare, non sia lasciato spazio al radicarsi di costrutti imperfetti e, alla lunga, dannosi nel modo di apprendere del discente. La teoria pedagogica, oltre a costituire un sapere metodico, impone ai docenti precise esigenze, anche non necessariamente collegate alla pratica dell'insegnamento. Essa infatti li deve portare a far propria una \u2018coscienza della posizione storica\u2019 (\"geschichtliches Standortbewusstsein\") tale, che in seguito possa essere in grado di aiutare gli allievi a ritrovarsi e ad inserirsi nello scorrere degli eventi del mondo.\nPer \u2018coscienza della posizione storica\u2019 Litt intende anche l'ampiezza \u2018dell'orizzonte spirituale', che a suo dire permetterebbe all'insegnante di rappresentare in maniera convincente \u201cle potenze spirituali, il cui precipitato gli appare essere il contenuto della sua attivit\u00e0 docente\u201d, rendendolo inoltre capace di affrontare con vigile coscienza i fenomeni contemporanei. \nScopo della teoria pedagogica \u00e8 anche quello di contribuire a dare al docente in formazione una certa consapevolezza di s\u00e9 nel definire la propria azione pedagogica, basandosi sulla propria libert\u00e0 interiore e sulla coscienza del proprio dovere.\nUn buon insegnante si riconosce dal fatto che possiede capacit\u00e0 di autocontrollo, \u00e8 imparziale, ed \u00e8 capace di affrontare temi controversi e questioni esistenziali decisive su un piano di fondamentale mediazione e concordia. Cercare di influenzare la scuola e gli allievi con ideologie partitiche o parziali, resta per Litt un pericolo da evitare con cura.\nConservare la libert\u00e0 di scelta.\n\u00c8 un errore togliere agli allievi la possibilit\u00e0 di prendere delle decisioni in relazione alla loro personale visione del mondo, precipitando i tempi della loro educazione. \u00c8 invece necessario offrire loro l'occasione di tracciare la propria immagine del futuro. Questo richiede che l'insegnante sia tollerante e ponga a freno i propri progetti, desideri o visioni del futuro. In tal modo, inoltre, gli \u00e8 consentito di porre in relazione gli allievi con una visione pi\u00f9 ampia della cultura, porgendosi come mediatore tra \u2018io\u2019 ed il \u2018mondo\u2019, cos\u00ec che il processo educativo conduca alla \u2018cosa\u2019, posta oltre la posizione personale, insegnando ad apprendere autonomamente la \u2018situazione oggettiva\u2019. \nL'insegnante ha il dovere di avvicinare gli studenti alla considerazione imparziale dei contenuti oggettivi. L'educazione raggiunge il suo obiettivo solo qualora, accanto al \u2018lasciare crescere\u2019 del futuro uomo, anche il \u2018guidare\u2019 sia visto come componente costitutiva del processo formativo.\nAdottare come unico intervento educativo la mera osservazione della direzione di sviluppo di un bambino, soddisfacendo le sue esigenze o preferenze, o favorendo i suoi interessi, \u00e8 in s\u00e9 un agire miope ed in ogni caso non rispondente alle esigenze di crescita personale e umana del discente. Tanto l' \u2018io\u2019 che il \u2018mondo\u2019 stanno in realt\u00e0 in un rapporto di reciproca apertura ed il confronto con contenuti oggettivi, adeguati all'et\u00e0 e alle doti, \u00e8 di fondamentale importanza per il processo di crescita del bambino, futuro uomo.\nLetteratura critica.\nOpere correlate.\nDal 1999 esce a cadenza biennale anche un \"Theodor-Litt-Jahrbuch\", ed. dalla \"Theodor-Litt-Forschungsstelle\" dell'Universit\u00e0 di Lipsia."}
{"id": "4195705", "revid": "767487", "url": "https://it.wikipedia.org/wiki?curid=4195705", "title": "Uomini di parola (film 2012)", "text": "Uomini di parola (\"Stand Up Guys\") \u00e8 un film commedia statunitense del 2012 diretto da Fisher Stevens e interpretato da Al Pacino, Christopher Walken e Alan Arkin.\nTrama.\nDopo 28 anni di prigione, Val reincontra il suo vecchio amico e complice Doc. Passano una notte di baldoria in cui si riuniscono con un altro vecchio amico Hirsch, che ai tempi delle loro scorribande era solito fare l'autista. Per Val si tratta di una vera e propria rimpatriata, fino a quando capisce che Doc \u00e8 stato contattato dal boss Claphands per ucciderlo come vendetta per aver provocato la morte accidentale del figlio durante una rapina eseguita 28 anni prima, e per cui Val \u00e8 stato incriminato.\nPromozione.\nIl 13 settembre 2012 \u00e8 stato diffuso online il primo trailer del film. Il trailer italiano \u00e8 stato invece distribuito il 28 febbraio 2013. Il 17 marzo 2013 il film, in lingua originale e sottotitolato, \u00e8 stato proiettato al Petruzzelli di Bari, sede del Bifest 2013, con la partecipazione in sala di Giancarlo Giannini, doppiatore di Val / Al Pacino, premiato con il \"Federico Fellini Platinum Award for Cinematic excellence\".\nDistribuzione.\nIl film \u00e8 stato presentato in anteprima al Chicago International Film Festival il 12 ottobre 2012, e successivamente al Mill Valley Film Festival. Il film \u00e8 stato distribuito limitatamente il 14 dicembre 2012 nelle citt\u00e0 di New York e Los Angeles mentre nelle sale statunitensi \u00e8 stato distribuito il 1\u00ba febbraio 2013. In Italia \u00e8 uscito l'11 luglio 2013 su distribuzione Koch Media.\nAccoglienza.\nNegli Stati Uniti il film \u00e8 stato un fiasco: ha incassato solo 3.310.031 $ non riuscendo a recuperare i 15 milioni spesi come budget decretandone il flop. In Italia \u00e8 riuscito a incassare circa 90.000 \u20ac nella prima settimana: l'incasso totale \u00e8 stato di 205.802 \u20ac."}
{"id": "4195707", "revid": "80598", "url": "https://it.wikipedia.org/wiki?curid=4195707", "title": "Madeleine Thornton-Sherwood", "text": ""}
{"id": "4195715", "revid": "287204", "url": "https://it.wikipedia.org/wiki?curid=4195715", "title": "Associazione Sportiva Cittadella 2012-2013", "text": "Questa voce raccoglie le informazioni riguardanti l'Associazione Sportiva Cittadella nelle competizioni ufficiali della stagione 2012-2013.\nStagione.\nNella stagione 2012-2013 il Cittadella ha disputato il settimo campionato di Serie B della sua storia.\nMaglie e sponsor.\nIl fornitore ufficiale di materiale tecnico per la stagione 2012-2013 \u00e8 stato Garman, mentre lo sponsor di maglia \u00e8 stato Siderurgica Gabrielli.\nOrganigramma societario.\nArea direttiva\nArea sicurezza\nArea organizzativa\nArea comunicazione e marketing\nArea tecnica\nSettore giovanile\nArea sanitaria"}
{"id": "4195716", "revid": "1008732", "url": "https://it.wikipedia.org/wiki?curid=4195716", "title": "Episodi di Haven (terza stagione)", "text": "La terza stagione della serie televisiva Haven, composta da 13 episodi, \u00e8 stata trasmessa in prima visione assoluta negli Stati Uniti dal canale via cavo Syfy dal 21 settembre 2012 al 17 gennaio 2013.\nIl 12\u00ba episodio della stagione, \"Reunion\", inizialmente programmato per il 14 dicembre 2012, \u00e8 stato posticipato da Syfy al seguente 17 gennaio 2013 poich\u00e9 contenente scene di violenza all'interno di una scuola superiore; ci\u00f2 \u00e8 avvenuto in segno di solidariet\u00e0 per le vittime del massacro alla Sandy Hook Elementary School, consumatosi a Newtown lo stesso giorno in cui sarebbe dovuto andare in onda l'episodio.\nIn Italia la stagione \u00e8 stata trasmessa in prima visione in chiaro da Rai 4 dal 12 ottobre al 16 novembre 2013.\n301.\nTrama.\nAudrey viene rapita da un misterioso individuo che cerca di avere informazioni su Colorado Kid. Quando la donna riesce a liberarsi, cerca di sapere anch'ella di pi\u00f9 del ragazzo chiedendo informazioni a Vince e Dave, i due fratelli titolari del giornale locale. Non rassicurata dalle spiegazioni avute fa dissotterrare la tomba di Colorado Kid che viene rinvenuta vuota con una scritta incisa sulla cassa di legno proprio dalla stessa Audrey, quando 27 anni prima era a Haven nei panni di Lucy.\nRestare.\nTrama.\nHaven viene invasa da uomini nudi affamati e aggressivi che sembrano cavernicoli. Mentre Duke indaga su chi \u00e8 il misterioso \"Cacciatore\" che era emerso dalla scritta sulla tomba di Colorado Kid, Audrey e Nathan scoprono che molti uomini sono assiepati in una fattoria: ricercando dov'\u00e8 il \"Problema\", scoprono che il proprietario della fattoria aveva portato il proprio cane, affetto da rabbia, dal veterinario per un'iniezione mortale. L'uomo aveva sempre trattato male il cane, a differenza del figlio. Grazie anche ad una psichiatra giunta in citt\u00e0 per aiutare Audrey dopo il rapimento, si scopre che gli uomini sono in realt\u00e0 i cani presenti dall'accalappiacani della citt\u00e0. Quando il fattore tratta in modo umano il cavernicolo che ha di fronte a s\u00e9, gli uomini ridiventano cani.Da un vecchio giornale locale, Duke scopre che il \"Cacciatore\" non \u00e8 una persona, bens\u00ec una tempesta di meteoriti che si scatena ogni 27 anni nella costellazione di Orione. A intervalli ciclici, la scomparsa di Audrey (e prima di lei, di Lucy e tutte le altre) avviene in concomitanza con l'arrivo della tempesta del Cacciatore. Duke avvisa Audrey che la prossima \u00e8 prevista tra due mesi.\nSulla mia testa.\nTrama.\nUna donna bionda viene aggredita mentre preleva da uno sportello automatico: il corpo viene trovato scalpato e l'aggressore, come rivelano le telecamere, porta il tatuaggio di Haven sul braccio. Nathan ed Audrey, visti i precedenti omicidi, propendono per un serial killer che prende trofei dai corpi delle vittime. Nel frattempo, una serie di omicidi sconvolgono la cittadina e in tutti i casi sembra esserci di mezzo l'acqua. Audrey ha una visione di Colorado Kid, ai tempi in cui era Lucy e Nathan, per poterla aiutare, si mette in contatto con Jordan, avvenente barista che fa parte delle \"persone tatuate\": secondo Vince e Dave infatti, queste persone fanno parte di una setta chiamata \"la Guardia\", che da generazioni controlla e aiuta le persone con i Problemi di Haven. Gli omicidi dell'acqua intanto vengono risolti, anche grazie a Duke (che vuole dimostrare ai due agenti di non essere un assassino): una donna con Problemi, precipitata con l'auto a ridosso dell'oceano, \u00e8 infatti incastrata tra le lamiere e i suoi incubi erano diventati realt\u00e0.\nPrima del tramonto (1\u00aa parte ).\nTrama.\nAudrey parte in Colorado accompagnata da Duke per cercare informazioni su James Coogan, alias Colorado Kid e qui scopre che James era figlio di Sara (Audrey in una precedente vita). Nathan e Tommy indagano nel frattempo su un racket di estorsioni legato alla possibilit\u00e0/problema di due sorelle di far rivivere le persone appena morte, se resuscitate prima del tramonto. Durante le indagini Nathan acquisisce indizi che lo inducono a ritenere che Tommy sia il killer della pistola captiva ma Tommy se ne accorge e gli spara uccidendolo.\nPrima del Tramonto (2\u00aa parte).\nTrama.\nAudrey e Duke , tornati ad Haven riescono a riportare in vita Nathan sfruttando il problema delle due sorelle dell'episodio precedente. Nel frattempo Dave e Vince scoprono che il Killer aveva usato come proprio rifugio il loro capanno di pesca e vi si recano ma qui trovano Tommy che li fa prigionieri e cerca di carpire loro informazioni su dove sia Colorado Kid e sul fienile. Nel mentre sopraggiungono Audrey e Nathan e Tommy riesce a dileguarsi con una barca ma quest'ultima esplode.\nSarah.\nTrama.\nDuke viene catapultato nel 1955 a causa di un \"problema\". Riesce ad \"avvisare\" Audrey e Nathan di questo fatto ma anche Nathan viene proiettato nello stesso passato. Qui, mentre Duke comprende meglio la storia della propria famiglia incontrando suo nonno da giovane, Nathan incontra Sarah ed in un momento fugace concepiscono colui che sar\u00e0 James alias Colorado Kid. Dopo varie peripezie e rischiando di cambiare il futuro riescono a tornare al presente.\nBruciati.\nTrama.\nNel bosco viene trovato il corpo sepolto di Tommy, il detective di Boston, da cui si constata che il killer della pistola captiva aveva preso il suo posto da subito. \"La guardia\" cerca di strumentalizzare una bambina avente il \"problema\" di poter far fare alle persone ci\u00f2 che vuole al fine di forzare Audrey controllando Nathan, in quanto lei \u00e8 immune ai problemi ma legata a Nathan sentimentalmente. Si viene cos\u00ec a sapere dell'esistenza del \"fienile\", un luogo in cui se Audrey dovesse entrare, i problemi scomparirebbero per 27 anni. Analizzando i resti di Tommy si risale al rifugio del killer captivo: Audrey e Nathan lo esplorano e dai resti dei corpi deducono che egli \u00e8 ancora vivo, \u00e8 un \"mutaforme\" ed indossa la pelle degli individui che uccide.\nL'ultimo addio.\nTrama.\nAudrey si sveglia e si reca al lavoro ma si accorge presto che tutti gli abitanti di Haven sono svenuti; vagando per la citt\u00e0 incontra un solo uomo ancora cosciente, che per\u00f2 ha perso la memoria. Faticosamente Audrey ricostruisce le azioni dell'uomo, che si chiama Will ed \u00e8 un coach di pallacanestro giovanile. Nel frattempo, in flashback, viene mostrato il giorno precedente, in cui si erano svolte ancora le ricerche sul killer della pistola captiva: era stato un giorno di interrogatori, in cui tutti i protagonisti erano sospettati. Audrey e Claire avevano scagionato tutti. Tornati al presente, Audrey sospetta che perfino Will sia il killer, ma poi deve ricredersi: portato di fronte al corpo di una delle vittime non ancora identificate, Will riconosce la propria ragazza e riacquista parte della memoria. Audrey apprende cos\u00ec che anch'egli \u00e8 una vittima del killer, in coma da due mesi dopo l'aggressione in cui la sua ragazza era stata uccisa. Il Problema di Will - che ha mandato in coma tutta Haven - si \u00e8 innescato il giorno prima, quando i suoi fratelli hanno deciso di staccare l'apparecchiatura che lo teneva in vita. Messo dinnanzi alla cosa, Will decide di tornare sul luogo dove si era risvegliato e ritorna subito in coma, risvegliando l'intera Haven. Audrey comprende che non pu\u00f2 rassegnarsi all'idea di un lungo addio, ma deve lottare per rimanere nel suo mondo. Alla sera, mentre \u00e8 con Claire a rivedere la documentazione sul caso del killer, Audrey sospetta della collega, che si rivela essere il mutaforma ricercato da settimane.\nGrazie per i ricordi.\nTrama.\nNathan e Duke arrivati a casa di Audrey scoprono che \u00e8 stata rapita da Arla Cogan e dopo l'ennesimo litigio iniziano a cercarla. Audrey e Arla durante il cammino che le porta al fienile ritrovano l'agente Howard, il quale spiega loro che James \u00e8 uscito dal fienile proprio nel momento in cui \u00e8 ricomparso ad Haven. Mentre Arla si mette alla ricerca di James, Howard inizia a spiegare ad Audrey cos'\u00e8 il fienile. Il fienile effettivamente porr\u00e0 fine a tutti i problemi di Haven, ma questo accadr\u00e0 soltanto se Audrey vi entrer\u00e0 di sua spontanea volont\u00e0. Se dovesse rifiutarsi, la tempesta di meteoriti distrugger\u00e0 l'intera citt\u00e0 molto presto. Pochi istanti dopo Nathan e Duke ritrovano Audrey ma sia il fienile che Howard scompaiono nuovamente. Subito dopo un meteorite cade proprio sul faro della citt\u00e0 (che si vede alla fine della sigla) disintegrandolo. Vince capisce che Dave pu\u00f2 essere una minaccia e lo rinchiude nel portabagagli della sua auto. Arla \u00e8 riuscita a trovare James ma ben presto si rende conto che le sue condizioni di salute sono pessime. Duke spiega ad Arla che l'unico modo per far guarire James \u00e8 farlo rientrare nel fienile assieme ad Audrey. Dave, liberato da Dwight, si mette alla ricerca di Audrey. Al fienile, nel frattempo ricomparso, si ritrovano Duke, James, Arla, Nathan e Audrey. Seguono momenti di gran nervosismo, James peggiora di minuto in minuto, ma con uno scatto improvviso apre la porta e rientra nel fienile. Audrey decide di entrare e Nathan la segue. Il fienile, che esternamente \u00e8 di legno e sembra molto trasandato, all'interno invece \u00e8 una struttura moderna composta da stanze e corridoi completamente bianchi. Nathan si rende conto che il suo problema \u00e8 scomparso e propone di distruggere il fienile. L'istante successivo i 2 si ritrovano di nuovo nel 1955 (episodio 9) e assistono passivamente ad un tentativo da parte di due giovani (Vince e Dave) e una donna (Sarah) di far esplodere il fienile. Il tentativo fallisce miseramente, ma prima di entrare, Sarah chiede ai 2 amici di prendersi cura di suo figlio. I 2 chiedono a Sarah chi sia il padre ma lei risponde che il padre non \u00e8 ancora nato. Nathan e Audrey tornano nuovamente all'interno di una delle stanze bianche e Howard spiega loro che quello che hanno visto \u00e8 un ricordo. Nathan non crede che quel ricordo sia reale e cos\u00ec Howard li rimanda indietro nel tempo. In questo nuovo ricordo scopriamo un momento di grande intimit\u00e0 tra Sarah e il Nathan del 1955. Il ricordo termina e al ritorno nel fienile Audrey e Nathan non sono pi\u00f9 assieme. Nathan trova James e gli rivela di essere suo padre. James rivela al padre che teme che sua madre lo stia cercando per ucciderlo. Pare infatti che la morte di una persona amata da Audrey possa far finire tutti i problemi per sempre. Fuori dal fienile, Duke rivela ad Arla di essere ancora innamorato di Audrey, mentre fanno la loro comparsa anche i membri della guardia capitanati con grande sorpresa da Vince. All'interno Nathan ritrova Audrey e le spiega che James \u00e8 loro figlio. James chiede di poter rivedere Arla, ma una volta riportata all'interno il suo problema scompare svelandone cos\u00ec la vera identit\u00e0. Arla in preda ad un attacco di nervi cerca di uccidere Audrey ma finisce col colpire James che cade a terra. Arla non si arrende ma al secondo tentativo ha la peggio e viene portata fuori dal fienile da Nathan. James ancora dolorante chiede scusa alla madre per aver creduto che volesse ucciderlo e le spiega come possono finire i problemi ad Haven. Audrey scopre cos\u00ec che dovr\u00e0 decidere tra sparire per sempre o uccidere Nathan, la persona che ama. Howard ricompare intimandole di andare ma Audrey esce per un ultimo saluto a Vince, Dave, Dwight, Duke e infine Nathan, banciandolo intensamente con la promessa di ricomparire tra 27 anni. Nathan e Duke finiscono nuovamente col litigare mentre Audrey con uno scatto entra nel fienile. Nathan cerca in tutti i modi di entrare ma la porta ora \u00e8 chiusa. Howard comparso all'esterno intima a Nathan di smetterla di prendersela col fienile. Ne scaturisce una sparatoria incrociata tra Nathan che colpisce Howard, Jordan che colpisce Nathan e Duke che colpisce Jordan. Howard caduto a terra inizia ad emanare luce e poco dopo scompare. La stessa luce inizia ad uscire anche dal fienile inghiottendo al suo interno Arla. Nathan, ferito gravemente, intima a Duke di andare a riprendere Audrey. Quest'ultimo, una volta avvicinatosi finisce per essere risucchiato a sua volta scomparendo davanti ad un disperato Nathan."}
{"id": "4195720", "revid": "84184", "url": "https://it.wikipedia.org/wiki?curid=4195720", "title": "Martino Cellario", "text": ""}
{"id": "4195721", "revid": "2190576", "url": "https://it.wikipedia.org/wiki?curid=4195721", "title": "Mustapha Haida", "text": "\u00c8 campione intercontinentale Wako Pro, Campione del Mondo ISKA, Campione del Mondo Venum Victory World Series, vincitore dei tornei Thaiboxmania ed Oktagon e vincitore in Fight Code.\nIn carriera ha affrontato avversari come Arnaldo Silva (POR) per un Titolo del Mondo Wako Pro e Chingiz Allazov nel 2015; ha vinto contro atleti di fama internazionale come L'olandese Andy SOUWER, detto \"The Destroyer\" (2014), Abdallah \"La Panth\u00e8re\" MABEL (FR, 2015), Jos\u00e8 Barradas (POR), Julian Imeri (ALB), Hunkar Kilic (TUR), e guadagnato un pari con due minus point in Francia contro Wallid Haddad (ALG).\nDopo essersi infortunato ad un piede nell'incontro con Riccardo Lecca a Roma riesce nuovamente a disputare Oktagon 2013, ma l'infortunio non \u00e8 guarito costringendo Haida a ritirarsi al termine della seconda ripresa con il match ancora in equilibrio.\nNel settembre 2013 affronta e batte per KO nell'ordine: Piergiulio Paolucci, Jaouad El Byari e Bogdan Stanciu, stavolta nel circuito SUPERKOMBAT di cui \u00e8 entrato a far parte, superando i quarti di finale.\nDopo Oktagon 2014, dov'\u00e8 sconfitto ai punti da Nicola Gallo, disputa un incontro in Francia per il Titolo del Mondo ISKA -78\u00a0kg contro Karim Ghajji, il 30 maggio 2014; tuttavia il titolo rimarr\u00e0 al transalpino. Poco dopo arriva la chiamata al Kunlun Fight 7, importante torneo di K-1 al limite dei 70\u00a0kg organizzato in Cina, in cui affronta e batte il favorito del torneo, Andy \"the destroyer\" Souwer.\nPochi mesi dopo, il 21 settembre 2014 Haida si presenta a Macao per incontrare il bielorusso Zuev, che batte ai punti. Nelle fasi finali dell'incontro Haida si infortuna gravemente alla mano sinistra ed \u00e8 costretto ad un lungo stop e a due interventi chirurgici. Zuev verr\u00e0 ripescato dagli organizzatori e nell'ultima tappa del torneo, in Mongolia, batter\u00e0 per KO Aikpracha e ai punti il vincitore dell'anno precedente, l'australiano Victor Nagbe.\nTrascorsi sei mesi di cure per trovare una condizione accettabile per tornare sul ring, il 17 marzo 2015 Haida viene ingaggiato nuovamente in Cina, a Sanya, dove lo aspetta un evento in suo onore \"Il ritorno del dragone volante\", dove viene sconfitto ai punti dal bielorusso Chingiz Allazov.\nSuccessivamente, Haida partecipa per la quarta volta consecutiva ad Oktagon, dove batte ai punti il coriaceo Pasquale Mangini, per poi disputare e vincere a Figline Valdarno il Titolo del Mondo ISKA Oriental Rules nella categoria -72,500\u00a0kg contro il francese Bernardou.\n\u00c8 questo il lasciapassare per il torneo Venum Victory World Series, che nel frattempo \u00e8 approdato a Debrecen (Ungheria), dove Haida, il 22 agosto 2015, nella stessa serata elimina sia il padrone di casa Zsolt, che Abdallah Mabel, all'extraround.\nHaida si aggiudica quindi la fase finale del torneo, il 28 novembre a Parigi e batte per KO alla prima ripresa il francese Kader El Kaamouchi e in finale ai punti Michael Krcmar, gi\u00e0 vincitore della serata di Milano, ad Oktagon 2015, aggiudicandosi cintura e torneo.\nPartecipa e vince contro Wang Yuhu nell'evento Thai boxe Mania gennaio 2016. \nSempre nel 2016 Haida vince l'Oktagon Firenze contro l'atleta francese Johane Beausejour, confermandosi campione del mondo ISKA nei 72,5\u00a0kg. Nell'aprile 2017 vince Oktagon Torino, nel circuito statunitense Bellator Kick boxing, contro il campione tedesco Enriko \"the Hurricane\" Kehl ."}
{"id": "4195722", "revid": "115663347", "url": "https://it.wikipedia.org/wiki?curid=4195722", "title": "\u010crni Vrh (monte)", "text": "Il \u010crni Vrh (1.543 - in tedesco \"Schwarzkogel\") \u00e8 la montagna pi\u00f9 alta delle Pohorje nelle Prealpi Slovene nord-orientali. Si trova in Carinzia (Slovenia). Il toponimo significa \"monte nero\". La montagna \u00e8 collocata a nord dell'abitato di Mislinja."}
{"id": "4195724", "revid": "436907", "url": "https://it.wikipedia.org/wiki?curid=4195724", "title": "Per una notte o per sempre", "text": "Per una notte o per sempre \u00e8 un singolo della cantante italiana Annalisa, pubblicato il 14 settembre 2012 come terzo estratto dal secondo album in studio \"Mentre tutto cambia\".\nDescrizione.\nIl brano \u00e8 stato scritto e composto da Giulia Anania e Marta Venturini e prodotto da Dado Parisini. La cantante in merito al significato della canzone dichiara: \nPromozione.\nIl brano ancor prima dell'uscita del secondo singolo, Tra due minuti \u00e8 primavera, era stato presentato prima live durante la gara di \"Amici Big\", svoltasi durante il serale dell'undicesima edizione di \"Amici di Maria De Filippi\", tra marzo e maggio 2012 e successivamente interpretata in qualit\u00e0 di ospite a \"Il concerto del vincitore - Tezenis Live\", di Alessandra Amoroso ed Emma Marrone, svoltosi presso l'Arena di Verona, il 5 settembre 2012.\nIl singolo \u00e8 stato infine pubblicato per promuovere le due date invernali teatrali del Mentre tutto cambia tour della cantante; inoltre \u00e8 l'unico singolo della cantante insieme a \"Tutto sommato\" a non essere accompagnato dal relativo videoclip.\nSuccessivamente \u00e8 stato inserito nella compilation \"Radio Italia Hits\"."}
{"id": "4195728", "revid": "124697534", "url": "https://it.wikipedia.org/wiki?curid=4195728", "title": "Gilles di Parigi", "text": "Biografia.\nNel 1119 entr\u00f2 come monaco a Cluny, e successivamente si trasfer\u00ec a Parigi, ove divenne sacerdote. Chiamato a Roma da papa Callisto II (che era stato eletto papa proprio a Cluny), venne nominato cardinale vescovo di Frascati nel concistoro del dicembre 1121 e ricevette quindi la consacrazione episcopale. Venne poi inviato come legato pontificio in Ungheria e Polonia tra il 1123 ed il 1125, ove riorganizz\u00f2 alcune diocesi.\nNel 1124 partecip\u00f2 all'elezione di papa Onorio II. Nel 1129 venne inviato come legato in Siria, ove pose fine ad un'annosa \"querelle\" fra i patriarchi di Antiochia e di Gerusalemme circa la competenza sulla provincia ecclesiastica di Tiro. La sua partecipazione alla elezione papale del 1130, che si risolse nella duplice elezione di Innocenzo II e di Anacleto II (quest'ultimo considerato successivamente illegittimo e quindi antipapa), \u00e8 controversa. Presente o meno, ci\u00f2 che \u00e8 certo \u00e8 la sua adesione ad Anacleto II, il che gli cost\u00f2 la scomunica, e la deposizione da cardinale vescovo di Frascati, da parte di Innocenzo II. Anacleto II lo nomin\u00f2 legato pontificio in Francia. Nel 1138 Gilles rientr\u00f2 nella Chiesa facendo atto di obbedienza a Innocenzo II e venne reintegrato nella carica di cardinale vescovo di Frascati.\nMor\u00ec a Roma l'anno successivo.\nFu autore di l\"Historia Vie Hierosolimitane\" (sei libri in versi scritti sotto pseudonimo), della \"Vie de Saint-Hugues\" (\"Vita\" dell'abate di Cluny, Sant'Ugo) e delle \" Epistola ad Bernardum\"."}
{"id": "4195729", "revid": "599013", "url": "https://it.wikipedia.org/wiki?curid=4195729", "title": "Finn Roy V\u00e5dahl", "text": "Carriera.\nClub.\nV\u00e5dahl gioc\u00f2 con la maglia dello Steinkjer.\nNazionale.\nConta una presenza per la . Il 24 marzo 1976, infatti, fu in campo in occasione della sconfitta per 3-0 contro l'."}
{"id": "4195734", "revid": "599013", "url": "https://it.wikipedia.org/wiki?curid=4195734", "title": "Erik Johannessen (calciatore 1952)", "text": "Carriera.\nClub.\nJohannessen gioc\u00f2 per il Viking dal 1971 al 1983, collezionando complessivamente 501 presenze (amichevoli incluse). In questo periodo, vinse sei campionati (1972, 1973, 1974, 1975, 1979 e 1982) e una Norgesmesterskapet (1979).\nNazionale.\nConta 6 presenze per la . Esord\u00ec il 15 maggio 1975, nella vittoria per 3-5 contro la , a Helsinki."}
{"id": "4195735", "revid": "454774", "url": "https://it.wikipedia.org/wiki?curid=4195735", "title": "Anh Tuan Hoang", "text": ""}
{"id": "4195742", "revid": "599013", "url": "https://it.wikipedia.org/wiki?curid=4195742", "title": "B\u00f8rge Josefsen", "text": "Carriera.\nClub.\nJosefsen gioc\u00f2 con la maglia dello Skeid.\nNazionale.\nConta una presenza per la . Il 29 ottobre 1975, infatti, fu in campo in occasione della sconfitta per 3-0 contro l'."}
{"id": "4195746", "revid": "599013", "url": "https://it.wikipedia.org/wiki?curid=4195746", "title": "Erik Just Olsen", "text": "Carriera.\nClub.\nJust-Olsen gioc\u00f2 con la maglia del Brann dal 1967 al 1969. Gioc\u00f2 poi per l'Os.\nNazionale.\nConta 3 presenze per la , con una rete all'attivo."}
{"id": "4195747", "revid": "834", "url": "https://it.wikipedia.org/wiki?curid=4195747", "title": "Pagestream", "text": ""}
{"id": "4195749", "revid": "1522738", "url": "https://it.wikipedia.org/wiki?curid=4195749", "title": "P\u00e1tria (inno)", "text": "P\u00e1tria (\"Patria\" in lingua portoghese) \u00e8 l'inno nazionale della Repubblica Democratica di Timor Est. Fu adottato per la prima volta il 28 novembre 1975, quando Timor Est (al tempo colonia portoghese) dichiar\u00f2 unilateralmente l'indipendenza dal Portogallo, poco prima dell'invasione indonesiana del 7 dicembre.\nTesto originale.\nP\u00e1tria, P\u00e1tria, Timor-Leste, nossa Na\u00e7\u00e3o. \nGl\u00f3ria ao povo e aos her\u00f3is da nossa liberta\u00e7\u00e3o.\nP\u00e1tria, P\u00e1tria, Timor-Leste, nossa Na\u00e7\u00e3o. \nGl\u00f3ria ao povo e aos her\u00f3is da nossa liberta\u00e7\u00e3o.\nVencemos o colonialismo, gritamos:\nabaixo o imperialismo. \nTerra livre, povo livre, \nn\u00e3o, n\u00e3o, n\u00e3o \u00e0 explora\u00e7\u00e3o. \nAvante unidos firmes e decididos.\nNa luta contra o imperialismo\no inimigo dos povos, at\u00e9 \u00e0 vit\u00f3ria final.\nPelo caminho da revolu\u00e7\u00e3o."}
{"id": "4195751", "revid": "726373", "url": "https://it.wikipedia.org/wiki?curid=4195751", "title": "Lord of the Dance", "text": "Lord of the Dance \u00e8 un musical basato sulla tradizionale danza irlandese, famosa per i rapidi movimenti delle gambe mentre il corpo e le braccia vengono mantenuti per lo pi\u00f9 fermi.\nLord of the Dance nasce da un'idea di Michael Flatley, gi\u00e0 protagonista di Riverdance, show che aveva abbandonato per divergenze sulla produzione.\nTrama.\nLa storia trae ispirazione essenzialmente dal folklore irlandese e da alcuni passi biblici e narra la lotta tra il protagonista eponimo e il malvagio Don Dorcha. Sullo sfondo la contesa fra Morrighan la tentatrice e Saorsie, lo spirito d'Irlanda, per l'amore del signore della danza.\nProduzione.\nDopo circa sei mesi di preparazione, \"Lord of the Dance\" ha esordito presso il Point Theatre di Dublino il 27 giugno del 1996. Lo show ha avuto fino a 4 troupe impegnate in tutto il mondo. Nel tempo, diversi fra i pi\u00f9 importanti danzatori si sono alternati nello show. Attualmente le troupe attive sono due, una concentrata sull'America ed una sull'Europa. Nel 2010 per un tour speciale (e per il lancio del DVD in 3D) Flatley e Bernadette Flynn sono tornati eccezionalmente a calcare il palco dello spettacolo.\nAltri media.\nNel 1998 e nel 2011 sono stati pubblicati due DVD relativi allo show."}
{"id": "4195752", "revid": "599013", "url": "https://it.wikipedia.org/wiki?curid=4195752", "title": "Frode Larsen (1949)", "text": "Carriera.\nClub.\nLarsen vest\u00ec la maglia del Brann dal 1967 al 1979.\nNazionale.\nConta 7 presenze per la . Esord\u00ec il 18 giugno 1975, in occasione del pareggio per 1-1 contro la ."}
{"id": "4195753", "revid": "6923", "url": "https://it.wikipedia.org/wiki?curid=4195753", "title": "Stemma di Timor Est", "text": "Lo stemma di Timor Est (ufficialmente: Timor-Leste) \u00e8 stato introdotto il 18 gennaio 2007 ai sensi della legge 02/2007.\nDescrizione.\n\u00c8 sormontata da un cerchio in bianco, con scritto in rosso in lingua portoghese \"Repubblica Democratica di Timor Est\". All'interno del cerchio vi \u00e8 uno scudo con spessore rosso, ed uno scudo nero; in alto una stella bianca che attrata dai 5 raggi un libro rosso, a sinistra vi \u00e8 un mollusco tipico dell'isola ed a destra una pagnotta; in basso un fucile Kala\u0161nikov grigio ed una lancia dorata e sotto un arco dorato. Sotto lo scudo vi \u00e8 un cartegio bianco con scritto in rosso in tetum \"Unit\u00e0, Azione, Progresso\". \u00c8 il secondo Stato ad utilizzare l'AK-47 (Kala\u0161nikov) all'interno dello stemma, dopo il Mozambico."}
{"id": "4195758", "revid": "2110845", "url": "https://it.wikipedia.org/wiki?curid=4195758", "title": "Lilian Silburn", "text": "Lilian Silburn, filosofa di formazione, ha dedicato il suo impegno al pensiero indiano ed \u00e8 stata una pioniera negli studi dello shivaismo kashmiro.\nVita e impegno.\nAllieva, fra altri, di Sylvain L\u00e9vi, Louis Renou, Paul Masson-Oursel, Lilian Silburn prosegu\u00ec la sua attivit\u00e0 come ricercatrice presso il Centre national de la recherche scientifique (CNRS), organismo pubblico francese per la ricerca scientifica e tecnologica, occupandosi di filosofia indiana, e viaggiando spesso in India, in particolare nel Kashmir, regione settentrionale del subcontinente indiano. Ed \u00e8 stato qui che ella ha approfondito lo studio di una branca dell'induismo allora ancora poco nota: lo shivaismo monistico delle tradizioni kashmire, che videro il loro apice fra l'VIII e il XII secolo.\nLilian Silburn ha cos\u00ec tradotto e curato diversi testi di esponenti delle scuole iniziatiche del Kashmir. Fra le sue opere va senz'altro menzionata \"La Ku\u1e47\u1e0dalin\u012b, ou, L'\u00e9nergie des profondeurs\", pubblicata da Les Deux Oc\u00e9ans nel 1983 (il testo \u00e8 stato pubblicato in Italia da Adelphi con il titolo di \"La Ku\u1e47\u1e0dalin\u012b o L'energia del profondo\", nel 1997). Nel testo la studiosa ha raccolto, commentato e integrato numerosi passi da testi tantrici shivaiti sul tema della \"ku\u1e47\u1e0dalin\u012b\", aggiungendovi le sue personali esperienze. L'opera resta attualmente uno dei testi fondamentali sulla \"ku\u1e47\u1e0dalin\u012b\"."}
{"id": "4195761", "revid": "599013", "url": "https://it.wikipedia.org/wiki?curid=4195761", "title": "Erling Meirik", "text": "Carriera.\nClub.\nMeirik gioc\u00f2 nel Rosenborg dal 1970 al 1976, totalizzando 123 presenze e 13 reti in campionato. Esord\u00ec in squadra il 1\u00ba giugno 1970, nella vittoria per 2-0 sul Fredrikstad. Contribu\u00ec al raggiungimento del \"double\" nel 1971.\nNazionale.\nConta 13 presenze per la . Debutt\u00f2 il 23 febbraio 1972, nella sconfitta per 2-1 contro ."}
{"id": "4195765", "revid": "1610933", "url": "https://it.wikipedia.org/wiki?curid=4195765", "title": "Basket Brescia Leonessa 2011-2012", "text": "Questa voce raccoglie le informazioni riguardanti il Basket Brescia Leonessa nelle competizioni ufficiali della stagione 2011-2012."}
{"id": "4195776", "revid": "599013", "url": "https://it.wikipedia.org/wiki?curid=4195776", "title": "Egil Austb\u00f8", "text": "Carriera.\nGiocatore.\nClub.\nAustb\u00f8 gioc\u00f2 per un paio di stagioni nello Djerv, prima di militare nelle file del Brann dal 1966 al 1970. Successivamente, si trasfer\u00ec allo Stord, per poi tornare al Brann nel 1974. In queste stagioni, visse le migliori annate della sua carriera e vinse la Coppa di Norvegia 1976. Rimase in squadra fino al 1977.\nNazionale.\nConta 3 presenze per la . Debutt\u00f2 il 3 luglio 1969, subentrando a Olav Nilsen nella vittoria per 3-0 contro le .\nAllenatore.\nNel 1979, subentr\u00f2 ad Ivar Hoff come allenatore del Brann."}
{"id": "4195781", "revid": "599013", "url": "https://it.wikipedia.org/wiki?curid=4195781", "title": "Joe Deakin", "text": "Prese parte ai Giochi olimpici di Londra 1908 conquistando la medaglia d'oro nella 3 miglia a squadre con i connazionali Archie Robertson e William Coales."}
{"id": "4195783", "revid": "131145", "url": "https://it.wikipedia.org/wiki?curid=4195783", "title": "Joseph Deakin", "text": ""}
{"id": "4195786", "revid": "466539", "url": "https://it.wikipedia.org/wiki?curid=4195786", "title": "Duomo di Innsbruck", "text": "Il duomo di San Giacomo (in tedesco: \"Dom zu Sankt Jakob\") \u00e8 il principale luogo di culto cattolico della citt\u00e0 di Innsbruck, nel Tirolo, Austria, e cattedrale della diocesi omonima, istituita nel 1964. Rappresenta anche uno dei maggiori esempi dell'architettura barocca in Austria.\nStoria.\nUna prima chiesa sul luogo \u00e8 documentata dal 1180, come appare su un documento con la citazione di \"ecclesia in foro\". Al 1270 risale la prima menzione di una chiesa dedicata a san Giacomo Maggiore, posta lungo la via austriaca del Cammino di Santiago di Compostela, che insieme a Roma e Gerusalemme, il pi\u00f9 importante luogo di pellegrinaggio del Medioevo. La prima raffigurazione dell'edificio, invece, risale al 1494, dove appare in forme gotiche. In seguito questa iconografia venne ripresa da Albrecht D\u00fcrer in un acquarello del 1556.\nNel 1643 la chiesa di san Giacomo diviene parrocchiale, acquistando l'indipendenza dalla potente abbazia di Wilten.\nNel 1650 arriva la famosa immagine miracolosa della Madonna Ausiliatrice dipinta dal grande pittore tedesco Lucas Cranach il Vecchio nel 1520; che trasformer\u00e0 la parrocchiale in un santuario mariano.\nNel 1689 un violento terremoto colpisce Innsbruck e devasta l'edificio. Tra il 1717 e il 1724 viene eretto un nuovo edificio, in stile barocco, su progetto di Johann Jakob Herkomer e Johann Georg Fischer, l'odierno.\nNel 1904 da parrocchiale viene innalzata a prepositurale. Nel 1944 la chiesa viene danneggiata dalle bombe alleate; e nel 1964, dopo esser stata restaurata, diviene cattedrale, sede della nuova diocesi di Innsbruck creata nel 1921 dal territorio della diocesi di Bressanone in seguito al passaggio del Trentino-Alto Adige all'Italia.\nDescrizione.\nL'edificio attuale venne eretto fra il 1717 e il 1724 su progetto degli architetti Johann Jakob Herkomer e Johann Georg Fischer. \u00c8 l'esempio pi\u00f9 significativo dell'Architettura barocca in Tirolo.\nL'esterno della chiesa presenta una sobria facciata a pietra a vista, concava; essa \u00e8 caratterizzata dalla presenza di grandi finestre su due ordini, a tutto sesto in quello inferiore e ovali in quello superiore. Il coronamento \u00e8 costituito da una statua della \"Madonna col Bambino\" e, pi\u00f9 in alto, di \"San Giorgio a cavallo\". La facciata \u00e8 stretta fra due poderose torri campanarie gemelle con copertura in rame. Quella nord custodisce, dal 1982, un carillon di 48 campane, il pi\u00f9 grande d'Austria.\nL'interno \u00e8 a pianta a croce latina, a navata unica con volta composta da cupole piatte terminante con una vera cupola.\nL'insieme dell'ambiente \u00e8 il risultato di una straordinaria fusione di colori, stucchi e volumi secondo le leggere e raffinate tendenze dello stile barocco in transizione con il rococ\u00f2. La decorazione a stucchi pastello venne realizzata nel 1723 dal grande maestro stuccatore Egid Quirin Asam, mentre gli affreschi sono del fratello Cosmas Damian Asam, a cui lavor\u00f2 fra il 1722 e il 1724. La cupola, insieme al pulpito e alla volta del presbiterio, colpita nel 1944 da una bomba aerea durante la Seconda guerra mondiale, furono scrupolosamente ricostruiti su documentazione storico-fotografica eseguita da Hans Andre.\nI sette grandi altari marmorei, con colonne e statue, sono opera dei scultori castionesi Cristoforo e del figlio Teodoro Benedetti, le pale si devono a Johann Georg Grasmayr e Egid Schor. Sull'altare maggiore realizzato dai Benedetti nel 1749 si trova, entro una fastosa cornice del 1789 di Josef Sch\u00f6pf, il quadro \"Madonna Ausiliatrice\" di Lucas Cranach il Vecchio (1520). Sul pilastro di sinistra tra navata e crociera \u00e8 collocato il pulpito, opera realizzata da Nikolaus Moll nel 1724. \u00c8 sostenuto da putti allegorici delle tre Virt\u00f9 teologali: la \"Fede\" (angelo con una croce), \"Carit\u00e0\" (angelo con cuore), \"Speranza\" (angelo con ancora).\nNel braccio di sinistra del transetto, si trova il \"Mausoleo dell'arciduca Massimiliano III d'Austria\" Gran Maestro dell'Ordine Teutonico dal 1590, Conte del Tirolo nel 1602-1618 e grande sostenitore della Controriforma. Il monumento venne progettato dallo scultore Caspar Gras nel 1620 e terminato da Heinrich Reinhart nel 1629. Si compone di quattro colonne tortili bronzee fastosamente decorate da tralci di viti, lumache, uccelli e cavallette. Sopra \u00e8 la statua genuflessa dell'arciduca con il gruppo di \"San Giorgio e il drago\".\nSulla cantoria in controfacciata, vi \u00e8 l'organo a canne, costruito negli anni 1998-2000 dalla ditta Pirchner di Steinach am Brenner e situato all'interno della ricca cassa barocca, del 1721-1724. Lo strumento \u00e8 a trasmissione integralmente meccanica, con tre tastiere e pedaliera, e conta 57 registri per un totale di 3729 canne.\nCampane.\nLa campana Mariahilfglocke (la campana maggiore di questa chiesa) \u00e8 la seconda pi\u00f9 grande campana storica del Tirolo, fusa dalla fonderia Grassmayr di Innsbruck nel 1846; si trova nella Torre Nord e suona ogni Venerd\u00ec alle 15 per ricordare la morte di Cristo.\nNel 1961 e nel 1965 sono state fuse sette campane dalla stessa fonderia e installate nella torre sud. Le campane fuse nel 1961 furono basate su una campana seicentesca in Sol3 di Reinhardt la quale si ruppe solo 4 anni dopo e quindi sostituita nel 1965. La nuova campana non ebbe vita lunga ed \u00e8 stata sostituita nel 2018 con una nuova ad opera della famosa fonderia Tirolese Grassmayr di Innsbruck.\nDal 1982 nella Torre Nord \u00e8 installato un carillon di 48 campane, il pi\u00f9 grande d'Austria. Le campane con un peso totale di 4.100\u00a0kg, sono state fuse nella fonderia olandese Eijsbouts e suonano tutti i giorni alle 12:10."}
{"id": "4195793", "revid": "1652635", "url": "https://it.wikipedia.org/wiki?curid=4195793", "title": "Duomo di Linz", "text": "Il duomo dell'Immacolata Concezione (o Duomo di Linz, \"Mari\u00e4-Empf\u00e4ngnis-Dom\" o \"Neuer Dom\") \u00e8 la chiesa cattolica maggiore di Linz e cattedrale della diocesi di Linz. Si tratta di una cattedrale fondata ex-novo nel 1855 dal vescovo Franz Joseph Rudigier e costruita in stile neogotico. Al suo completamento, la precedente vecchia cattedrale della citt\u00e0 divenne una chiesa parrocchiale."}
{"id": "4195794", "revid": "124177238", "url": "https://it.wikipedia.org/wiki?curid=4195794", "title": "Jamel McLean", "text": "Carriera.\nDopo aver disputato una stagione alla University of Tulsa e tre alla Xavier University, ha esordito da professionista con il Leuven. Nella Ligue Ethias ha disputato 36 incontri, con la media di 9.3 punti a partita.\nNell'agosto 2012 viene acquistato dallo Scafati Basket, ma \u00e8 tagliato prima dell'inizio del campionato; ad ottobre 2012 firma con il BC Ostenda.\nNella stagione 2015-16 viene ingaggiato con un contratto biennale dalla societ\u00e0 milanese dell'Olimpia Milano.\nIl 17 luglio 2018, McLean firma per il Lokomotiv Kuban. Il 28 agosto del 2019 fa ritorno dopo due anni, nella Serie A italiana, firmando per la . ma a causa di problemi d'ambientamento rescinde consensualmente il 13 gennaio 2020 dopo 16 partite a 17.8 minuti e 6.7 punti di media con i sardi nel girone d'andata della regular season."}
{"id": "4195795", "revid": "767487", "url": "https://it.wikipedia.org/wiki?curid=4195795", "title": "Terje Olsen (calciatore 1950)", "text": "Carriera.\nClub.\nOlsen gioc\u00f2 con la maglia del V\u00e5lerengen dal 1968 al 1975. Pass\u00f2 poi al Lillestr\u00f8m, dove rimase per un biennio e per cui collezion\u00f2 43 presenze e 9 reti. Vinse due campionati (1976 e 1977) e una Norgesmesterskapet (1977). Torn\u00f2 poi al V\u00e5lerengen, dove vinse anche la Coppa di Norvegia 1980. Dal 1981 al 1985, fu in forza al B\u00e6kkelaget, nelle serie inferiori del calcio norvegese.\nNazionale.\nOlsen gioc\u00f2 3 partite per la . Esord\u00ec il 23 febbraio 1972, nella sconfitta per 2-1 contro ."}
{"id": "4195797", "revid": "827882", "url": "https://it.wikipedia.org/wiki?curid=4195797", "title": "Savona Calcio 2002-2003", "text": "Questa voce raccoglie le informazioni riguardanti il Savona Calcio nelle competizioni ufficiali della stagione 2002-2003.\nStagione.\nNella stagione 2002-2003 il Savona disput\u00f2 il nono campionato di Serie C2 della sua storia, il primo tra i professionisti dopo sedici anni.\nMaglie e sponsor.\nIl fornitore ufficiale di materiale tecnico per la stagione 2002-2003 fu Pienne.\nOrganigramma societario.\nArea direttiva\nArea tecnica\nArea sanitaria"}
{"id": "4195798", "revid": "2130303", "url": "https://it.wikipedia.org/wiki?curid=4195798", "title": "Duomo di Sankt P\u00f6lten", "text": "Il duomo di Santa Maria Assunta, in tedesco Dom Mari\u00e4 Himmelfahrt (o duomo di Sankt P\u00f6lten o Dom zu St. P\u00f6lten) \u00e8 la cattedrale cattolica di Sankt P\u00f6lten e sede della diocesi di Sankt P\u00f6lten dal 1785. \u00c8 la chiesa abbaziale dell'abbazia di Sankt P\u00f6lten.\nStoria e descrizione.\nLe origini dell'attuale abbazia di Sankt P\u00f6lten, e quindi del duomo, risalgono intorno al 790. I benedettini vi portarono le reliquie di sant'Ippolito, secondo il gergo locale \"sankt P\u00f6lten\" appunto, che don\u00f2 anche il nome alla citt\u00e0.\nNell'828 l'abbazia dipendeva dalla diocesi di Passavia, facente parte della Grande Moravia. Dopo la caduta dei Magiari nel 907, il monastero venne distrutto per essere ricostruito nel 955, dopo la battaglia di Lechfeld. La prima menzione scritta riguardo all'abbazia, \u00e8 in una carta del 976 fra l'imperatore Ottone II di Sassonia e il vescovo Pilgrim da Passavia. Il vescovo Altmann di Passavia dona gli edifici ai Canonici regolari di Sant'Agostino.\nVerso il 1150 si diede inizio alla costruzione di una chiesa a tre navate, senza transetto e con due torri gemelle sulla facciata, poi rifatte fra il 1267 e il 1280 in seguito a un incendio. Questa chiesa fu consacrata solo nel 1228 dal vescovo Gebhard, all'Assunta.\nUn incendio scoppiato nel 1621 danneggi\u00f2 gravemente la chiesa, e sotto l'ambizioso prevosto Johann Michel F\u00fchrer si decide di ricostruire l'edificio in un fastoso stile barocco. Viene contattato allora Jakob Prandtauer, l'architetto della scenografica abbazia di Melk, alla quale F\u00fchrer si ispirava. Prandtauer inizia la costruzione nel 1721-22, concependo una struttura pi\u00f9 alta, su due piani, e l'elevazione di una terza torre al centro della facciata. Ma i lavori si interrompono bruscamente nel 1739 con la fallita della diocesi e le dimissioni del prevosto.\nDaniel Gran e Bartolomeo Altomonte eseguono la decorazione della volta, Thomas Friedrich Gedon dipinge gli altri affreschi. La chiesa sar\u00e0 completata verso il 1750.\nL'imperatore Giuseppe II d'Asburgo-Lorena decreta la chiusura dell'abbazia di Sankt P\u00f6lten nel 1784; ma gi\u00e0 il 28 gennaio 1785, papa Pio VI con la sua Bolla pontificia \"Inter plurimas\" riapre la chiesa e la eleva a cattedrale della diocesi di Sankt P\u00f6lten appena fondata."}
{"id": "4195804", "revid": "1573940", "url": "https://it.wikipedia.org/wiki?curid=4195804", "title": "Cattedrale di Eisenstadt", "text": "La cattedrale di San Martino (o cattedrale di Eisenstadt o Dom St. Martin) \u00e8 la chiesa cattolica maggiore di Eisenstadt e cattedrale della diocesi di Eisenstadt dalla sua istituzione nel 1960."}
{"id": "4195806", "revid": "1573940", "url": "https://it.wikipedia.org/wiki?curid=4195806", "title": "Cattedrale di Feldkirch", "text": "La cattedrale di San Nicola (o cattedrale di Feldkirch o Dom St. Nikolaus) \u00e8 la chiesa cattolica maggiore di Feldkirch e cattedrale della diocesi di Feldkirch dalla sua istituzione nel 1968."}
{"id": "4195809", "revid": "633110", "url": "https://it.wikipedia.org/wiki?curid=4195809", "title": "Vladimir Natanovi\u010d Gel'fand", "text": "Il suo diario con le annotazioni da ufficiale dell'Armata Rossa fu pubblicato in Germania nel 2005, in forma integrale con il titolo \"Deutschland-Tagebuch 1945-1946\" \u00e8 il primo ed unico diario personale di un militare sovietico ad essere pubblicato in lingua tedesca.\nBiografia.\nDal maggio 1942 fino al novembre 1946 presta servizio come soldato nell'armata Rossa. Dal 1943 \u00e8 membro del Partito comunista. Nel 1952 si laurea presso Universit\u00e0 Gor'kij di Molotov. Dal 1952 fino al 1983 ha lavorato come insegnante di storia presso la PTU.\nLa seconda guerra mondiale cambia la vita di Vladimir Gel'fand. Dopo aver prestato servizio al fronte, assiste impotente alla distruzione e alla morte dei suoi commilitoni. Nei suoi diari scritti tra il 1941 ed il 1946, Gel'fand scrisse del suo odio implacabile verso la guerra e i militari russi.\nNonostante tutto ne ha descritto e ne vive le lotte, la politica e l'occupazione. Si reca dal sarto, acquista al mercato nero, visita pub, impara a scattare fotografie e fa le sue \"particolari\" esperienze con le donne. \u00c8 un osservatore sensibile, e complice, non tenta di nascondere i suoi saccheggi e gli atti di vendetta. I diari di Gel'fand sono una cronaca unica e cruda dell'occupazione sovietica prima dell'invasione tedesca.\nLa versione dei diari di Gel'fand intitolata : \"Diari tedeschi \"1945-1946\", \" registra le vicende di un soldato dell'Armata Rossa, frutto di un assemblaggio postumo di annotazioni scritte tra il gennaio 1945 ed il settembre 1946, e coglie lo stato d'animo dei soldati sovietici nelle fasi conclusive del secondo conflitto mondiale e nell'immediato dopoguerra.\nUfficiale ebreo di origini ucraine, l'autore restituisce con viva immediatezza il crescente desiderio di vendetta che serpeggiava tra le truppe impegnate nell'operazione \u201cVistola-Oder\u201d, l'odio per un nemico sempre pi\u00f9 identificato con l'intero popolo tedesco, l'ansia distruttiva e la furia saccheggiatrice dell'Armata Rossa, alla quale neppure Gel'fand seppe sottrarsi del tutto. Il diario registra diversi episodi di stupro e violenze alle donne tedesche."}
{"id": "4195811", "revid": "599013", "url": "https://it.wikipedia.org/wiki?curid=4195811", "title": "Inge Thun", "text": "Carriera.\nClub.\nThun gioc\u00f2 per lo Str\u00f8msgodset dal 1962 al 1977. In questo periodo, vinse tre edizioni della Norgesmesterskapet (1969, 1970 e 1973) e un campionato (1970).\nNazionale.\nConta 4 presenze per la . Esord\u00ec il 23 giugno 1968, nella sconfitta per 5-1 contro la ."}
{"id": "4195814", "revid": "287204", "url": "https://it.wikipedia.org/wiki?curid=4195814", "title": "Max Berr\u00f9", "text": ""}
{"id": "4195817", "revid": "2196166", "url": "https://it.wikipedia.org/wiki?curid=4195817", "title": "Abbazia di Seckau", "text": "L'abbazia di Seckau (tedesco: \"Abtei Unserer Lieben Frau\"; latino: \" Abbatia B.M.V. Secoviensis\") \u00e8 un'abbazia benedettina di Seckau, in Stiria. Fa parte della Congregazione di Beuron; fino al 1782 fu sede episcopale della diocesi di Seckau.\nStoria.\nPriorato di Seckau.\nIl monastero fu fondato da monaci agostiniani, trasferiti a Seckau dalla gi\u00e0 esistente comunit\u00e0 di Sankt Marein bei Knittelfeld, nel 1142. Il monastero cadde in rovina e fu abbandonato nel 1782.\nAbbazia di Seckau.\nNel 1883 il monastero fu ricostruito dai Benedettini dell'arciabbazia di Beuron che dovettero abbandonare la Germania a seguito della \"Kulturkampf\". Nel 1940 i monaci furono arrestati e gli edifici confiscati dalla Gestapo. Solo nel 1945 tornarono i monaci.\nL'abbazia gestisce e mantiene una scuola secondaria (\"Gymnasium\") ed una parrocchia. \u00c8 parte della Congregazione di Beuron facente parte a sua volta della pi\u00f9 ampia Congregazione benedettina.\nLa chiesa abbaziale.\nLa chiesa abbaziale, una basilica romanica, \u00e8 stata edificata tra il 1143 e il 1164. Per secoli \u00e8 stata il luogo di sepoltura degli Asburgo dell'Austria Interiore. Dedicata all'Assunta, nel 1930 \u00e8 stata elevata al rango di basilica minore.\nNumismatica.\nL'immagine dell'abbazia di Seckau e stata scelta nel 2008 per essere rappresentata sulla moneta austriaca da collezione del valore di un euro."}
{"id": "4195818", "revid": "52528141", "url": "https://it.wikipedia.org/wiki?curid=4195818", "title": "Cattedrale di Seckau", "text": ""}
{"id": "4195823", "revid": "599013", "url": "https://it.wikipedia.org/wiki?curid=4195823", "title": "Inge Valen", "text": "Carriera.\nClub.\nValen vest\u00ec la maglia del Viking dal 1972 al 1980. Gioc\u00f2 qualche altro sporadico match per il club nel 1982 e nel 1985. In questo periodo, vinse sei campionati (1972, 1973, 1974, 1975, 1979 e 1982) e una Norgesmesterskapet (1979).\nNazionale.\nConta 2 presenze per la . Esord\u00ec l'8 agosto 1974, nella sconfitta per 2-1 contro la ."}
{"id": "4195828", "revid": "767487", "url": "https://it.wikipedia.org/wiki?curid=4195828", "title": "Sven K\u00f6hler", "text": ""}
{"id": "4195830", "revid": "287204", "url": "https://it.wikipedia.org/wiki?curid=4195830", "title": "Sven Kohler", "text": ""}
{"id": "4195831", "revid": "461603", "url": "https://it.wikipedia.org/wiki?curid=4195831", "title": "Sven Koehler", "text": ""}
{"id": "4195833", "revid": "599013", "url": "https://it.wikipedia.org/wiki?curid=4195833", "title": "G\u00fcnter Imhof", "text": ""}
{"id": "4195834", "revid": "287204", "url": "https://it.wikipedia.org/wiki?curid=4195834", "title": "Gunter Imhof", "text": ""}
{"id": "4195835", "revid": "461603", "url": "https://it.wikipedia.org/wiki?curid=4195835", "title": "Guenter Imhof", "text": ""}
{"id": "4195838", "revid": "461603", "url": "https://it.wikipedia.org/wiki?curid=4195838", "title": "G\u00fcnther Imhof", "text": ""}
{"id": "4195839", "revid": "461603", "url": "https://it.wikipedia.org/wiki?curid=4195839", "title": "Gunther Imhof", "text": ""}
{"id": "4195840", "revid": "461603", "url": "https://it.wikipedia.org/wiki?curid=4195840", "title": "Guenther Imhof", "text": ""}
{"id": "4195844", "revid": "287204", "url": "https://it.wikipedia.org/wiki?curid=4195844", "title": "Nationale 1 1975-1976 (pallavolo femminile)", "text": "La Nationale 1 francese di pallavolo femminile 1975-1976 si \u00e8 svolta tra il 1975 ed il 1976: al torneo hanno partecipato 8 squadre di club francesi e la vittoria finale \u00e8 andata per la prima volta all'Association Sportive Universitaire Lyonnaise Volley-ball.\nRegolamento.\nIl campionato si \u00e8 svolto in un'unica fase dove le otto squadre partecipanti hanno disputato un girone all'italiana con gare di andata e ritorno: al termine della \"regular season\" la squadra prima classificata si \u00e8 laureata Campione di Francia, qualificandosi anche per la Coppa dei Campioni 1976-77, mentre le ultime due classificate sono state retrocesse in Nationale 2; la seconda classificata si \u00e8 qualificata per la Coppa delle Coppe 1976-77."}
{"id": "4195850", "revid": "300067", "url": "https://it.wikipedia.org/wiki?curid=4195850", "title": "Jerry Johnson", "text": ""}
{"id": "4195851", "revid": "767487", "url": "https://it.wikipedia.org/wiki?curid=4195851", "title": "Heinz Fr\u00f6hlich", "text": ""}
{"id": "4195852", "revid": "287204", "url": "https://it.wikipedia.org/wiki?curid=4195852", "title": "Heinz Frohlich", "text": ""}
{"id": "4195853", "revid": "461603", "url": "https://it.wikipedia.org/wiki?curid=4195853", "title": "Heinz Froehlich", "text": ""}
{"id": "4195856", "revid": "834", "url": "https://it.wikipedia.org/wiki?curid=4195856", "title": "Diaminopirimidine", "text": ""}
{"id": "4195860", "revid": "834", "url": "https://it.wikipedia.org/wiki?curid=4195860", "title": "Worldcat", "text": ""}
{"id": "4195861", "revid": "599013", "url": "https://it.wikipedia.org/wiki?curid=4195861", "title": "Hans Edgar Paulsen", "text": "Carriera.\nGiocatore.\nClub.\nPaulsen gioc\u00f2 per il Viking dal 1967 al 1975. In questo periodo, vinse quattro campionati (1972, 1973, 1974 e 1975).\nNazionale.\nConta 4 presenze e 2 reti per la . Esord\u00ec il 17 giugno 1970, trovando anche la rete nella vittoria per 2-0 sulla .\nAllenatore.\nDal 1976 al 1978, fu allenatore del Vidar."}
{"id": "4195865", "revid": "767487", "url": "https://it.wikipedia.org/wiki?curid=4195865", "title": "Rolf Fritzsche", "text": ""}
{"id": "4195866", "revid": "461603", "url": "https://it.wikipedia.org/wiki?curid=4195866", "title": "Rolf Fritsche", "text": ""}
{"id": "4195870", "revid": "599013", "url": "https://it.wikipedia.org/wiki?curid=4195870", "title": "Egil Solberg", "text": "Carriera.\nClub.\nSolberg vest\u00ec la maglia del Mj\u00f8ndalen. Fu capocannoniere del campionato 1972 con 16 reti, alla pari di Johannes Vold.\nNazionale.\nConta una presenza per la . Esord\u00ec il 3 novembre 1973, nella sconfitta per 2-1 contro il ."}
{"id": "4195871", "revid": "670104", "url": "https://it.wikipedia.org/wiki?curid=4195871", "title": "Marco Insam", "text": "Biografia.\n\u00c8 figlio di Adolf, vincitore di 11 campionati italiani di hockey su ghiaccio, di cui 4 come giocatore e 7 come allenatore.\nCarriera.\nClub.\nMarco Insam gioc\u00f2 fino al 2006 nelle giovanili dell'HC Milano Vipers, disputando un incontro in Serie A nella stagione 2006-07 prima di trasferirsi in Canada presso i Notre Dame Hounds, squadra giovanile della SMHL. Dopo la prima esperienza nordamericana Insam ritorn\u00f2 ai Vipers per disputare la stagione 2007-08, conclusasi con 25 punti raccolti in 41 apparizioni. Al termine di quell'anno fu selezionato nell'Import Draft della Canadian Hockey League, scelto in 71\u00aa posizione dai Niagara IceDogs, squadra dell'Ontario Hockey League. Con la maglia degli IceDogs nel corso di due stagioni Insam collezion\u00f2 141 presenze, 37 reti e 32 assist. Nell'agosto del 2010 ritorn\u00f2 in Italia firmando un contratto con l'HC Bolzano.\nNella sua stagione d'esordio con la maglia del Bolzano fu allenato dal padre Adolf Insam, mentre la squadra riusc\u00ec ad arrivare alle semifinali per lo scudetto dove furono sconfitti dai futuri campioni d'Italia dell'HC Asiago. Riconfermato per la stagione 2011-2012 Insam vinse il primo scudetto della propria carriera. Nell'estate del 2013 prolung\u00f2 il proprio contratto con il Bolzano, iscrittosi da quell'anno alla EBEL, la lega austriaca. Con la maglia degli altoatesini vinse la EBEL 2013-2014.\nNel maggio del 2017 ottenne un contratto di \"try-out\" con il Porin \u00c4ss\u00e4t, squadre della Liiga. Il provino and\u00f2 a buon fine, ed Insam firm\u00f2 dapprima un contratto di prova fino a novembre, poi prolungato fino a fine stagione.\nDopo una sola stagione in Finlandia, il 14 giugno 2018 firm\u00f2 il contratto che ufficializz\u00f2 il ritorno all'Hockey Club Bolzano per la stagione 2018-2019; assieme a lui giunse a Bolzano anche il suo compagno di linea all'\u00c4ss\u00e4t, il centro finlandese Matti Kuparinen. Grazie ai 29 punti messi a segno (miglior \"score\" per il giocatore in EBEL), venne riconfermato anche per la stagione successiva.\nNazionale.\nFra il 2006 ed il 2008 Insam rappresent\u00f2 diverse volte le nazionali italiane U18 e U20 nei campionati mondiali di categoria di Prima e Seconda Divisione, conquistando per due volte la promozione in Prima Divisione. Marco Insam debutt\u00f2 con la Nazionale maggiore nel campionato mondiale del 2008, e fu convocato nuovamente per l'edizione del 2012.\nNel 2011 prese invece parte al mondiale di Prima Divisione, vinto dall'Italia, disputatosi in Ungheria cos\u00ec come nel 2013. Nel 2014 partecip\u00f2 al campionato mondiale disputatosi in Bielorussia. L'anno seguente prese parte al mondiale di Prima Divisione disputatosi in Polonia."}
{"id": "4195876", "revid": "599013", "url": "https://it.wikipedia.org/wiki?curid=4195876", "title": "Horst Franke", "text": ""}
{"id": "4195881", "revid": "1993636", "url": "https://it.wikipedia.org/wiki?curid=4195881", "title": "Trattato di Bucarest (1913)", "text": "Il trattato di Bucarest del 10 agosto 1913 \u00e8 stato un accordo negoziato dai rappresentanti di Bulgaria, Romania, Grecia, Serbia e Montenegro per porre fine alla seconda guerra balcanica. Il trattato modificava il precedente trattato di Londra del 1913 stipulato al termine della prima guerra balcanica.\nContesto.\nAl termine della prima guerra balcanica, la Bulgaria, insoddisfatta di quanto era riuscita ad ottenere in Macedonia, lanci\u00f2 un attacco contro i suoi ex alleati ma Grecia e Serbia respinsero l'offensiva e invasero la Bulgaria. Approfittando delle difficolt\u00e0 bulgare, la Romania avanz\u00f2 fino quasi a raggiungere Sofia e l'Impero Ottomano riconquist\u00f2 Adrianopoli e la Tracia orientale.\nIsolata, la Bulgaria chiese una tregua ed intavol\u00f2 un negoziato che si tenne nella capitale rumena, Bucarest. L'Impero Ottomano non vi prese parte e concluse accordi bilaterali con la Bulgaria (il trattato di Costantinopoli) e con la Grecia (il trattato di Atene).\nLe modifiche territoriali.\nSerbia.\nLa frontiera orientale della Serbia venne disegnata dalla sommit\u00e0 del Patarika e seguiva lo spartiacque tra i fiumi Vardar e Struma fino al confine greco-bulgaro, tranne per la valle di Strumica che rimase alla Bulgaria. Questa modifica quasi raddoppi\u00f2 il territorio serbo che ora comprendeva anche le citt\u00e0 di Ohrid, \u0160tip, Ko\u010dani e Bitola (in Macedonia) per una popolazione complessiva di circa 1,5 milioni.\nGrecia.\nIl confine tra Grecia e Bulgaria venne disegnato dalla cresta del Belasica alla foce del fiume Mesta sul Mar Egeo, comprendendo larghe parti dell'Epiro e della Macedonia] compresa Salonicco; l'isola di Creta venne inoltre definitivamente assegnata alla Grecia. Il territorio greco aument\u00f2 cos\u00ec da 64.750\u00a0km\u00b2 a 108.610\u00a0km\u00b2, con una popolazione che pass\u00f2 da 2,6 milioni a 4,3 milioni.\nBulgaria.\nLe conquiste ottenute dalla Bulgaria nella prima guerra balcaniche vennero fortemente ridotte. Comunque il governo di Sofia ottenne il distretto di Blagoevgrad e una parte della Tracia occidentale. La Bulgaria tuttavia dovette smantellare tutte le fortezze costruite tra Ruse e \u0160umen.\nRomania.\nLa Bulgaria cedette alla Romania la Dobrugia meridionale, fino alle sponde al Mar Nero. Si tratta di un'area di circa 6.960\u00a0km\u00b2 e una popolazione di 286.000 persone."}
{"id": "4195883", "revid": "1573940", "url": "https://it.wikipedia.org/wiki?curid=4195883", "title": "Fundulus lineolatus", "text": "Fundulus lineolatus () \u00e8 un pesce d'acqua dolce appartenente alla famiglia Fundulidae.\nDistribuzione e habitat.\nQuesta specie \u00e8 diffusa in Nordamerica, nella fascia orientale tra Virginia e Florida, dove abita paludi, acque ferme di corsi d'acqua e lagune.\nDescrizione.\n\"F. lineolatus\" presenta un corpo allungato, piuttosto compresso ai fianchi, ma scattante e muscoloso; le pinne dorsale ed anale sono opposte e simmetriche, posizionate vicino al robusto peduncolo caudale. Tutte le pinne sono arrotondate. La livrea vede testa argentea con una macchia bruna intorno agli occhi, dorso bronzeo con riflessi metallici, fianchi e ventre argentei: il maschio ha lungo i fianchi 11-14 linee verticali nere, con confini irregolari, la femmina invece pi\u00f9 linee verticali nere molto sottili. Le pinne sono giallastre, tendenti al trasparente, con minute screziature brune.\nIl maschio raggiunge 8,4\u00a0cm di lunghezza, la femmina si attesta sui 4,5\u00a0cm.\nRiproduzione.\nLa femmina depone le uova, subito fecondate dal maschio, nel fondo limaccioso. Non vi sono cure parentali."}
{"id": "4195885", "revid": "767487", "url": "https://it.wikipedia.org/wiki?curid=4195885", "title": "Malepa Bolelang", "text": "Carriera.\nClub.\nHa giocato per 14 stagioni consecutive nella prima divisione del Botswana, competizione che nel 2007 ha anche vinto.\nNazionale.\nTra il 2004 ed il 2010 ha totalizzato complessivamente 25 presenze e 2 reti in nazionale."}
{"id": "4195886", "revid": "767487", "url": "https://it.wikipedia.org/wiki?curid=4195886", "title": "Werner Drews", "text": ""}
{"id": "4195888", "revid": "247222", "url": "https://it.wikipedia.org/wiki?curid=4195888", "title": "Crash - Contatto, impatto, convivenza", "text": "CRASH - Contatto, Impatto, Convivenza \u00e8 un programma televisivo italiano d'inchiesta di Rai Educational riguardante l'effetto dell'immigrazione in Italia, in onda dal 2009 su Rai 3 (il mercoled\u00ec all'1:00) e su Rai Storia (il luned\u00ec alle 23:30).\nIl programma prosegue l'esperienza di \"Un mondo a colori\" (2000-2009) e documenta la trasformazione dell'Italia quale paese di immigrazione massiccia attraverso inchieste filmate, reportage ed interviste in studio. Ne \u00e8 autrice e conduttrice la giornalista Valeria Coiante.\nCrediti.\nGli autori del programma sono Valeria Coiante, Paolo Zagari e Andrea Zanini. I registi autori dei servizi sono Antonio Carella, Susanna Checconi, Alessandra Conforti, Emily De Cesare, Marco Durazzo, Valentina Giardino, Alfonso Iuliano, Lucrezia Lo Bianco, Marzia Marzolla, Antonia Moro, Fiammetta Spina e Fabio Trappolini. Assistenti al programma: Maria Paola Adone e Stefano Aragona, consulenza di Maria Djamila Borra, Gabriele Camelo e Mauro Orrico. La regia \u00e8 di Matteo Minissi."}
{"id": "4195889", "revid": "767487", "url": "https://it.wikipedia.org/wiki?curid=4195889", "title": "Moemedi Moatlhaping", "text": ""}
{"id": "4195890", "revid": "88740", "url": "https://it.wikipedia.org/wiki?curid=4195890", "title": "Controllo degli uccelli", "text": "Il controllo degli uccelli rappresenta una soluzione alle problematiche moderne che scaturiscono dall'invadenza di luoghi da parte di uccelli infestanti.\nInfatti la progressiva urbanizzazione e la diminuzione degli habitat naturali spingono volatili come gabbiani, cornacchie, piccioni ed altri uccelli selvatici a colonizzare ambienti urbani, industriali e commerciali. Questi animali, oltre a rappresentare un danno diretto alle coltivazioni e alla produzione industriale, possono fungere da vettori per pericolose malattie trasmissibili all'essere umano.\nVolatili infestanti.\nPiccione (\"Columba livia\").\nIl piccione, uccello tra i pi\u00f9 diffusi nell'habitat urbano (centri storici, piazze, chiese,etc), ha una straordinaria capacit\u00e0 riproduttiva (fino a 6 covate l'anno da due uova ciascuna), che in natura \u00e8 compensata da un'elevata mortalit\u00e0 dei giovani. In citt\u00e0, grazie alla facile reperibilit\u00e0 di calore e cibo, le colonie di piccioni tendono ad essere particolarmente infestanti. L'elevato numero di individui infetti comporta il rapido diffondersi di problemi sanitari correlati all' igiene degli ambienti infestati.\nGabbiano Reale (\"Larus michahellis\").\nIl gabbiano \u00e8 un volatile che tende a vivere in ampi gruppi familiari. Caratteristiche principali che ne determinano la problematicit\u00e0 sono:\nCornacchia (\"Corvus corone cornix\").\nDa sempre uccello dannoso per le coltivazioni, la cornacchia condivide con il piccione la straordinaria capacit\u00e0 di colonizzare ambienti urbani e con il gabbiano quella di adattarsi ad una dieta carnivora. Vettore anch'essa di malattie trasmissibili all'uomo \u00e8 un'infestante tra i pi\u00f9 resistenti e tenaci.\nAltri infestanti.\nTra gli uccelli dannosi all'uomo e alla sua produttivit\u00e0 figurano anche gli storni, i corvi, le gazze e i passeri.\nLuoghi infestati.\nL'attivit\u00e0 di controllo degli uccelli \u00e8 volta all'allontanamento dei volatili molesti sia in ampi luoghi aperti sia in singoli edifici infestati. Gli animali possono colonizzare e comportare problemi di natura igienico sanitaria sia in un singolo cornicione di un edificio sia in un intero centro storico. Gli interventi classici sono richiesti nei luoghi di rilevanza storico architettonica, nei siti industriali (specialmente negli stabilimenti di produzione alimentare), nelle sedi commerciali, in luoghi di rilevanza strategica.\nAmbienti confinati.\nAree comunemente scelte da specie moleste come sede per la nidificazione o l'approvvigionamento alimentare sono edifici che offrono parti aggettanti come cornicioni, balconi, terrazze, pannelli solari (specialmente quelli posti sul tetto), unit\u00e0 esterne di condizionatori d'aria ed altri elementi che offrono riparo o generano calore. Anche un muro ricco di nicchie e bucature, come una parete in muratura storica, offre un eccellente riparo e un luogo adatto alla collocazione dei nidi di piccioni, gabbiani ed affini. Gli edifici che offrono un eccellente riparo agli uccelli sono capannoni (usati sia per stoccaggio sia per ospitare attivit\u00e0 produttive), silos, chiese, alberghi, condomini, monumenti storici, autorimesse, centri commerciali.\nAmbienti ampi ed aperti.\nSpesso, invece di un singolo edificio, ad essere interessate da colonie di volatili infestanti sono un gruppo di fabbricati, quartieri o interi centri storici. In queste aree gli uccelli hanno imparato a procacciarsi il cibo e a trovare un comodo riparo dal freddo e dalla pioggia.\nAmbienti strategici.\nL'attivit\u00e0 di controllo degli uccelli risulta particolarmente preziosa in ambienti strategici come discariche, in cui la presenza dei volatili \u00e8 massiccia, o aeroporti, dove garantire la sicurezza \u00e8 fondamentale. In queste aree strategiche il servizio di controllo degli uccelli \u00e8 attivo 7 giorni su 7 e 24 ore al giorno.\nProblemi igienici e malattie.\nIgiene del lavoro.\nLe feci degli uccelli infestanti sono il veicolo ideale di molte malattie. Da un ambiente infestato, in seguito alla polverizzazione e alla successiva dispersione degli escrementi, i germi (batteri, virus, miceti e altri parassiti) sono in grado di raggiungere ambienti vicini e contaminare oggetti, cibi, superfici e persone. Questo pu\u00f2 rappresentare un grande problema per imprese che hanno sedi oggetto di infestazione.\nCome stabilito dagli art. 32 e 35 della Costituzione Italiana \u201dla salute \u00e8 un diritto fondamentale dell'individuo\u201d. Il codice civile si esprime in merito nell'articolo 2087 sostenendo che l'imprenditore \u00e8 il responsabile dell'adozione delle norme di igiene del lavoro atte a prevenire gli infortuni e le malattie professionali.\nIl codice penale nell'articolo 590 definisce la mancata osservanza degli obblighi dell'imprenditore in materia di igiene del lavoro e il procurare una malattia professionale al dipendente come lesioni personali colpose, punibili anche con la reclusione\nInfine il D. Lgs. 81/2008 regola nello specifico le norme relative alla Sicurezza sul Lavoro.\nAllegato XLVI \u2013 Elenco degli agenti biologici classificati.\nDi seguito \u00e8 riportata la classificazione degli agenti biologici ripartiti a seconda del grado di infezione in base all'art. 268 ed elencati nell'allegato XLVI del Decreto legislativo n. 81/2008, come modificato dal Decreto Correttivo D. Lgs 106/2009. \nInoltre i colombi sono portatori di ectoparassiti, i pi\u00f9 pericolosi dei quali sono:\nLe zecche o argasidi (Argas reflexus) che possono veicolare all'uomo il batterio patogeno del genere Borrelia (Borrelliosi) od addirittura mortale nei confronti dell'uomo (malattia di Lyme), responsabile di contagi con diffusione epidemica. La zecca del piccione trasmette anche il batterio Coxiella bumetii che provoca febbre e sintomi influenzali. (All. XLVI BATTERI Borrellia burgdorferi \u2013 Classificazione 2) (All. XLVI PARASSITI Coxiella bumetii \u2013 Classificazione 3) La puntura della zecca provoca inoltre eritemi e reazioni allergiche, fino allo shock anafilattico, con rarissimi casi a decorso letale.\nAltri parassiti esterni sono:\nDanni a edifici e manufatti.\nGli escrementi di alcuni uccelli, in particolare i piccioni, oltre a imbrattare edifici e monumenti possono danneggiarli, perch\u00e9 contengono sostanze che a lungo andare risultano corrosive su marmi e pietre. I manufatti possono essere inoltre danneggiati a causa dell'azione meccanica di unghie e becchi. Gli uccelli possono inoltre smuovere le tegole rotte o malferme, facilitando le infiltrazioni di acqua piovana nei tetti.\nDanni alle colture agricole.\nAlcune specie di uccelli possono provocare danni alle colture agricole, che variano a seconda della specie coltivata e del tipo di coltura. Nei seminativi, gli uccelli possono intervenire subito dopo la semina o successivamente, nella fase di maturazione delle spighe; il danno consiste nella perdita di una quota del prodotto. Nel caso delle colture ortive e degli arboreti da frutto, il danno consiste nelle beccature dei frutti in fase di maturazione, che rendono non commerciabili i frutti colpiti. Le colture erbacee maggiormente colpite sono frumento, mais, sorgo e girasole; tra le ortive vi sono il melone, la fragola, il pomodoro e le piantine di lattuga; tra le colture arboree da frutto vi sono il melo, il pero e in misura monore il pesco.\nTecniche per l'attuazione del controllo degli uccelli.\nVi sono diverse metodologie praticate per l'attuazione del controllo degli uccelli. Anzitutto, i tempi d'intervento variano a seconda delle zone coinvolte: ad esempio, nelle aree agricole la difesa dagli uccelli deve essere attuata solo nei periodi in cui sono presenti i prodotti vegetali di cui si cibano, mentre negli aeroporti va attuata di continuo. \nLe modalit\u00e0 d\u2019intervento si dividono in due categorie: \"metodi ecologici\" e \"metodi letali\". \nMetodi ecologici.\nI metodi ecologici hanno lo scopo di limitare le risorse alimentari e di spazio a disposizione degli uccelli e di tenerli lontani dai luoghi da proteggere. Tali metodi comprendono: metodi di prevenzione, come azioni sull\u2019habitat e sulle tecniche agricole; sistemi di difesa attiva; sistemi di difesa passiva; mezzi chimici; mezzi biologici.\nAzioni sull\u2019habitat e sulle tecniche agricole.\nIn ambiente urbano, \u00e8 utile effettuare campagne educative rivolte ai cittadini per indurli a non dare da mangiare ai piccioni e ad effettuare gli opportuni interventi negli edifici dove possono trovare rifugio (verifica dell'integrit\u00e0 delle tegole, chiusura dei fori nelle facciate e delle vie di accesso ai sottotetti). Nelle campagne si possono usare alcuni accorgimenti nelle tecniche agricole, tra cui: lasciare trascorrere alcuni giorni tra i lavori di preparazione del terreno (aratura, scarificatura, ecc.) e la semina; seminare nelle condizioni meteorologiche pi\u00f9 favorevoli, in modo da accorciare il periodo necessario per la crescita dei germogli; seminare con precisione e alla giusta profondit\u00e0, in modo che in superficie restino pochi semi.\nMezzi di difesa attivi.\nComprendono i dissuasori ottici e acustici.\nMezzi di difesa passivi.\nSono detti anche \"mezzi di esclusione meccanica\" e sono basati sui dissuasori meccanici, sui fili instabili e sulle reti di protezione.\nMezzi chimici.\nSono basati sull\u2019uso di sostanze chimiche con effetto repellente.\nMezzi biologici.\nFavorire la presenza e l\u2019azione dei predatori naturali (falchi, sparvieri, gufi, ecc.) pu\u00f2 essere fattibile in campagna ma difficoltoso in citt\u00e0, dove questi predatori si fanno vedere raramente. Un\u2019alternativa pu\u00f2 essere rappresentata dalla falconeria, che tuttavia \u00e8 un metodo costoso e pertanto da privilegiare per le aree strategiche come gli aeroporti.\nMetodi letali.\nHanno lo scopo di ridurre la popolazione di uccelli mediante l\u2019eliminazione di una parte degli individui. Il controllo letale pu\u00f2 essere realizzato mediante l\u2019abbattimento con armi da fuoco o la cattura con trappole, seguita dalla soppressione degli individui catturati (se venissero trasportati altrove, i volatili potrebbero ritornare). L\u2019uso degli avicidi (esche avvelenate con stricnina, arsenico, cianuro o altre sostanze) \u00e8 caduto in disuso perch\u00e9 si tratta di sostanze molto tossiche che non \u00e8 opportuno rilasciare nell\u2019ambiente; inoltre, gli uccelli avvelenati possono morire in luoghi vari (tetti, nidi, ecc.) e costituire ulteriori rischi sanitari. In Italia il controllo letale pu\u00f2 essere effettuato solo nell\u2019ambito di piani di abbattimento, che devono essere promossi dalle Regioni con il parere favorevole dell\u2019Istituto superiore per la protezione e la ricerca ambientale (ISPRA) e realizzati dalle Province; si ricorre a questi metodi quando i metodi ecologici si siano rivelati insufficienti. Secondo gli esperti, per le specie maggiormente infestanti come i piccioni i metodi letali hanno comunque un effetto temporaneo, perch\u00e9 la diminuzione della popolazione per soppressione degli individui viene compensata dalla riproduzione e da spostamenti di volatili dalle zone circostanti."}
{"id": "4195891", "revid": "767487", "url": "https://it.wikipedia.org/wiki?curid=4195891", "title": "British Ornithologists' Union", "text": "La British Ornithologists' Union (BOU, in italiano \"Unione degli Ornitologi Britannici\") \u00e8 un'associazione finalizzata ad incoraggiare lo studio degli uccelli (\"Ornitologia\") nella Gran Bretagna, in Europa e nel resto del mondo, al fine di comprendere la loro biologia e favorirne la conservazione.\nStoria.\nLa BOU fu fondata il 9 dicembre 1858 da 20 scienziati, tra i quali il Professore Alfred Newton, Henry Maurice Drummond-Hay e Henry Baker Tristram.\nDopo la corrispondente societ\u00e0 tedesca di ornitologia (fondata nel 1850), \u00e8 la seconda pi\u00f9 antica organizzazione ornitologica.\nDal 1859, pubblica con cadenza trimestrale il suo giornale \"Ibis\" ed \u00e8 fra le pi\u00f9 importanti riviste del settore.\nMolte specie vi sono state descritte ed illustrate per la prima volta, comprese quelle descritte da John Gerrard Keulemans. \nDal 2002, \"Ibis\" \u00e8 stato resa disponibile online dalla Blackwell Publishing.\nFra i presidenti della BOU, vi fu Janet Kear, che negli anni sessanta del XX secolo era responsabile del progetto per il salvataggio dell'oca hawaiana: fu a capo della BOU dal 1990 al 1994.\nOrganizzazione e finalit\u00e0.\nIl comitato denominato \"British Ornithologists' Union Records Committee\" (BOURC) \u00e8 un comitato della BOU costituito per mantenere aggiornata la \"British List\", la lista ufficiale di tutti gli uccelli presenti in Gran Bretagna, pubblicata col nome \"List of Birds of Great Britain\" (in precedenza \"List of British Birds\") a partire dal 1883.\nTra i compiti della BOU vi sono l'organizzazione di riunioni periodiche, seminari e conferenze, in cui \u00e8 possibile effettuare il birdwatching e informare altri ornitologi provenienti da tutto il mondo riguardo alle proprie attivit\u00e0.\nLa sede della BOU \u00e8 situata al piano terra del Walter Rothschild Zoological Museum a Tring, nell'Hertfordshire."}
{"id": "4195892", "revid": "767487", "url": "https://it.wikipedia.org/wiki?curid=4195892", "title": "Sven Otto Birkeland", "text": "Carriera.\nClub.\nBirkeland vest\u00ec la maglia del Vig\u00f8r, prima di passare al Lyn Oslo. Con questa squadra, gioc\u00f2 67 partite di campionato e mise a referto 14 marcature. Si trasfer\u00ec poi allo Start, dove vinse un campionato (1978).\nNazionale.\nConta 5 presenze e una rete per la . Esord\u00ec il 3 novembre 1967, trovando anche la via del gol nella vittoria per 3-1 contro la ."}
{"id": "4195898", "revid": "670231", "url": "https://it.wikipedia.org/wiki?curid=4195898", "title": "Chiesa di Nostra Signora dei Dolori", "text": ""}
{"id": "4195899", "revid": "52529206", "url": "https://it.wikipedia.org/wiki?curid=4195899", "title": "Live at The Bowl '68", "text": ""}
{"id": "4195904", "revid": "98333185", "url": "https://it.wikipedia.org/wiki?curid=4195904", "title": "Vaughn Taylor", "text": "Fra i suoi film si ricordano \"Il delinquente del rock and roll\", \"La gatta sul tetto che scotta\", \"Psyco\" e \"A sangue freddo\".\nBiografia.\nTaylor \u00e8 apparso in diversi episodi della serie televisiva \"Ai confini della realt\u00e0\", come \"Il corpo elettrico\", \"Tempo di leggere\", \"La valle del silenzio\", \"L'incredibile mondo di Horace Ford\" e \"The Self-Improvement di Salvadore Ross\", oltre che in due episodi di \"The Outer Limits\": \"The Guests\", nel ruolo del signor Latimer, e \"Expanding Human\", nella parte di Dean Flint.\nTra le altre apparizioni televisive, da ricordare quella nella serie poliziesca \"The Investigators\" (1961), accanto a James Franciscus, prodotta dalla CBS. Presente spesso nei telefilm della serie \"Perry Mason\", dove apparve per un totale di otto volte (incluso il primo episodio).\nIl suo ultimo film fu \"La corsa pi\u00f9 pazza del mondo\", uscito nel 1976. Mor\u00ec nell'aprile del 1983, all'et\u00e0 di 73 anni, a causa di una emorragia cerebrale."}
{"id": "4195909", "revid": "52529456", "url": "https://it.wikipedia.org/wiki?curid=4195909", "title": "Museo Val Gardena", "text": ""}
{"id": "4195910", "revid": "123005155", "url": "https://it.wikipedia.org/wiki?curid=4195910", "title": "FIBA EuroCup 2007-2008", "text": "La FIBA EuroCup 2007-2008 \u00e8 stata la quinta edizione dell'EuroChallenge, l'ultima col nome di \"FIBA Eurocup\", organizzato dalla FIBA Europe. In tutto hanno partecipato 38 squadre provenienti da 23 paesi.\nLa coppa \u00e8 stata vinta dal .\nTurni preliminari.\nPrimo turno preliminare.\nDal 30 ottobre al 6 novembre 2007\nSecondo turno preliminare.\nDal 20 al 27 novembre 2007\nStagione regolare.\nDall'11 dicembre 2007 al 29 gennaio 2008\nQuarti di finale.\nDal 19 febbraio al 4 marzo 2008\nFinal Four.\nDal 18 al 20 aprile 2008, alla Spyros Kyprianou Arena di Limassol"}
{"id": "4195912", "revid": "1234424", "url": "https://it.wikipedia.org/wiki?curid=4195912", "title": "Giulio Cesare Lagalla", "text": "Biografia.\nUltimo di tre figli, nacque nel 1571 a Padula, in provincia di Salerno, da Roberto, alto funzionario della burocrazia vicereale, e Vittoria Rosa. Studi\u00f2 medicina e filosofia. Ancora bambino, perdette i genitori e fu affidato con i fratelli alla tutela di uno zio paterno, padre Girolamo Lagalla, che lo avvi\u00f2 agli studi letterari.\nCarriera.\nNel 1582, appena undicenne, volle trasferirsi a Napoli per proseguire nella sua formazione. Si iscrisse ai corsi di filosofia e medicina dello Studio ed ebbe come maestri G. Stillabota, F.A. Vivoli e B. Longo nelle discipline filosofiche, G.A. Pisano, G. Polverino e C. Scannapieco in quelle mediche. Affidato dal Collegio degli archiatri a G. Provenzale e G. Caro per un periodo di tirocinio, sembra vi si fosse condotto con una tale competenza da meritare, nel 1589, i gradi accademici \"nulla pecuniarum solutione\". Nello stesso anno, grazie a Longo, divenne l'ufficiale sanitario di una squadra navale pontificia di stanza a Napoli, con la quale si diresse verso le coste laziali, per giungere poi, probabilmente nel 1590, a Roma.\nA Roma avrebbe conseguito una nuova laurea in medicina, in seguito alla quale entr\u00f2 al servizio del cardinale Giulio Antonio Santori, per il cui interessamento, nel 1592, ottenne da Clemente VIII l'incarico di lettore di logica presso la Sapienza romana. Per nove anni, tenne questa cattedra, pur continuando a coltivare la medicina. Inoltre, risale probabilmente a questo periodo l'emergere di un interesse per la teologia, che lo port\u00f2 a comporre almeno tre orazioni sacre, \"De Trinitate\", \"De Passione Christi Domini\" e \"De circuncisione Christi\", lette dinanzi a Clemente VIII e al S. Collegio, in occasioni diverse: l'ultima il 1\u00ba gennaio 1600 per l'inaugurazione del giubileo.\nL'\"Oratio de Trinitate\" \u00e8 conservata manoscritta; le altre due furono pubblicate a Roma per G. Facciotto nel 1600, con il nome di G.C. Galla e sono le prime opere originali date alle stampe da Lagalla. In precedenza aveva curato, sempre per Facciotto, la stampa di un commento ad Aristotele, lasciato manoscritto da G. Pontano, \"De immortalitate animae ex sententia Aristotelis libri septem\" (Roma 1597), precoce manifestazione di un interesse verso la questione dell'anima, intorno alla quale Lagalla si interrog\u00f2 per buona parte della sua vita intellettuale e che contribu\u00ec ad attirargli sospetti di eterodossia.\nTeorie.\nAl problema dell'anima Lagalla dedic\u00f2 almeno tre corsi annuali della lettura ordinaria di filosofia, che tenne alla Sapienza dall'anno accademico 1601 alla morte; queste lezioni furono raccolte in un manoscritto dal titolo \"De anima commentarii\", descritto da Allacci e oggi perduto. Allo stesso argomento \u00e8 dedicato il penultimo volume dato alle stampe dal L., il \"De immortalitate animorum ex Aristotelis sententia libri tres\" (Roma 1621), la cui composizione termin\u00f2 prima del dicembre 1619, come risulta da una lettera di Lagalla a Galilei.\nLagalla, pur riaffermando le posizioni della tradizione tomistica sulla questione dell'anima umana, secondo le quali l'anima intellettiva \u00e8 \"forma informans\" del corpo ed \u00e8 molteplice, accetta quelle di Alessandro di Afrodisia a proposito dell'animazione dei cieli, ritenendo che non abbiano l'intelligenza come forma assistente che li muove eternamente, ma piuttosto come forma informante.\nMorto Santori nel 1602, sembra che Lagalla si fosse avvicinato alla famiglia Aldobrandini, entrando, qualche anno pi\u00f9 tardi, come medico al servizio del cardinale Pietro. Prima del 1610 conobbe Federico Cesi, al quale fu legato da una cordiale amicizia. Se questa non diede luogo a un'ascrizione all'Accademia dei Lincei, malgrado una precisa richiesta da parte di Lagalla, fu solo a causa della sua marcata professione aristotelica. Cesi lo present\u00f2 comunque a Galilei quando quest'ultimo, nel 1611, si rec\u00f2 a Roma per sottoporre il suo telescopio e le scoperte con esso realizzate al giudizio degli autorevoli astronomi del Collegio romano, nonch\u00e9 di influenti membri della Curia pontificia e dello stesso Paolo V. Ne derivarono alcuni incontri, durante i quali Lagalla, incuriosito dall' \"occhialino\" galileiano, lo speriment\u00f2 e fu intrattenuto da Galilei con l'esibizione delle \"pietre lucifere di Bologna\", una specie di barite scoperta nei primi anni del XVII secolo nei dintorni della citt\u00e0 emiliana. Da ci\u00f2 che vide, trasse spunto per due scritti, pubblicati in un unico volume, il \"De phoenomenis in orbe Lunae novi telescopii usu a d. Gallileo Gallileo nunc iterum suscitatis physica disputatio\u2026 nec non de luce et lumine altera disputatio\" (Venezia 1612).\nAtteso con impazienza da Galilei, che fu costantemente informato da Cesi dei progressi nella composizione, il libro deluse l'ambiente linceo. Nel primo dei due scritti, pur difendendo la verit\u00e0 ottica di ci\u00f2 che mostrava il telescopio, Lagalla cerca di spiegare l'irregolare (la scabrosit\u00e0 della superficie lunare) come prodotto del regolare, attraverso una sorta di estensione del principio di regolarit\u00e0 (invariabilit\u00e0 dei cieli e dei corpi e fenomeni inclusi in essi), cui risponde l'intera fisica celeste aristotelica. Le asperit\u00e0 lunari dovevano dunque consistere in parti pi\u00f9 dense di \"etere\", pi\u00f9 opache alla luce, e in parti meno dense, pi\u00f9 chiare. Nel secondo scritto Lagala. racconta una discussione sulla natura della luce avuta con Galilei, Cesi, G. De Misiani e G. Clementi: dopo aver ribadito che la luce non \u00e8 una sostanza, ma un accidente o una qualit\u00e0 reale, tratta delle \"pietre lucifere\" e, contro l'interpretazione di Galilei, Lagalla osserva che la luminescenza delle pietre non \u00e8 una propriet\u00e0 del minerale non trattato, ma una conseguenza del processo di calcificazione, che rende la pietra porosa e in grado di assorbire una certa quantit\u00e0 di fuoco e di luce, poi lentamente rilasciata; con ci\u00f2 esclude che possa essere il prodotto della riflessione della luce solare sulla Terra da parte della Luna.\nA proposito del primo dei due scritti, Galilei medit\u00f2 di fornire una risposta pubblica, sollecitata dallo stesso Lagalla, di cui le note di lettura al volume in questione, sembrano essere il lavoro preparatorio. Tale risposta non arriv\u00f2, ma i rapporti tra i due divennero pi\u00f9 stretti, forse per effetto di un lento avvicinamento delle rispettive posizioni scientifiche. In occasione dell'osservazione di una cometa nel novembre 1613, il Lagalla scrisse il \"Tractatus\u2026 de metheoro quod die nona novembris anni presentis 1613 in Urbe apparuit sopra collem Pincium\" e poich\u00e9 quest'opera pareva, in alcuni punti, accogliere le posizioni di Galilei, Lagalla fu attaccato di scarso aristotelismo. Si convinse cos\u00ec a chiedere a Galilei e a Cesi il sostegno per una lettura nello Studio pisano. Pur non mancando l'occasione (la morte di Flaminio Papazzoni aveva reso vacante un posto), non se ne fece niente, ma anche in questo caso i rapporti tra i tre uomini rimasero saldi.\nAumentava intanto l'insofferenza di Lagalla verso gli ambienti romani che lo guardavano con crescente sospetto. La sua \"De coelo animato disputatio\" fu stampata in Germania, per l'interessamento di Allacci, poco prima della morte dell'autore, pur essendo stata completata nel 1614. Lagalla non rinunci\u00f2 a coltivare la speranza di ottenere un adeguato incarico al di fuori della capitale pontificia, tanto da valutare con attenzione la proposta, fattagli intorno al 1620, di trasferirsi alla corte di Sigismondo III di Polonia come medico personale del sovrano. Le compromesse condizioni di salute (soffriva di una malattia urinaria, forse una ipertrofia prostatica con complicanze) e il timore che l'inclemente clima polacco potesse peggiorarle lo portarono a rifiutare.\nNegli ultimi anni, continu\u00f2 a praticare, oltre alla medicina e alla filosofia, l'astronomia, e segu\u00ec il suo protettore, il cardinale Aldobrandini, in diversi viaggi in vari luoghi d'Italia. Durante il suo viaggio a Torino, nell'autunno del 1623, incorse nell'episodio che lo port\u00f2 alla morte, avvenuta a Roma il 14 febbraio 1624, per un'infezione seguita alla cauterizzazione di una lacerazione dell'uretra, da lui stesso procurata mentre si medicava per lenire il suo male.\nGli \u00e8 stato dedicato il cratere Lagalla sulla Luna."}
{"id": "4195913", "revid": "74801", "url": "https://it.wikipedia.org/wiki?curid=4195913", "title": "Jacobino da Cobiato", "text": "Attivo nel XVI secolo a Brescia e provincia nell'ambito delle botteghe d'arte attive nel periodo di passaggio tra il Rinascimento bergamasco e bresciano e la pittura di Maniera. Ricordato nei documenti d'archivio come buon decoratore e affrescatore, \u00e8 in fase di studio la sua biografia."}
{"id": "4195919", "revid": "76963", "url": "https://it.wikipedia.org/wiki?curid=4195919", "title": "Mamie Van Doren", "text": "Biografia.\nNata da Warner Carl Olander, di origini svedesi, e da Lucille Harrier Bennett, ancora bambina si spost\u00f2 con la famiglia dapprima a Sioux City poi, nel 1942, a Los Angeles, dove inizi\u00f2 giovanissima a lavorare presso il Pantages Theatre. Nel 1947 ottenne una piccola parte in uno dei primi show televisivi prodotti in America, e lavor\u00f2 per qualche tempo nel giro dei nightclub come cantante nella band di Ted Fio Rito. Nell'estate del 1949, diciottenne, vinse i titoli di \"Miss Eight Ball\" e di \"Miss Palm Springs\". Fu proprio in occasione di quest'ultimo concorso che venne notata dal produttore Howard Hughes, il quale la ingaggi\u00f2 per farla apparire in alcune produzioni della RKO Pictures.\nLa Van Doren debutt\u00f2 con una particina in \"Il pilota razzo e la bella siberiana\", una commedia con John Wayne e Janet Leigh, la cui lavorazione si protrasse dal 1949 al 1953 e la cui uscita sugli schermi non sarebbe avvenuta che nel 1957. Apparve quindi in \"Il suo tipo di donna\" (1951), accanto a Robert Mitchum e Jane Russell, e in \"Quattro ragazze all'abbordaggio\" (1952) con Tony Martin, sempre in brevissimi ruoli non accreditati. Dopo una breve esperienza come attrice di prosa, venne notata da Phil Benjamin, direttore di casting alla Universal Pictures, che nel 1953 le fece sottoscrivere un contratto con la nota casa produttrice.\nCapelli biondo platino, dotata di un fisico esplosivo, con curve abbondanti e sinuose, la giovane attrice venne presentata dalla Universal in risposta al successo che stava ottenendo nello stesso periodo Marilyn Monroe presso la 20th Century Fox, e in tendenza con la nuova idea di voluttuosit\u00e0 femminile che si stava affermando sugli schermi verso la met\u00e0 degli anni cinquanta. Un breve ruolo di cantante in \"Contrabbandieri a Macao\" (1953) e una parte pi\u00f9 consistente in \"The All American\" (1953), entrambi interpretati dall'allora gi\u00e0 affermato Tony Curtis, aprirono alla Van Doren la strada verso la celebrit\u00e0. Nell'avventura esotica \"Yankee Pasci\u00e0\" (1954) interpret\u00f2 la schiava Lilith al fianco di Jeff Chandler, mentre nel western \"Esecuzione al tramonto\" (1956) imperson\u00f2 Ellen Ballard, la figlia del proprietario di un ranch, accanto a John Agar, Richard Boone e all'allora emergente Clint Eastwood.\nDopo essere apparsa ancora nel poliziesco \"F.B.I. squadra omicidi\" (1957) con Lex Barker, e nella commedia brillante \"10 in amore\" (1958), interpretata da Clark Gable e Doris Day, la Van Doren pass\u00f2 alla MGM e fu ingaggiata per una serie di foschi melodrammi prodotti da Albert Zugsmith e incentrati su tematiche d'attualit\u00e0. Il primo di questi, \"Operazione segreta\" (1958), sulla diffusione della droga tra gli adolescenti, \u00e8 diventato nel tempo una pellicola di culto per i cinefili, in cui la cifra stilistica della Van Doren \u00e8 rappresentata dalla prorompente bellezza, dai modi provocanti e dai caratteri torbidi con cui il suo personaggio, Gwen Dulaine, si inserisce nella vicenda, riassunta nella didascalia apparsa in una foto pubblicitaria, che all'epoca cos\u00ec recitava: \"La torbida zia Gwen tenta di svezzare il nipotino\". Capostipite di un filone nato per conquistare un mercato, quello del pubblico giovanile, che iniziava a far gola a tutta l'industria cinematografica alla fine degli anni cinquanta, \"Operazione segreta\" fu seguito da \"Corruzione nella citt\u00e0\" (1959), ambientato nel mondo del crimine organizzato, \"The Beat Generation\" (1959), affresco del mondo dei \"beat\", e \"College Confidential\" (1960), gli ultimi due legati a un altro filone all'epoca in forte ascesa, quello delle pellicole a basso costo funzionali alla diffusione di un nuovo fenomeno musicale, il rock and roll.\nI film girati per la MGM fissarono definitivamente l'immagine sexy della Van Doren quale stereotipo della donna fatale portatrice di peccato per le giovani generazioni. La carriera dell'attrice prosegu\u00ec negli anni sessanta in produzioni indipendenti e a basso budget, dai titoli spesso allusivamente piccanti come \"Sex Kittens Go to College\" (1960) e \"La vita intima di Adamo ed Eva\" (1960), nel quale l'attrice comparve come la biblica Eva in una sequenza onirica, coperta solo da foglie di fico. In \"The Las Vegas Hillbillys\" (1966) recit\u00f2 per la prima e unica volta accanto a una delle sue grandi rivali sullo schermo, l'altrettanto bionda e giunonica Jayne Mansfield. Fu inoltre protagonista in due tipici prodotti del filone fantascientifico dell'epoca, \"The Navy vs. the Night Monsters\" (1966) e \"Voyage to the Planet of Prehistoric Women\" (1968), quest'ultimo diretto da Peter Bogdanovich.\nDagli anni settanta la carriera artistica della Van Doren prosegu\u00ec con esibizioni nei night club, in spettacoli musicali dal vivo a Las Vegas e in teatro con le pi\u00e8ce \"Gentlemen Prefer Blondes\", \"Dames at Sea\", \"Will Success Spoil Rock Hunter?\" e \"The Tender Trap\". Nel 1987 pubblic\u00f2 la propria autobiografia, intitolata \"Playing the Field\", nella quale rivel\u00f2 di aver avuto relazioni sentimentali con molte celebrit\u00e0 del mondo del cinema e dello spettacolo. Mantenendo tenacemente negli anni la propria languida immagine di bionda provocante, a dispetto dell'avanzare dell'et\u00e0, nel 2006 pos\u00f2 per la rivista \"Vanity Fair\" con Pamela Anderson. Pi\u00f9 recentemente \u00e8 apparsa in una puntata di \"\" in cui, ormai ottantenne, continua a esibire look, make up e abbigliamento immutabilmente sexy.\nVita privata.\nMamie Van Doren \u00e8 stata sposata cinque volte."}
{"id": "4195920", "revid": "506294", "url": "https://it.wikipedia.org/wiki?curid=4195920", "title": "Indianistica", "text": ""}
{"id": "4195923", "revid": "52529740", "url": "https://it.wikipedia.org/wiki?curid=4195923", "title": "Margellina", "text": ""}
{"id": "4195924", "revid": "110157", "url": "https://it.wikipedia.org/wiki?curid=4195924", "title": "Duomo di Klagenfurt", "text": "Il duomo dei Santi Pietro e Paolo, pi\u00f9 conosciuto come duomo di Klagenfurt, in tedesco \"Dom- und Stadtpfarrkirche Hll. Petrus und Paulus\", o \"Klagenfurter Dom\", \u00e8 la chiesa cattolica maggiore di Klagenfurt, nella regione austriaca della Carinzia.\n\u00c8 anche parrocchiale e cattedrale della diocesi di Gurk.\nStoria e descrizione.\nIl primo edificio fu costruito nel 1581 come chiesa protestante per volere dell'allora governatore di Klagenfurt; e dedicata alla Santissima Trinit\u00e0.\nInfatti nel XVI secolo la fede Protestante trov\u00f2 una grande aderenza in Carinzia, tanto che la citt\u00e0 vi ader\u00ec ufficialmente gi\u00e0 nel 1563.\nNel novembre del 1600 si present\u00f2 a Klagenfurt la commissione della Controriforma cattolica al seguito del vescovo Martin Brenner. I cittadini accettarono pacificamente di ritornare alla fede cattolica, e la chiesa, nel 1604, venne affidata ai Gesuiti, che la trasformarono in una parrocchiale cattolica dedicandola ai santi Pietro e Paolo. La trasformazione incominci\u00f2 con la costruzione di varie cappelle laterali, l'erezione del muro di facciata barocco sul lato nord e la costruzione del Convento gesuitico, ospitante la Scuola, e soprattutto un nuovo, pi\u00f9 grande ospedale per la citt\u00e0. Nel 1663 si aggiunse la chiesa dell'ospedale e nel 1665 si costru\u00ec il nuovo altar maggiore e la cappella di San Francesco Saverio, creata su commissione del principe Orsini-Rosenberg come cappella funeraria di famiglia. \nNel 1668 Gabriel Wittini inizia la sontuosa decorazione a stucchi barocchi dell'interno della chiesa. Nel 1729 si mise mano alla torre, sulla facciata principale, dotandola di una nuova copertura a elmo barocco che raggiunge circa i 100 metri d'altezza.\nNel 1773 i gesuiti abbandonarono Klagenfurt e la chiesa perse d'importanza tanto che divenne dipendente dalla vicina parrocchiale di Sant'Egidio; e il convento trasformato in caserma. Nel 1787 il vescovo della Diocesi di Gurk si trasfer\u00ec in citt\u00e0, elevando la chiesa a cattedrale.\nDurante la seconda guerra mondiale l'edificio sub\u00ec gravi danni dai bombardamenti, con la conseguente demolizione della caserma. La chiesa venne restaurata dal 1960."}
{"id": "4195927", "revid": "767487", "url": "https://it.wikipedia.org/wiki?curid=4195927", "title": "Steinar Pettersen", "text": "Carriera.\nGiocatore.\nClub.\nPettersen gioc\u00f2 nello Str\u00f8msgodset. In questo periodo, vinse tre edizioni della Norgesmesterskapet (1969, 1970 e 1973) e un campionato (1970). Nella stessa stagione, fu capocannoniere con 16 reti.\nNazionale.\nConta 6 presenze per la . Esord\u00ec il 23 giugno 1968, quando fu titolare nella sconfitta per 5-1 contro la .\nAllenatore.\nNel 1979, fu allenatore dello Str\u00f8msgodset."}
{"id": "4195931", "revid": "599013", "url": "https://it.wikipedia.org/wiki?curid=4195931", "title": "David Wijnveldt", "text": "Carriera.\nWijnveldt ha giocato, a livello di club, per l'UD Deventer. Con la Nazionale olandese ha preso parte a 13 partite tra il 1912 e il 1914, arrivando a vincere la medaglia di bronzo ai Giochi olimpici del 1912 tenutesi a Stoccolma."}
{"id": "4195933", "revid": "1573940", "url": "https://it.wikipedia.org/wiki?curid=4195933", "title": "Fundulus waccamensis", "text": "Fundulus waccamensis \u00e8 un pesce d'acqua dolce appartenente alla famiglia Fundulidae.\nDistribuzione e habitat.\nQuesta specie \u00e8 diffusa nel lago Waccamaw, in Carolina del Nord (USA) ed introdotto artificialmente anche nel vicino Phelps Lake come esca da pesca. Nuotano molto vicino alla superficie e si riuniscono per cercare cibo vicino alla battigia sabbiosa, in zone ricche di vegetazione.\nDescrizione.\n\"F. waccamensis\" presenta un corpo allungato e scattante, con pinne arrotondate e coda a delta. La livrea del maschio vede un colore bronzeo scuro su tutto il corpo, ventre pi\u00f9 chiaro, la testa screziata di verde smeraldo con riflessi metallici. Lungo i fianchi numerose linee verticali smeraldo metallizzato scendono verso il ventre. Le pinne pettorali sono gialle orlate di ocra, ventrali e anale trasparenti orlate di giallo, pinna dorsale e caudale grigio fumo con riflessi azzurrini. La femmina ha colori pi\u00f9 smorti.\nRaggiunge una lunghezza massima di 10\u00a0cm.\nBiologia.\nNon \u00e8 un killifish stagionale.\nRiproduzione.\nLa femmina depone le uova, trasparenti, subito fecondate dal maschio, nel fondo limaccioso. Non vi sono cure parentali.\nAcquariofilia.\n\u00c8 una specie allevabile in acquario, non molto diffusa in commercio, allevata soprattutto da appassionati."}
{"id": "4195934", "revid": "716642", "url": "https://it.wikipedia.org/wiki?curid=4195934", "title": "Ousman Jallow", "text": "Carriera.\nClub.\nHa giocato nella prima divisione gambiana, in quella emiratina, in quella danese, in quella finlandese, in quella kazaka ed in quella bengalese, oltre che nella seconda divisione turca. Nel corso degli anni ha inoltre giocato 2 partite in Europa League, 4 partite nei turni preliminari di Champions League e 16 partite nei turni preliminari di Europa League.\nNazionale.\nHa partecipato ai Mondiali Under-20 del 2007. Tra il 2008 ed il 2012 ha segnato 4 reti in 12 presenze con la nazionale gambiana."}
{"id": "4195938", "revid": "1543377", "url": "https://it.wikipedia.org/wiki?curid=4195938", "title": "Adjan", "text": "Adjan \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 6.862 abitanti (dato 2006)."}
{"id": "4195940", "revid": "110157", "url": "https://it.wikipedia.org/wiki?curid=4195940", "title": "Cattedrale di 's-Hertogenbosch", "text": "La cattedrale di San Giovanni Evangelista (o cattedrale di 's-Hertogenbosch o Sint-Janskathedraal) \u00e8 la chiesa cattolica maggiore di 's-Hertogenbosch e cattedrale della locale diocesi. Si tratta del maggior esempio di gotico brabantino nei Paesi Bassi. La chiesa, costruita a partire dal XIII secolo, fu elevata al rango di cattedrale nel 1559.\nL'edificio conserva un pregevole organo monumentale."}
{"id": "4195941", "revid": "1543377", "url": "https://it.wikipedia.org/wiki?curid=4195941", "title": "Daw\u00e9", "text": "Daw\u00e9 \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 4.688 abitanti (dato 2006)."}
{"id": "4195946", "revid": "287204", "url": "https://it.wikipedia.org/wiki?curid=4195946", "title": "Dawe", "text": ""}
{"id": "4195947", "revid": "380654", "url": "https://it.wikipedia.org/wiki?curid=4195947", "title": "Rupan Sansei - Yokokuhen Collection '71-'95", "text": ", noto anche come Lupin The Third - Trailer History, \u00e8 un OAV giapponese di Lupin III, il famoso ladro creato da Monkey Punch.\nSi tratta di una raccolta di trailer su Lupin III dal 1971 al 1994 pubblicata il 1\u00ba marzo 1995 su VHS e Laserdisc."}
{"id": "4195949", "revid": "1543377", "url": "https://it.wikipedia.org/wiki?curid=4195949", "title": "Djigb\u00e9", "text": "Djigb\u00e9 \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 4.494 abitanti (dato 2006)."}
{"id": "4195953", "revid": "287204", "url": "https://it.wikipedia.org/wiki?curid=4195953", "title": "Djigbe", "text": ""}
{"id": "4195955", "revid": "767487", "url": "https://it.wikipedia.org/wiki?curid=4195955", "title": "Neil MacLeod", "text": "Carriera.\nClub.\nMacLeod gioc\u00f2 con la maglia del Brann dal 1975 al 1983, totalizzando 177 presenze e 18 reti nel solo campionato. Contribu\u00ec al conseguimento di due successi nella Norgesmesterskapet, il primo nel 1976 e il secondo nel 1982."}
{"id": "4195956", "revid": "1543377", "url": "https://it.wikipedia.org/wiki?curid=4195956", "title": "Dodji-Bata", "text": "Dodji-Bata \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 11.162 abitanti (dato 2006)."}
{"id": "4195958", "revid": "1543377", "url": "https://it.wikipedia.org/wiki?curid=4195958", "title": "H\u00e9kanm\u00e8", "text": "H\u00e9kanm\u00e8 \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 9.987 abitanti (dato 2006)."}
{"id": "4195959", "revid": "287204", "url": "https://it.wikipedia.org/wiki?curid=4195959", "title": "Hekanme", "text": ""}
{"id": "4195960", "revid": "92723", "url": "https://it.wikipedia.org/wiki?curid=4195960", "title": "Cattedrale di Roermond", "text": "La cattedrale di San Cristoforo (o cattedrale di Roermond o Christoffelkathedraal) \u00e8 il principale luogo di culto cattolico di Roermond e cattedrale della diocesi di Roermond.\nLa costruzione dell'edificio inizi\u00f2 nel 1410 per terminare nel XVI secolo. La chiesa fu elevata a cattedrale nel 1661, un secolo dopo l'istituzione della diocesi nel 1559."}
{"id": "4195961", "revid": "1543377", "url": "https://it.wikipedia.org/wiki?curid=4195961", "title": "Koundokpo\u00e8", "text": "Koundokpo\u00e8 \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 7.988 abitanti (dato 2006)."}
{"id": "4195965", "revid": "287204", "url": "https://it.wikipedia.org/wiki?curid=4195965", "title": "Koundokpoe", "text": ""}
{"id": "4195966", "revid": "1543377", "url": "https://it.wikipedia.org/wiki?curid=4195966", "title": "ASPOM Bordeaux", "text": "L'ASPOM B\u00e8gles Bordeaux Handball \u00e8 una squadra di pallamano francese avente sede a B\u00e8gles, a sud di Bordeaux.\n\u00c8 stata fondata nel 1946.\nNella sua storia ha vinto 2 campionati francesi e 1 coppa di Francia.\nDisputa le proprie gare interne presso il Gymnase du Dorat di B\u00e8gles il quale ha una capienza di 1.000 spettatori."}
{"id": "4195967", "revid": "1543377", "url": "https://it.wikipedia.org/wiki?curid=4195967", "title": "S\u00e8dj\u00e8-D\u00e9nou", "text": "S\u00e8dj\u00e8-D\u00e9nou \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 6.728 abitanti (dato 2006)."}
{"id": "4195969", "revid": "287204", "url": "https://it.wikipedia.org/wiki?curid=4195969", "title": "Sedje-Denou", "text": ""}
{"id": "4195970", "revid": "1948203", "url": "https://it.wikipedia.org/wiki?curid=4195970", "title": "L'amour", "text": "L'amour \u00e8 il secondo album in studio del cantante italiano Fatur, pubblicato nel 1997."}
{"id": "4195971", "revid": "716642", "url": "https://it.wikipedia.org/wiki?curid=4195971", "title": "Camaldine Abraw", "text": " \nCarriera.\nClub.\nHa giocato nella seconda divisione francese con lo , oltre che nella prima divisione rumena ed in quella sudafricana.\nNazionale.\nTra il 2010 ed il 2016 ha giocato 10 partite in nazionale."}
{"id": "4195973", "revid": "1543377", "url": "https://it.wikipedia.org/wiki?curid=4195973", "title": "S\u00e8dj\u00e8-Hou\u00e9goudo", "text": "S\u00e8dj\u00e8-Hou\u00e9goudo \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 5.909 abitanti (dato 2006)."}
{"id": "4195975", "revid": "287204", "url": "https://it.wikipedia.org/wiki?curid=4195975", "title": "Sedje-Houegoudo", "text": ""}
{"id": "4195976", "revid": "1543377", "url": "https://it.wikipedia.org/wiki?curid=4195976", "title": "Tangbo-Djevi\u00e9", "text": "Tangbo-Djevi\u00e9 \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 11.756 abitanti (dato 2006)."}
{"id": "4195977", "revid": "599013", "url": "https://it.wikipedia.org/wiki?curid=4195977", "title": "Jalmari Eskola", "text": "Prese parte ai Giochi olimpici di Stoccolma 1912 vincendo la medaglia d'argento nel cross a squadre con i connazionali Hannes Kolehmainen e Albin Stenroos."}
{"id": "4195978", "revid": "131145", "url": "https://it.wikipedia.org/wiki?curid=4195978", "title": "Lauri Eskola", "text": ""}
{"id": "4195979", "revid": "287204", "url": "https://it.wikipedia.org/wiki?curid=4195979", "title": "Tangbo-Djevie", "text": ""}
{"id": "4195980", "revid": "88740", "url": "https://it.wikipedia.org/wiki?curid=4195980", "title": "Ripetizioni forzate", "text": "Le Ripetizioni forzate, in inglese \"Forced repetitions\" o \"Forced reps\", sono una tecnica speciale applicata nell'esercizio con i pesi (\"resistance training\"), in particolare nel body building e nel fitness.\nDefinizione.\nLe \"ripetizioni forzate\" sono una tecnica che viene applicata solo dopo aver raggiunto il cedimento muscolare nell'ultima ripetizione di una serie nell'esercizio con i pesi e, per essere compiute, richiedono obbligatoriamente l'intervento di un compagno (\"spotter\"). Una volta raggiunto il cedimento muscolare, la tecnica prevede di eseguire alcune (3 o 4) ripetizioni aggiuntive con l'aiuto dell'assistente, il quale applica all'attrezzo una forza sinergica a quella dell'atleta sufficiente al loro completamento. Questo sistema costringe il muscolo a continuare a produrre forza quando \u00e8 molto affaticato, superando l'ostacolo del cedimento muscolare, incidendo sul prolungamento del \"Time Under Tension\" (TUT) e assicurando il pieno esaurimento muscolare. La teoria sostiene che quando si portano le ripetizioni sull'orlo dell'esaurimento, si aumentano la quantit\u00e0 di sangue e la tensione muscolare, promuovendo ulteriormente la crescita muscolare. Le \"ripetizioni forzate\" permettono di completare il numero impostato di ripetizioni senza dover interrompere l'esecuzione e prendere tempo per continuare con un peso pi\u00f9 leggero. Questa tecnica viene adoperata col fine di aumentare la fatica durante le serie pi\u00f9 di quanto venga permesso dal carico utilizzato, e da quanto rilevato dalle ricerche, tra i vari effetti ha la capacit\u00e0 di incrementare la produzione dell'ormone della crescita (GH) e del testosterone. Secondo l'American College of Sports Medicine (ACSM), le \"ripetizioni forzate\" sono un ottimo metodo per riuscire a superare lo stallo nel corso di un programma di bodybuilding. La strategia di aumentare l'affaticamento della serie pi\u00f9 di quanto previsto dall'intensit\u00e0 relativa (%1-RM) viene applicata in alcune altre tecniche che propongono di prolungare il TUT oltre la soglia del cedimento muscolare, come il \"super set\", il \"rest pause\", o lo \"stripping\".\nLe \"ripetizioni forzate\" sono una tecnica adatta all'alta intensit\u00e0, ovvero con l'uso di carichi molto pesanti (85-90% 1RM), che consentirebbero di svolgere, ad esempio 2-6 ripetizioni da soli con la tecnica pulita raggiungendo il cedimento muscolare. Il numero di ripetizioni aggiuntive permesse dall'intervento dell'assistente \u00e8 generalmente basso, attorno alle 2-3, ma dipende anche dall'entit\u00e0 dell'aiuto sinergico fornito. Come molte altre tecniche speciali intense, specie se eseguite ad alte intensit\u00e0, si sconsiglia di introdurre troppe \"ripetizioni forzate\" e troppo spesso, poich\u00e9 porterebbero facilmente al sovrallenamento penalizzando lo sviluppo muscolare. Alcune ricerche stabilirono che anche solo portare ogni serie al cedimento pu\u00f2 avere effetti negativi sulle risposte ormonali e i guadagni di forza e potenza.\nLa ricerca.\nAlcune ricerche hanno testato l'applicazione delle \"Ripetizioni forzate\" per constatarne gli effetti. Ahtiainen et al. (2003) esaminarono le risposte ormonali acute su 16 atleti maschi a seguito di diversi protocolli di allenamento con sovraccarichi, confrontando le serie a ripetizioni massime (RM), cio\u00e8 portate al cedimento muscolare, con le serie dove venivano applicate le ripetizioni forzte.\nEntrambi i protocolli portarono ad un aumento acuto dei livelli di testosterone sierico, testosterone libero, cortisolo e GH. Tuttavia, le risposte del cortisolo e del GH erano maggiori nel protocollo FR che in quello MR. La diminuzione del 56,5% nella forza isometrica massima in FR era maggiore di quella del 38,3% in MR e la forza \u00e8 rimasta inferiore durante il recupero in FR rispetto a MR. La maggiore diminuzione della forza isometrica in FR che in MR \u00e8 stata anche associata alla diminuzione volontaria massimale elettromiografica dei muscoli sotto carico. I dati indicano che la tecnica delle ripetizioni forzate induce risposte ormonali e neuromuscolari acute maggiori di un tradizionale sistema di allenamento eseguito a ripetizioni massime a cedimento, e quindi pu\u00f2 essere usato per manipolare le variabili acute dell'esercizio con i pesi negli atleti.\nL'anno successivo, la stessa \u00e9quipe di ricercatori approfond\u00ec gli effetti ormonali e neuromuscolari delle \"Ripetizioni forzate\" su atleti allenati e soggetti non allenati. Sono stati testati 8 atleti di forza (pesisti) maschi con diversi anni di esperienza e 8 atleti fisicamente attivi, ma non atleti di forza. Come nel precedente esperimento, anche questo prevedeva due sessioni: \"ripetizioni massime\" (MR) e di \"ripetizioni forzate\" (FR).\nPrima e dopo i protocolli, sono stati elaborati i campioni di sangue per determinare i livelli sierici di testosterone, testosterone libero, cortisolo e le concentrazioni di ormone della crescita (GH), e di lattato nel sangue. La massima forza isometrica volontaria e l'attivit\u00e0 elettromiografica (EMG) sul leg extension \u00e8 stata misurata prima e dopo l'esercizio, nonch\u00e9 24 e 48 ore dopo l'esercizio. Le concentrazioni degli ormoni misurati sono aumentati significativamente dopo entrambe le sessioni in entrambi i gruppi. Le risposte tendevano ad essere pi\u00f9 elevate nel gruppo FR rispetto al MR, e gli aumenti delle concentrazioni di testosterone erano significativamente maggiori con entrambi i protocolli negli atleti di forza che in quelli non di forza. Entrambi i protocolli in entrambi i gruppi hanno anche portato ad un affaticamento neuromuscolare con significative diminuzioni acute della forza isometrica del 32-52% e l'attivit\u00e0 elettromiografica massima associata ad un aumento di grandi quantit\u00e0 di lattato nel sangue. Questi dati suggeriscono che, almeno in negli atleti di forza esperti, la tecnica delle \"ripetizioni forzate\" \u00e8 una valida alternativa al pi\u00f9 tradizionale protocollo \"massime ripetizioni\", e pu\u00f2 anche risultare un approccio superiore. Sebbene la risposta ormonale (testosterone, ormone della crescita, cortisolo) aument\u00f2 similmente con entrambi i protocolli in entrambi i gruppi, gli aumenti di testosterone negli atleti allenati (pesisti) erano significativamente maggiori rispetto al protocollo \"ripetizioni massime\".\nAlcuni anni dopo, Drinkwater et al. (2007) riesaminarono la questione delle \"Ripetizioni forzate\". In particolare, analizzarono i guadagni della forza ottenuti con tale metodo di allenamento. Dodici giocatrici di pallacanestro e 10 giocatrici di pallavolo si sono allenate per 3 sessioni a settimana per 6 settimane, eseguendo un allenamento di panca piana da 4 x 6, 8 x 3, o 12 x 3 (serie x ripetizioni) per ogni sessione. Comparate al gruppo 8 x 3, il protocollo 4 x 6 prevedeva maggiori tempi di recupero, e il 12 x 3 includeva maggiori volumi di allenamento, in modo che ciascun gruppo svolgesse un diverso numero di ripetizioni forzate per sessione di allenamento. I soggetti sono stati testati sulla panca piana a 3 e 6 ripetizioni massime (RM), e sulla panca piana su Smith machine. I gruppo 4 x 6 e 12 x 3 eseguivano pi\u00f9 ripetizioni forzate per sessione di quanto non facessa il gruppo 8 x 3, mentre il gruppo 12 x 3 eseguiva approssimativamente il 40% in pi\u00f9 di lavoro e il 30% in pi\u00f9 di lavoro concentrico. Come previsto, tutti i gruppi migliorarono la prestazione su 3RM, 6RM, la potenza massima e la potenza media. Non ci sono state differenze significative nei guadagni di forza o di potenza tra i gruppi. In conclusione, in caso di raggiungimento del cedimento muscolare, n\u00e9 ulteriori ripetizioni forzate, n\u00e9 il volume delle serie aggiuntive hanno migliorato ulteriormente l'ampiezza dei guadagni di forza. Questa scoperta mette in discussione l'efficacia di aggiungere volume supplementare per mezzo di ripetizioni forzate in giovani atleti con una moderata esperienza nell'esercizio con i pesi."}
{"id": "4195982", "revid": "1543377", "url": "https://it.wikipedia.org/wiki?curid=4195982", "title": "Yokpo", "text": "Yokpo \u00e8 un arrondissement del Benin situato nella citt\u00e0 di Z\u00e8 (dipartimento dell'Atlantico) con 6.107 abitanti (dato 2006)."}
{"id": "4195984", "revid": "2151778", "url": "https://it.wikipedia.org/wiki?curid=4195984", "title": "Apple A6", "text": "I processori Apple A6 e Apple A6X sono system-on-a-chip (SoC) progettati da Apple. L'A6 viene utilizzato dal'iPhone 5, presentato il 12 settembre 2012, mentre l'A6X viene utilizzato dall'iPad di quarta generazione, presentato il 23 ottobre 2012. Apple dichiara che il chip A6 \u00e8 fino a due volte pi\u00f9 veloce rispetto al predecessore Apple A5, mentre il chip A6X \u00e8 fino a quattro volte pi\u00f9 veloce rispetto al predecessore Apple A5X montante un chip grafico anch'esso quattro volte pi\u00f9 veloce rispetto al predecessore.\nDesign.\nL'A6 \u00e8 un processore dual core a 32 bit, con frequenza fino a 1,5\u00a0GHz. Il processore \u00e8 basato su un core ARMv7 sviluppato internamente da Apple. e chiamato Swift, a differenza dei precedenti processori Apple che erano basati su core standard usati in licenza. Il processore integra una Graphics Processing Unit (GPU) triple-core PowerVR SGX 543MP3, a met\u00e0 strada tra quella utilizzata dal processore Apple A5 dell'iPhone 4S e quella utilizzata dall'Apple A5X, il processore dell'iPad di terza generazione. La GPU ha una frequenza di funzionamento di 266\u00a0MHz. Integra inoltre un quantitativo di 1 GB di RAM LPDDR2-1066.\nL'integrato \u00e8 prodotto da Samsung con un procedimento High-\u03ba metal gate (HKMG) a 32\u00a0nm, ma completamente ideato e ridisegnato rispetto ai predecessori da Apple stessa. Il chip ha un'area di 96,71\u00a0mm2 quindi \u00e8 il 22% pi\u00f9 piccolo del precedente A5 e assorbe meno energia.\nLe informazioni fornite da Apple sui suoi processori sono poche, ma \u00e8 noto che l'A6 utilizza un set di istruzioni ARMv7 ottimizzato e che l'architettura interna utilizza alcuni elementi dei processori ARM Cortex-A15. l'A6 gestisce i set di istruzioni Advanced SIMD v2, e VFPv4. Le analisi suggeriscono che il core Swift abbia un frontend a tre vie e due unit\u00e0 FPU e differenza del core standard ARMv7 che ha un frontend a due vie una singola unit\u00e0 FPU.\nApple A6X.\nApple ha annunciato il processore durante la presentazione dell'iPad di quarta generazione il 23 ottobre 2012. L'A6X \u00e8 un processore dual-core con una sezione GPU quad-core; Apple dichiara che l'integrato ha prestazioni grafiche e di elaborazione quattro volte maggiori del precedente Apple A5X."}
{"id": "4195985", "revid": "767487", "url": "https://it.wikipedia.org/wiki?curid=4195985", "title": "Tore B\u00f8rrehaug", "text": "Carriera.\nClub.\nB\u00f8rrehaug vest\u00ec la maglia del Frigg, prima di passare al Lyn Oslo. Esord\u00ec in squadra in data 27 aprile 1969, nella vittoria per 1-0 sul Viking. Nel 1973, torn\u00f2 al Frigg.\nNazionale.\nConta 9 presenze per la . Debutt\u00f2 il 15 maggio 1963, nella sconfitta per 2-5 contro la ."}
{"id": "4195990", "revid": "1948203", "url": "https://it.wikipedia.org/wiki?curid=4195990", "title": "Cesso\u00b72012", "text": "Cesso\u00b72012 \u00e8 il quarto album in studio del cantante italiano Fatur &amp; O.D.V., pubblicato nel 2012."}
{"id": "4195991", "revid": "1573940", "url": "https://it.wikipedia.org/wiki?curid=4195991", "title": "Cattedrale di San Gallo", "text": "La chiesa abbaziale di San Gallo e Sant'Otmar (o Stiftskirche St. Gallen) \u00e8 la chiesa cattolica maggiore di San Gallo, abbaziale dell'omonima abbazia e cattedrale della diocesi di San Gallo. \u00c8 iscritta alla lista del Patrimonio dell'Umanit\u00e0 dal 1983."}
{"id": "4195995", "revid": "400694", "url": "https://it.wikipedia.org/wiki?curid=4195995", "title": "Faturismo", "text": "Faturismo \u00e8 il terzo album in studio del cantante italiano Fatur, pubblicato nel 2000 da OlgaDischiVolanti."}
{"id": "4195997", "revid": "92723", "url": "https://it.wikipedia.org/wiki?curid=4195997", "title": "Cattedrale di Sion", "text": "La cattedrale di Nostra Signora (o cattedrale di Sion o Cath\u00e9drale Notre-Dame de Sion) \u00e8 la chiesa cattolica maggiore di Sion e cattedrale della diocesi di Sion."}
{"id": "4195998", "revid": "125427345", "url": "https://it.wikipedia.org/wiki?curid=4195998", "title": "Archibald Murray", "text": "Biografia.\nI primi anni.\nEra nato dal tenente Charles Murray, discendente dei duchi di Atholl e in particolare da John Murray, IV duca di Atholl, e da Anne Murray, nata Graves; Archibald venne educato al Cheltenham College e a Sandhurst. Fu commissionato nel 27th Regiment il 13 agosto 1879 come sottotenente e nel 1886 divenne aiutante di bandiera del suo reggimento. Dopo essere stato promosso capitano (1887) ed aver preso parte alla repressione degli Zul\u00f9 del 1888, venne distaccato presso il Bedfordshire Regiment; successivamente divenne docente presso lo Staff College, Camberley.\nPromosso maggiore il 1\u00ba giugno 1898, Murray partecip\u00f2 alla seconda guerra boera quale aiutante generale per l'intelligence in Natal fino al 1899, quando divenne capo di stato maggiore. Prese parte alla battaglia di Ladysmith e fu nominato capo di stato maggiore anziano del generale Archibald Hunter, comandante della X Divisione: quello stesso anno ricevette la promozione a tenente colonnello e menzionato nel bollettino di guerra.\nPeriodo di pace.\nNel 1901 divenne comandante del 2 battaglione del Royal Inniskilling Fusiliers in India e poi nel Transvaal, dove fu gravemente ferito e nuovamente menzionato dal bollettino. A questo punto fu richiamato in patria ed assegnato allo stato maggiore della \"I Divisione\" ad Aldershot e promosso colonnello. Inoltre ricevette l'Ordine del Bagno al compleanno reale del 1904 e l'Ordine Reale Vittoriano nel 1907. Nello stesso anno divenne comandante del \"Military Training War Office\" e nel 1910 fu promosso maggior generale. Inoltre, quale maggior generale anziano dell'esercito britannico prese parte alla processione per l'incoronazione di Giorgio V. Nel 1912 divenne \"Ispettore per la Fanteria\" e due anni dopo comandante della \"II Divisione\".\nLa Grande Guerra.\nDurante la prima guerra mondiale fu capo di stato maggiore di Sir John French, comandante in capo dell'esercito britannico; a causa delle divergenze con French, Murray fu sostituito da Sir Henry Wilson ma venne nominato Capo dello Stato Maggiore Imperiale con la promozione a tenente generale, ma anche questa volta, a causa delle pressioni del primo ministro Herbert Asquith, fu sostituito da Sir William Robertson, un energico fautore della strategia di difesa e logoramento sul fronte occidentale.\nLa rivolta nel deserto.\nRitenuto pi\u00f9 idoneo alle guerre coloniali, nel gennaio 1916 Murray ebbe il comando della spedizione militare in Egitto ed organizz\u00f2 una valente difesa dall'attacco turco al canale di Suez, riuscendo anche ad occupare gran parte del Sinai e della Palestina. Inoltre autorizz\u00f2 T.E. Lawrence e dirigere la rivolta araba contro i turchi e ad attaccare Aqaba, anche se solamente dopo forti pressioni da parte del giovane ufficiale.\nNel marzo 1917 alla prima battaglia di Gaza la forze britanniche comandante da Murray sconfissero i turchi e riuscirono a penetrare a Gaza; durante la seconda battaglia di Gaza, Murray non riusc\u00ec a resistere all'attacco turco e fu sconfitto. Fu quindi sostituito dal generale Edmund Allenby. Successivamente fu comandante in capo del \"Aldershot Command\" e dei \"Royal Inninskilling Fusiliers\"; Murray mor\u00ec nella sua abitazione (chiamata \"Makepeace\") a Reigate nel Surrey il 21 gennaio 1945.\nVita privata.\nNel 1890 aveva sposato Caroline Helen Sweet (1865-1905); ebbero un solo figlio, George (1893-1962), che arriv\u00f2 al grado di colonnello nell'esercito britannico e partecip\u00f2 allo sbarco in Normandia durante la seconda guerra mondiale. Dopo la morte della prima moglie Murray si rispos\u00f2 con la pi\u00f9 giovane Mildred Georgina Dooner (1891-1976) nel 1912; il secondo matrimonio frutt\u00f2 sei figlie, una delle quali, Margareth, pittrice, avrebbe sposato il pittore italiano Fiorenzo Tomea."}
{"id": "4195999", "revid": "287204", "url": "https://it.wikipedia.org/wiki?curid=4195999", "title": "T\u011blov\u00fdchovn\u00e1 jednota Sparta \u010cKD Praha 1982-1983", "text": "Questa voce raccoglie le informazioni riguardanti il T\u011blov\u00fdchovn\u00e1 jednota Sparta \u010cKD Praha nelle competizioni ufficiali della stagione 1982-1983.\nStagione.\nLo Sparta Praga chiude al terzo posto il campionato.\nCalciomercato.\nPartono l'estremo difensore Miroslav Koubek, che intraprender\u00e0 la carriera da allenatore, Slany, Kotal (Spartak ZVU Hradec Kr\u00e1love) e Kotec (Mlad\u00e1 Boleslav). Arrivano Miroslav Denk (T\u00e1bor) Tom\u00e1\u0161 Skuhrav\u00fd, J\u00falius Bielik (TAZ Trnava), Milo\u0161 Beznoska (ritorna allo Sparta dal T\u00e1bor) e nel gennaio del 1983 V\u00edt\u011bzslav Lavi\u010dka dal Viktoria Plze\u0148 e Zden\u011bk Proch\u00e1zka dal \u010cesk\u00e9 Bud\u011bjovice."}
{"id": "4196002", "revid": "767487", "url": "https://it.wikipedia.org/wiki?curid=4196002", "title": "Elena Bassi", "text": "Biografia.\nRicercatrice e storica dell'arte, docente e direttore dell'Accademia di Belle Arti di Venezia, Presidente dell'Universit\u00e0 Popolare, donna costantemente impegnata intellettualmente e civilmente nel sociale.\nL'Universit\u00e0 Popolare di Venezia la ricorda ogni anno con un premio a lei dedicato che segnala studiosi impegnati nei settori da lei studiati ed amati."}
{"id": "4196006", "revid": "1573940", "url": "https://it.wikipedia.org/wiki?curid=4196006", "title": "Cattedrale di Soletta", "text": "La cattedrale di Sant'Orso e San Vittore (o cattedrale di Soletta o St. Ursenkathedrale), sito riconosciuto dalla Svizzera come patrimonio nazionale, \u00e8 la chiesa cattolica maggiore di Soletta e cattedrale della diocesi di Basilea dal 1828.\nStoria.\nCostruita (tra il 1762 e 1783) dall'architetto di Ascona Gaetano Matteo Pisoni, poi sostituito dal nipote Paolo Antonio Pisoni in stile Tardobarocco sul sito di una prima chiesa collegiata (data imprecisata fra il VI - X secolo), poi sostituita da una chiesa gotica (1294), divenne cattedrale (1828) al momento della creazione della diocesi di Basilea.\nDanneggiata durante il terremoto del 1853, fu restaurata con qualche modifica importante e l'installazione di un impianto di riscaldamento nell'arco di quasi 60 anni: i lavori di ricostruzione finirono, infatti, nel 1917.\nAncora danneggiata (2011) per un incendio doloso, rimase chiusa per due anni.\nEsterni.\nIntrodotta da una scenografica scalinata con statue di \"Mos\u00e8\" e \"Gedeone\" e una fontana in stile romano, la facciata ovest in stile neoclassico di pietra bianca del Giura, presenta la parte inferiore divisa in tre parti da colonne sormontate da pilastri e trabeazione e una parte superiore pi\u00f9 piccola che continua la decorazione delle colonne, sormontata a sua volta da un frontone triangolare. Nella pietra spiccano le statue (1774-1775) scultore Johann Baptist Babel che raffigurano \"Santo Stefano\", \"San Carlo Borromeo\", \"San Maurizio\", \"Santa Verena\", \"San Vittore\", \"Sant'Orso\", \"Santa Regola\", \"San Felice\", \"San Beato\" e \"Niklaus von Flue\" e \"San Pietro che accetta le chiavi della chiesa\".\nSul lato nord del coro, si eleva il campanile con una cupola a cipolla. Delle 11 campane, 10 risalgono al periodo della costruzione della chiesa (1767-69), una dell'inizio del XX secolo (1901).\nInterni.\nL'interno a tre navate su forti pilastri ed elegante cupola all'incrocio del transetto, presenta una decorazione sobria di stucchi di Francesco Pozzi e tele di Domenico Corvi.\nL'altare maggiore (2013) ha sostituito il precedente distrutto nell'incendio doloso del 2011. Il pulpito in marmi policromi (1772) fu realizzato seguendo i disegni del marmista di Vevey Jean-Fran\u00e7ois Doret.\nLa chiesa possiede due organi, il primo (1975) in controfacciata con le canne a vista (1942), il secondo (1973) nel coro, pi\u00f9 piccolo, ricostruito da Metzler Orgelbau."}
{"id": "4196008", "revid": "52530708", "url": "https://it.wikipedia.org/wiki?curid=4196008", "title": "Cattedrale di Lugano", "text": ""}
{"id": "4196009", "revid": "287204", "url": "https://it.wikipedia.org/wiki?curid=4196009", "title": "BTV San Gallo", "text": "Il B\u00fcrgerturnverein Sankt Gallen \u00e8 una squadra di pallamano svizzera avente sede a San Gallo.\n\u00c8 stata fondata nel 1934.\nNella sua storia ha vinto 2 campionati svizzeri.\nDisputa le proprie gare interne presso la Kreuzbleiche-Halle di San Gallo la quale ha una capienza di 4.000 spettatori."}
{"id": "4196011", "revid": "287204", "url": "https://it.wikipedia.org/wiki?curid=4196011", "title": "Power Boy", "text": "Power Boy \u00e8 il nome di tre supereroi immaginari che compaiono nei fumetti pubblicati dalla DC Comics.\nBiografia dei personaggi.\nZarl Vorne.\nLe origini del primo Power Boy sono parallele a quelle di Superboy. Una coppia Atlantidea che previde la distruzione di Atlantide utilizz\u00f2 una navicella spaziale per inviare il proprio neonato verso l'asteroide 3 Juno, dove fu cresciuto dall'uomo che lo adott\u00f2.\nJedidiah Rikane.\nIl secondo Power Boy proveniva da un futuro distante. Jedidiah Rikane fu uno studente dell'Accademia della Legione (questo Jedidiah Rikane non \u00e8 da confondere con Jediah Rikane dei fumetti di \"Starman\"). Dopo essere stato respinto all'adesione alla Legione dei Super-Eroi, rimase in Accademia e successivamente divenne un istruttore dell'Accademia Militare dei Pianeti Uniti su Xolnar. Fu ucciso da un commando Khundiano mentre difendeva le miniere di pluridium di Xolnar.\nUna versione di Jedidiah si vide successivamente in un gruppo di Legionari presi da mondi alternativi per combattere contro Time Trapper in \"\" n. 5. Nella continuit\u00e0 che deriv\u00f2 dalla Crisi, Power Boy ricomparve come membro ancora vivo dell'Accademia, e cominci\u00f2 una relazione con la studentessa Gravity Kid in \"Adventure Comics\" n. 528 (settembre 2011).\nIn pi\u00f9, una statua commemorativa di un Legionario scomparso di nome \"Power Boy\" compare in una storia della Adult Legion in \"Adventure Comics\" n. 354 (marzo 1967), undici anni prima del debutto di Jedidiah in \"Superboy and the Legion of Super-Heroes\" n. 240 (giugno 1978).\nPower Boy.\nIl terzo Power Boy divenne un membro dei Teen Titans durante il primo anno di \"Five Year Gap\" dopo gli eventi di \"Crisi Infinita\". Questo Power Boy ebbe la sua piena comparsa in \"52\" n. 21 insieme a Little Barda.\nIn \"Supergirl\" vol. 5 ebbe una relazione con Supergirl e si scopr\u00ec che proveniva da Apokolips. Supergirl decise di lasciarlo quando lui divenne iper protettivo e violentemente possessivo, fino al punto di costringere la Ragazza d'Acciaio a colpirlo con un calcio nell'inguine e a minacciarlo di non avvicinarsi a lei mai pi\u00f9.\nComparve successivamente in \"Titans East Special\", dove fu ucciso da un assalitore sconosciuto, pi\u00f9 avanti identificato come il figlio di Trigon.\nDato che nacque su Apokolips e fu potenziato da Darkseid, il terzo Power Boy possedeva super forza, velocit\u00e0 e resistenza. Poteva anche volare e sopravvivere nello spazio aperto, Poteva teletrasportarsi per lunghe distanze grazie alla sua \"Scatola Padre\", una versione Apokolipsiana della Scatola madre.\nIl costume del terzo Power Boy e il nome sono molto simili a quelli di Power Girl. In una colonna di \"DC Nation\" comparsa nel fumetto datato marzo 2007, Eddie Berganza afferm\u00f2 che il personaggio doveva essere una parodia maschile di qualche clich\u00e9s associato al personaggio femminile.\nAltre versioni.\nUn'altra versione comparve nelle pagine della serie a fumetti \"Teen Titans Go!\". Questo Power Boy si rivel\u00f2 essere un'identit\u00e0 alternativa per Robby Reed, azionista dei Dial \"H\" for Hero. In questa versione, il Dial non fu in grado di fornirgli i super poteri, ma senza che Robby lo sapesse, poteva rubare le abilit\u00e0 dagli eroi intorno a lui. Power Boy fu il risultato dell'utilizzo di Robby dei poteri di Donna Troy. Power Boy e le altre identit\u00e0 furono poi ritirate quando Robby abbandon\u00f2 i poteri di Dial per unirsi al nuovo programma dei Nuovi Teen Titans di Cyborg."}
{"id": "4196016", "revid": "349054", "url": "https://it.wikipedia.org/wiki?curid=4196016", "title": "Corte suprema di Israele", "text": "La Corte suprema di Israele (in ebraico: \u05d1\u05d9\u05ea \u05d4\u05de\u05e9\u05e4\u05d8 \u05d4\u05e2\u05dc\u05d9\u05d5\u05df) \u00e8 a capo del sistema giudiziario ed \u00e8 la pi\u00f9 alta istanza giudiziaria in Israele. La sede si trova a Gerusalemme. L'edificio, inaugurato nel 1992, \u00e8 stato progettato dagli architetti israeliani Ram Karmi e Ada Karmi-Melamede."}
{"id": "4196025", "revid": "74801", "url": "https://it.wikipedia.org/wiki?curid=4196025", "title": "William Coales", "text": "Partecip\u00f2 ai Giochi olimpici di Londra 1908 conquistando la medaglia d'oro nella 3 miglia a squadre con i connazionali Joe Deakin e Archie Robertson. Prese parte anche alla gara delle 5 miglia, ma non riusc\u00ec a terminare la corsa, cos\u00ec non si qualific\u00f2 per la finale."}
{"id": "4196027", "revid": "599013", "url": "https://it.wikipedia.org/wiki?curid=4196027", "title": "Olsen", "text": ""}
{"id": "4196030", "revid": "287204", "url": "https://it.wikipedia.org/wiki?curid=4196030", "title": "T\u011blov\u00fdchovn\u00e1 jednota Sparta \u010cKD Praha 1983-1984", "text": "Questa voce raccoglie le informazioni riguardanti il T\u011blov\u00fdchovn\u00e1 jednota Sparta \u010cKD Praha nelle competizioni ufficiali della stagione 1983-1984.\nStagione.\nIn questa stagione i praghesi centrano la doppietta campionato-coppa, vincendo per pochi punti su Dukla e Bohemians Praga il torneo nazionale e battendo per 4-2 l'Inter Bratislava nella finale della Coppa cecoslovacca.\nIn Coppa UEFA lo Sparta elimina il Real Madrid ai trentaduesimi (4-3) ed in seguito estromette anche Widzew \u0141\u00f3d\u017a (1-3) e Watford (2-7) raggiungendo i quarti di finale: contro l'Hajduk lo Sparta vince a Praga ma perde 0-2 a Spalato dopo i tempi supplementari.\nCalciomercato.\nRispetto all'organico della stagione precedente si registrano solo nuovi innesti: i portieri Jaroslav Olej\u00e1r (dal Slavoj Trebi\u0161ov) e Jan Stejskal (dal Zbrojovka Brno) e il centrocampista Vlastimil Calta, proveniente dal Teplice."}
{"id": "4196031", "revid": "767487", "url": "https://it.wikipedia.org/wiki?curid=4196031", "title": "Trattato di Bucarest (1886)", "text": "Il trattato di Bucarest del 1886 venne firmato il 3 marzo da Serbia e Bulgaria per porre fine alla guerra serbo-bulgara.\nIl trattato si componeva di un solo articolo nel quale si sanciva il ristabilimento della pace tra i due Paesi (\"La paix est r\u00e9tablie entre le Royaume de Serbie et la Principaut\u00e9 de Bulgarie, \u00e0 dater du jour de la signature du pr\u00e9sent tr\u00e1ite\") e spianava la strada alla Bulgaria per far valere il principio secondo il quale il governatore della Rumelia orientale doveva essere un principe bulgaro."}
{"id": "4196032", "revid": "2130303", "url": "https://it.wikipedia.org/wiki?curid=4196032", "title": "Cattedrale di Coira", "text": "La cattedrale di Santa Maria Assunta (o cattedrale di Coira o Kathedrale St. Mari\u00e4 Himmelfahrt) \u00e8 la chiesa cattolica maggiore di Coira e cattedrale della diocesi di Coira."}
{"id": "4196034", "revid": "709565", "url": "https://it.wikipedia.org/wiki?curid=4196034", "title": "Little Barda", "text": "Little Barda \u00e8 un personaggio immaginario, una supereroina dei fumetti DC Comics creata da Geoff Johns e Tony Daniel. Il personaggio fu un membro dei Giovani Titani e fu basata sul personaggio di Big Barda.\nBiografia del personaggio.\nPrima comparsa.\nLittle Barda comparve per la prima volta in uno scarabocchio creato dalla sua compagna di squadra Raven, che disegn\u00f2 20 membri che entrarono e uscirono dai Teen Titans durante l'anno perduto. Il disegno di Little Barda la mostra mentre dimostra la sua forza raccogliendo una macchina con una sola mano.\n\"52\".\nBarda comparve al fianco di un piccolo gruppo di Titans in \"52\" n. 21 quando furono presentati ad una nuova versione di una vecchia squadra, la Infinity, Inc.. Un Infinitor la confuse per Big Barda finch\u00e9 lei non lo corresse, \"Forse un giorno sar\u00f2 grande\" (fu mostrata mentre faceva una palla con un chewing gum mentre parlava). Sembr\u00f2 essere in buoni rapporti con il compagno di squadra Power Boy, poich\u00e9 entrambi venivano da Apokolips. Alla fine di questo numero, lei e Power Boy lasciarono i Titans e partirono verso una destinazione sconosciuta.\nTitans East.\nPi\u00f9 avanti, Little Barda si un\u00ec ai nuovi Titans East. Tuttavia, la loro prima sessione di addestramento si tramut\u00f2 in un massacro quando il gruppo venne attaccato da un misterioso nemico che uccise Power Boy. Little Barda e il resto dei suoi compagni furono lasciati in condizioni critiche. Infine, per\u00f2, riuscirono a salvarsi."}
{"id": "4196035", "revid": "287204", "url": "https://it.wikipedia.org/wiki?curid=4196035", "title": "Controversy (Natalia Kills)", "text": "Controversy \u00e8 il primo singolo promozionale estratto dal secondo album in studio, \"Trouble\", di Natalia Kills, ed \u00e8 stato pubblicato il 13 settembre 2012.\nLa canzone, come detto da Natalia stessa durante una Tweeting Session su Twitter, \u00e8 una lista di tutto ci\u00f2 che \u00e8 sbagliato nella nostra generazione.\nVideo.\nIl video \u00e8 molto semplice, arricchito da modifiche al computer tutte a tema tecnologico e a tratti si vedono immagini di persone che rendono il concetto della canzone pi\u00f9 forte. Si vede Natalia muoversi davanti a uno sfondo grigio, cambiando spesso d'abito. Questo per tutta la durata del video. Alla fine si vede Natalia aprire la bocca, da cui esce una farfalla."}
{"id": "4196037", "revid": "123600631", "url": "https://it.wikipedia.org/wiki?curid=4196037", "title": "Cattedrale di Arlesheim", "text": "La cattedrale di Arlesheim (o Arlesheimer Dom) \u00e8 la chiesa cattolica maggiore di Arlesheim ed \u00e8 stata cattedrale della diocesi di Basilea dal 1679 al 1792. Al suo interno, in controfacciata, \u00e8 custodito un pregevole organo Silbermann a tre manuali, del 1761."}
{"id": "4196043", "revid": "124754769", "url": "https://it.wikipedia.org/wiki?curid=4196043", "title": "Cattedrale di Ginevra", "text": "La cattedrale di San Pietro (o cattedrale di Ginevra o Cath\u00e9drale Saint-Pierre) \u00e8 la chiesa protestante maggiore di Ginevra. La chiesa fu la cattedrale della citt\u00e0 per quasi mille anni, dalla fine del IV secolo al 1535, anno della Riforma protestante. L'edificio attuale fu ricostruito nel XII secolo sulle rovine di chiese risalenti a epoche precedenti, mentre il portale venne aggiunto nel XVII secolo. La chiesa \u00e8 anche tempio civico sede delle assemblee del Consiglio di Stato, l'assemblea cantonale.\nGiovanni Calvino, uno dei maggiori esponenti della Riforma protestante, scelse questa cattedrale come sede nel periodo che trascorse a Ginevra. Per 23 anni, Calvino lesse e spieg\u00f2 le Sacre Scritture durante i sermoni, all'interno della cattedrale \u00e8 conservata la sedia di legno usata da Calvino.\nL'area al di sotto della cattedrale \u00e8 stata oggetto di scavi archeologici che hanno rivelato un sito storico risalente all'epoca dell'Impero romano. Dal XIII secolo al X secolo nel sito erano presenti tre edifici: una cattedrale usata per i riti sacri e altre due strutture utilizzate pubblicamente per i sacramenti e per la predicazione. \nL'artista tedesco Konrad Witz dipinse una famosa pala d'altare per la cattedrale nel 1444, ora conservata nel Mus\u00e9e d'art et d'histoire di Ginevra.\nArchitettura.\nCostruita inizialmente per il rito cattolico, dedicata a san Pietro apostolo, venne modificata completamente con l'avvento della Riforma nella met\u00e0 del XVI secolo. La filosofia di austerit\u00e0 della riforma gener\u00f2 grandi cambiamenti all'interno dell'edificio: port\u00f2 allo svuotamento di ogni ornamento e delle decorazioni policrome realizzate durante il Medioevo. Solo le finestre vennero salvate e alcuni mobili, la loro distruzione sarebbe stata molto costosa in termini di riparazione. Tra le ultime opere d'arte che ornarono la cattedrale, vi era la pala d'altare di Konrad Witz (1444), ora custodita al Mus\u00e9e d'art et d'histoire di Ginevra: una rappresentazione della pesca miracolosa ambientata nel porto di Ginevra, in cui sono raffigurati Cristo e San Pietro.\nEsternamente i cambiamenti pi\u00f9 visibili sono stati sicuramente la costruzione della torre sud, l'aggiunta del portico, l'aggiunta della cappella dei Maccabei, e la ricostruzione della torre nord. L'attuale facciata neoclassica ha sostituito la precedente in stile gotico, su progetto dell'architetto Benedetto Alfieri tra il 1752 e il 1756, soprattutto a causa della minaccia del crollo della parte occidentale dell'edificio.\nEpoca della Riforma.\nCon l'avvento della Riforma protestante, il destino della cattedrale cambia improvvisamente. L'8 agosto 1535, Guillaume Farel, nonostante il divieto dei magistrati, predic\u00f2 per la prima volta davanti a una folla enorme. Il pomeriggio dello stesso giorno, durante i vespri, alcuni iconoclasti hanno devastato la cattedrale distruggendo statue e lacerando immagini che non erano in conformit\u00e0 con il nuovo culto della riforma. In seguito a questo evento il Consiglio decide il 10 agosto 1535 di sospendere temporaneamente la messa. La riforma venne proclamata ufficialmente a Ginevra il 21 maggio 1536, e allo stesso tempo venne reso obbligatorio mandare i propri figli a scuola. Da questo momento Ginevra diventa il centro del calvinismo e viene soprannominata la \"Roma protestante\". Nel luglio del 1536, Giovanni Calvino arriv\u00f2 a Ginevra, negli anni successivi avr\u00e0 un'influenza immensa su tutti gli aspetti della vita ginevrina in qualit\u00e0 di presidente della Compagnia dei pastori.\nLa prima Santa Messa di rito cattolico \u00e8 stata celebrata sabato 29 febbraio 2020, a cinque secoli dalla Riforma Protestante e nell'imminenza del COVID-19.\nLe campane.\nLa cattedrale possiede non meno di 45 campane divise tra le due torri (nord e sud) e la guglia. Nella torre nord sono presenti le due campane pi\u00f9 grandi, La Clemence e La Bellerive. La campana pi\u00f9 grande, La Clemence, di ben 6 tonnellate, venne fusa dal maestro campanaro Guerri Marclay (che lavor\u00f2 anche al castello di Ripaille per il duca Amedeo VIII di Savoia) e venne inaugurata dal vescovo \"Jean de Lornai\" il 25 ottobre 1407.\nLe campane L'\u00c9veil, L'Esp\u00e9rance, La Collavine, La Bellerive e L'Accord formano la melodia che si sente il sabato sera e domenica mattina per annunciare il culto. Durante le principali celebrazioni religiose e civili, la melodia \u00e8 integrata dagli interventi della campana La Clemence.\nMuseo.\nLa cattedrale \u00e8 aperta al pubblico, ed \u00e8 possibile accedere alle torri campanarie Nord e Sud da cui si gode un'eccellente vista panoramica su Ginevra distesa al bordo del lago.\nNel seminterrato della cattedrale \u00e8 presente un sito archeologico, portato alla luce dagli scavi e aperto al pubblico dal 1976. Diverse aree sono state progettate appositamente e presentate con moderne tecniche di esposizione museale; da novembre 2006 la cattedrale \u00e8 uno dei pi\u00f9 grandi siti archeologici europei a nord delle Alpi che spazia dal III secolo a.C al XII secolo.\nLa cattedrale, nel cuore della citt\u00e0 antica di Ginevra, \u00e8 ora parte di un ampio spazio spirituale e culturale denominato \"l'\u00c9space Saint-Pierre\", che comprende il Museo internazionale della Riforma e l'Auditorio di Calvino."}
{"id": "4196047", "revid": "110157", "url": "https://it.wikipedia.org/wiki?curid=4196047", "title": "So Alone", "text": "So Alone \u00e8 un album discografico solista del chitarrista statunitense Johnny Thunders, leader degli Heartbreakers ed ex New York Dolls, pubblicato nel 1978.\nIl disco.\nDopo la travagliata registrazione di \"L.A.M.F.\" con gli Heartbreakers, Thunders fece ritorno in studio ed incise il suo primo vero album da solista, \"So Alone\". L'album vede la presenza di due membri degli Heartbreakers, Walter Lure e Billy Rath, e di molti altri musicisti ospiti, inclusi Chrissie Hynde, Phil Lynott, Steve Marriott, Peter Perrett, Steve Jones e Paul Cook. Il disco contiene un misto di brani originali, e standard ripresi da esibizioni live degli Heartbreakers, e varie cover, tra le quali anche una canzone dei New York Dolls: \"Subway Train\"."}
{"id": "4196049", "revid": "92723", "url": "https://it.wikipedia.org/wiki?curid=4196049", "title": "Cattedrale di Losanna", "text": "La cattedrale di Nostra Signora (in francese: \"cath\u00e9drale Notre-Dame de Lausanne\") \u00e8 la chiesa protestante maggiore di Losanna, sede della Chiesa Evangelica Riformata del Canton Vaud.\nStoria.\nFino al 1536, anno della Riforma, la chiesa fu la cattedrale cattolica della citt\u00e0. L'edificio fu costruito tra 1170 e 1240 in stile gotico e restaurato nel 1874 da Viollet Le Duc."}
{"id": "4196050", "revid": "670104", "url": "https://it.wikipedia.org/wiki?curid=4196050", "title": "Stefano Marchetti", "text": "Biografia.\nStefano Marchetti \u00e8 fratello maggiore di Michele, figlio di Luigi e nipote di Giovanni, tutti hockeisti su ghiaccio.\nCarriera.\nClub.\nMarchetti esord\u00ec in Serie A nel corso della stagione 2002-03 con la maglia dell'HC Val di Fassa. Nel corso degli anni aument\u00f2 il numero di punti ottenuti, fino ad arrivare nella stagione 2007-08 a concludere la stagione regolare con 16 punti raccolti in 36 apparizioni. Dopo sette stagioni trascorse in Val di Fassa Marchetti nell'estate del 2009 pass\u00f2 al Pontebba.\nCon i friulani disput\u00f2 le due stagioni successive, totalizzando 36 punti in 71 partite giocate. Al termine della stagione 2010-11 firm\u00f2 un nuovo contratto, accasandosi all'Asiago, formazione campione d'Italia in carica e nella quale milit\u00f2 anche lo zio Giovanni. La stagione successiva (2012-13) prolung\u00f2 il contratto con l'Asiago, ma fu costretto a saltare la prima parte della stagione a causa di un infortunio occorso durante una partita giocata con la Nazionale. Sempre nel roster vicentino, nella stagione 2014-2015 alz\u00f2 al cielo il suo secondo tricolore, dopo la vittoria del titolo di due anni prima.\nRimase con gli stellati fino all'estate del 2017, quando pass\u00f2 all'Hockey Club Bolzano, dove gi\u00e0 militava il fratello Michele. Quest'ultimo lasci\u00f2 il Bolzano gi\u00e0 al termine della stagione 2017-2018 (chiusa con la vittoria del titolo), mentre Stefano rimase tre stagioni; nell'estate del 2020 fece poi ritorno all'Asiago.\nNazionale.\nFra il 2004 ed il 2005 Marchetti rappresent\u00f2 diverse volte le nazionali italiane U18 e U20 nei campionati mondiali di categoria di Prima Divisione.\nDopo aver esordito con la Nazionale maggiore nel 2006, prese parte al campionato mondiale del Prima Divisione del 2009 in Polonia, nel quale l'Italia ritrov\u00f2 la qualificazione al Gruppo A. Gioc\u00f2 successivamente i mondiali del 2010 e del 2012. Nel 2013 prese parte al mondiale di Prima Divisione disputatosi in Ungheria. Nel 2015 disput\u00f2 i mondiali di Prima Divisione in Polonia. Nel febbraio 2016 vinse con il \"Blue Team\" il torneo preolimpico disputatosi a Cortina d'Ampezzo. Nella primavera dello stesso anno partecip\u00f2 al mondiale di Prima Divisione disputotosi in Polonia, in cui l'Italia riusc\u00ec a guadagnarsi la promozione in Top Division."}
{"id": "4196053", "revid": "767487", "url": "https://it.wikipedia.org/wiki?curid=4196053", "title": "Da Atlantide alla Sfinge", "text": "Da Atlantide alla Sfinge \u00e8 un saggio dell'autore britannico Colin Wilson del 1996. \nContenuti.\nUsando la Sfinge come punto di partenza Wilson esplora il passato della razza umana, sviluppando l'idea che siano esistite delle civilt\u00e0 evolute anche in periodi che noi definiamo \"preistoriche\". Fa riferimento ad Atlantide menzionata da Platone nei suoi lavori.\nIl libro esplora la connessione tra astronomia e mitologia, arrivando a dire che l'intuizione (conoscenza lunare) in contrapposizione con la conoscenza Solare (logica) ha guidato gli uomini di un altro tempo, che erano equamente validi mentalmente all'uomo moderno, ma in maniera diversa. \nWilson cita a pi\u00f9 riprese il libro \"Il mulino di Amleto\" di Giorgio De Santillana e pone la data di inizio della storia, molti millenni prima di quella attualmente considerata."}
{"id": "4196054", "revid": "92723", "url": "https://it.wikipedia.org/wiki?curid=4196054", "title": "Cattedrale di Aveiro", "text": "La cattedrale di San Domenico (o cattedrale di Aveiro o S\u00e9 Catedral de Aveiro) \u00e8 la chiesa cattolica maggiore di Aveiro e cattedrale della diocesi di Aveiro.\nStoria.\nLa chiesa, che faceva parte del Monastero di Nostra Signora della Misericordia di Aveiro dei domenicani, fondato nel 1423, fu eretta nella periferia del villaggio a tre navate, con cappella maggiore ma senza coro. Tra il XVI e il XVII fu ampliata, anche per renderla pi\u00f9 stabile, con la trasformazione delle navate laterali in cappelle. Nel secolo successivo, fu trasformata in stile barocco, con l'apertura di grandi finestre per renderla pi\u00f9 luminosa e con la ristrutturazione del coro alto.. Nel 1834, quando il primo ministro Joaquim Ant\u00f3nio de Aguiar, nell'ambito della \"riforma ecclesiastica generale\", chiuse con decreto del 30 maggio i conventi e le case di tutti gli ordini religiosi, la chiesa divenne parrocchia. Solo dopo la bolla \"Omnium Ecclesiarum\" del 24 agosto 1938, con cui papa Pio XI ripristin\u00f2 la diocesi di Aveiro, l'11 dicembre dello stesso anno la chiesa divenne la cattedrale di Aveiro. Nel 1974-76 ci fu un nuovo ampliamento in materiale fonoassorbente.\nDescrizione.\nEsterno.\nLa chiesa a croce latina con navata unica e cappelle laterali, si caratterizza per un campanile (1860), addossato alla facciata, e per una delicata cupola di stucchi, in stile \"Art Nouveau\" (1976), che chiude l'incrocio del transetto, modificato su progetto dell'architetto portoghese Abrunhosa de Brito nel XX secolo.\nNella facciata manierista (XVIII secolo) fa bella mostra di s\u00e9 una porta barocca (1719), incastonata fra doppie colonne, con un timpano in cui sono rappresentate le figure della \"Fede, Speranza e Carit\u00e0\".\nInterno.\nNell'unica navata, gli spazi tra le finestre sono decorate da azulejos (XVIII secolo) originari del ciclo di Coimbra di Sousa Carvalho. A destra paesaggio della citt\u00e0 di Osma in Spagna dove \u00e8 nato San Domenico e rappresentazione di un episodio della liturgia mariana. A sinistra altra rappresentazione di un episodio della liturgia mariana e paesaggio di Bologna col convento benedettino di Santa Maria del Monte, dove san Domenico mor\u00ec.\nNella navata, inoltre, sono presenti due pulpiti in pietra (1699 e 1745). \nNelle cappelle laterali, quasi tutte di epoca barocca (XVIII secolo), sono notevoli la sepolture di Catarina de Ata\u00edde, morta nel 1551, un retablo in pietra (1559) che rappresenta la \"Visitazione\" e, nella prima cappella a sinistra, la Croce di San Domenico (fine del XV secolo). Interessante anche la cappella funeraria (1559) di Jo\u00e3o de Albuquerque. \nNelle cappelle absidali, interessanti, invece, le pitture sulle volte di gusto rinascimentale e l'immagine manierista della \"Madonna del Rosario.\"\nNell'altare maggiore, in cui il retablo policromo rococ\u00f2 proviene da una chiesa demolita, spicca una vergine in alabastro proveniente da Nottingham.\nNel coro doppio, infine, gli stalli (XVIII secolo) hanno schienali in cui sono rappresentati santi appartenenti all'ordine domenicano."}
{"id": "4196058", "revid": "1305772", "url": "https://it.wikipedia.org/wiki?curid=4196058", "title": "William Stanier", "text": "\"Chief Mechanical Engineer\" della London, Midland and Scottish Railway, che si distinse per i suoi progetti di locomotive a vapore.\nBiografia.\nNacque a Swindon, dove suo padre lavorava per la Great Western Railway (GWR) come segretario del \"Chief Locomotive Engineer\" dell'azienda William Dean, e studi\u00f2 presso la Swindon High School e anche, per un solo anno, presso il Wycliffe College.\nNel 1891, seguendo le orme paterne, inizi\u00f2 a lavorare nella GWR, dapprima come impiegato amministrativo e poi, per cinque anni, come apprendista operaio d'officina. Dal 1897 al 1900 lavor\u00f2 come disegnatore progettista, e nel 1900 divent\u00f2 ispettore del materiale rotabile. Nel 1904 George Jackson Churchward, sovrintendente della Divisione Locomotive a Londra, lo scelse quale proprio assistente. Nel 1912 Stanier torn\u00f2 a Swindon per diventare assistente del direttore dell'officina e nel 1920 gli subentr\u00f2 nell'incarico.\nAll'inizio del 1931 Stanier fu scelto da Sir Josiah Stamp, presidente della London, Midland and Scottish Railway (LMS), quale Chief Mechanical Engineer (CME) di quella societ\u00e0, e assunse il ruolo dal 1\u00ba gennaio 1932. Fu incaricato di progettare delle locomotive pi\u00f9 moderne e pi\u00f9 potenti, impiegando le conoscenze acquisite durante la sua permanenza a Swindon. Stanier svilupp\u00f2 alcuni dei pi\u00f9 riusciti progetti della LMS, come la \"Black 5\" (una 4-6-0 per servizi misti) e le 8F, utilizzate per i treni merci. Il gruppo \"Princess Coronation\", di rodiggio 4-6-2 comprese l'unit\u00e0 6220 \"Coronation\", detentrice del primato di velocit\u00e0 britannico 114\u00a0mph, superato poi solo dalla Mallard della LNER.\nDurante la seconda Guerra mondiale fu consulente del Ministry of Supply. Nel 1943 fu insignito del titolo di cavaliere, ed eletto membro della Royal Society (unico caso dopo George Stephenson). Nel 1944, dopo il pensionamento, fu anche nominato presidente dell'Institution of Mechanical Engineers. Fu vice presidente della Stephenson Locomotive Society per molti anni fino alla sua morte nel 1965.\nProgetti di locomotive.\nWilliam Stanier progett\u00f2 i seguenti tipi costruttivi:\nVita privata.\nNel 1906 spos\u00f2 Ella Elizabeth. Dal loro matrimonio nacquero un figlio e una figlia."}
{"id": "4196065", "revid": "767487", "url": "https://it.wikipedia.org/wiki?curid=4196065", "title": "Carro armato per fanteria", "text": "Il carro armato per fanteria era un concetto di veicolo corazzato sviluppato dal Regno Unito e dalla Francia negli anni antecedenti la seconda guerra mondiale. Erano ideati per supportare la fanteria durante l'assalto a posizioni nemiche. Per fare questo, dovevano essere dotate di una pesante corazzatura per poter operare anche sotto intenso fuoco nemico. Questo aumento di protezione veniva a spese della velocit\u00e0, il che non era un grosso problema, in quanto dovevano operare in concerto con la relativamente lenta fanteria.\nUna volta che l'assalto di fanteria e carri fanteria aveva spezzato la linea di difesa nemica, altri tipi di carri, ad esempio i carri armati incrociatori o i carri armati leggeri dovevano usare la loro maggior velocit\u00e0 ed autonomia per operare nelle retrovie nemiche per creare confusione nelle linee di comunicazione e rifornimento.\nInizio.\nLa divisione tra carri incrociatori e carri fanteria ebbe l'origine nella prima guerra mondiale con la diversificazione tra i primi carri armati pesanti (come il Mark I) ed i pi\u00f9 veloci Medium Mark A Whippet con i suoi successori, i Medium Mark B e Medium Mark C. Nel periodo interbellico la sperimentazione sui carri si mantenne su queste due linee, che diventarono parte della dottrina generale d'impiego con il lavoro del maggiore Percy Hobart e l'influenza del capitano Basil Liddell Hart.\nNel 1934 Hobart, l'allora \"Inspector, Royal Tank Corps\" (ispettore dei corpi corazzati britannici), propose due opzioni di carri per supporto alla fanteria. Uno era un modello abbastanza piccolo armato di mitragliatrice che doveva essere usato in grandi quantit\u00e0 per superare le linee nemiche. L'altro modello era un carro pi\u00f9 pesante, armato di cannone e corazzato a sufficienza per resistere all'artiglieria da campagna. Date le limitazioni delle finanze militari, il Master-General of the Ordnance Hugh Elles decise per il modello pi\u00f9 piccolo. Questa richiesta fu passata alla Vickers-Armstrongs che produsse un prototipo nel tardo 1936.\nComparazione con altri tipi di carro.\nUsando il significato pi\u00f9 tardo del termine, il carro fanteria pu\u00f2 essere comparato ad un carro armato pesante, mentre il carro incrociatore pu\u00f2 essere comparato al carro armato medio o al carro armato leggero o addirittura all'autoblindo. Questa similitudine pu\u00f2 per\u00f2 creare confusione, dato che il carro fanteria non era ideato per l'impiego anticarro, come era invece per il carro pesante.\nLa differenza dal carro pesante era la tattica impiego, anche se alcuni carri pesanti multitorretta del periodo preguerra come il T-35 russo o il Neubaufahrzeug tedesco, che prendevano dal fallito prototipo inglese degli anni venti Vickers A1E1 Independent, erano simili, anche nell'impiego. Il Neubaufahrzeug fu considerato come troppo lento per la \"Blitzkrieg\" e fu abbandonato. La dottrina di combattimento corazzato tedesca, e in parte quella sovietica, si allinearono pi\u00f9 verso l'impiego di carri medi e pesanti per i grandi combattimenti carro contro carro, con il ruolo di supporto alla fanteria occupato dai pi\u00f9 semplici semoventi.\nOltre alle differenze d'impiego, generalmente i carri pesanti erano armati meglio dei carri fanteria, con cannoni anticarro pi\u00f9 adatti al combattimento carro contro carro degli obici dei carri fanteria. Nella pratica inglese l'armamento principale dei carri fanteria pass\u00f2 attraverso tre fasi distinte. Il Mk I Matilda dell'esercito pre-dunkirk era armato solo di una mitragliatrice Vickers mitragliatrice media (calibro .303 pollici) o pesante (calibro .50 pollici), a causa della leggerezza dello scafo e del costo necessariamente ridotto. La Mk II Matilda, invece, era dotata di una decente arma anticarro per il periodo, cio\u00e8 un Ordnance QF 2 lb da 40\u00a0mm, ma con in dotazione solo proiettili solidi (cio\u00e8 non esplosivi), quindi efficaci contro carri dalla corazzatura media, ma non contro posizioni e fortificazioni nemiche. La fase finale inizi\u00f2 con il carro Mk IV Churchill, con un obice Ordnance QF 3 inch howitzer montato direttamente nello scafo che poteva efficacemente supportare la fanteria con granate ad alto esplosivo, e un Ordnance QF 2 pounder montato in torretta. Con l'aumento della dimensione dei carri armati, e conseguentemente della torretta, armi come il Ordnance QF 3 inch howitzer poterono essere montati in torretta a carri quale i Mk VI Crusader CS (\"Close Support\", per supporto ravvicinato) e il A27L Centaur CS.\nStoria.\nRegno Unito.\nDato che i carri fanteria dovevano muovere allo stesso passo delle unit\u00e0 di fanteria, una elevata velocit\u00e0 non era necessaria, permettendo quindi di equipaggiare un'armatura pi\u00f9 pesante. I primi due carri di questa categoria furono i Mk I Matilda e Mk II Matilda, armati rispettivamente di mitragliatrice Vickers e l'Ordnance QF da 40\u00a0mm. Il Mk I fu ordinato nel 1938, ma divenne subito evidente che era necessario un armamento pi\u00f9 pesante, quindi il suo sostituto, il Mk II era gi\u00e0 in fase di progettazione e fu ordinato alla met\u00e0 del 1938.\nQuesti due modelli furono impiegati nella campagna di Francia dove nel controattacco ad Arras, dove sorpresero i carri tedeschi. Le perdite tra i Mk I non furono sostituite, ma La Mk II Matilda rimase in produzione.\nLa dottrina di combattimento inglese continuava a sostenere che sia i carri incrociatori che i carri fanteria dovessero combattere direttamente i carri nemici, dalla quale deriv\u00f2 l'impiego del 2 lb e poi del 6 lb su entrambi.\nIn servizio furono seguiti dai Mk III Valentine e i Mk IV Churchill. Il Valentine risult\u00f2 essere troppo difficile da sviluppare ulteriormente, ma il Churchill fu prodotto in pi\u00f9 varianti, e rimase in servizio fino alla fine della guerra.\nSiccome i carri incrociatori continuarono ad essere sempre pi\u00f9 grandi e con motori pi\u00f9 potenti, potevano portare cannoni pi\u00f9 grandi e corazzature pi\u00f9 pesanti, mantenendo comunque la loro alta velocit\u00e0. Dopo la fine della guerra la linea di carri incrociatori port\u00f2 al \"carro armato universale\" (cio\u00e8 il carro armato da combattimento), sotto forma del Centurion.\nIn pratica l'UK non us\u00f2 solo carri fanteria ed incrociatori, in quanto gli scarsi ratei di produzione significavano che dovettero fare largo uso dei carri medi statunitensi.\nFrancia.\nDurante il periodo interbellico, l'esercito francese introdusse tre modelli di carro leggero nel ruolo di carro fanteria. Questi erano il Hotchkiss H35, il Renault R35 e l'FCM 36. Tutti e tre avevano un equipaggio di due unit\u00e0, ed erano simili al Matilda in termini di dimensioni, peso e corazzatura. Erano, almeno inizialmente, meglio armati per il ruolo anti fanteria, con un cannone SA 18 da 37 mm ed una mitragliatrice coassiale.\nIn pratica, anche se capaci di resistere colpi di cannoni da carro e anticarro, e progettati per una buona, anche se lenta, capacit\u00e0 di fuoristrada, la divisione dei carri in aree specializzate come carri fanteria o incrociatori non fu efficace. I carri incrociatori finivano spesso per doversi scontrare con carri nemici, ed i carri fanteria erano gli unici presenti una volta che era stato effettuato uno sfondamento. Quest'ultima tipologia divent\u00f2 sempre meno popolare con l'avanzare del conflitto, essendo alla fine sostituito dal carro universale.\nURSS.\nQuesto concetto fu applicato anche da altre nazioni con grandi produzioni di carri negli anni '30, come l'Unione Sovietica con il carro T-26. Questo era un carro leggero assegnato ad unit\u00e0 di fanteria, e svolgeva il ruolo di carro fanteria, avendo un potente cannone da 45 mm, ma soffrendo di un'armatura relativamente leggera. I carri veloci BT svolgevano il ruolo di carro incrociatore.\nGermania.\nLa Germania aveva la \"Panzerwaffe\" come corpo separato dalla fanteria, e quest'ultima usava i vecchi Panzer I nelle sue brigate corazzate indipendenti. Questa tattica spesso \u00e8 vista come progettata da qualche specifica dottrina d'utilizzo, ma in realt\u00e0 era causata da una mancanza di fondi. Quando divenne disponibile pi\u00f9 denaro, il semovente Sturmgesch\u00fctz III fu preso in dotazione dall'artiglieria nel ruolo di supporto ravvicinato per la fanteria, ruolo coincidente con il carro fanteria.\nStati Uniti.\nPer ragioni politiche, l'esercito statunitense non era dotato di \"carri armati\" veri e propri nel periodo interbellico, cos\u00ec i veicoli corazzati cingolati erano denominati \"Combat Car\" (cio\u00e8 \"automobili armate\"), come nel caso dell'M1 Combat Car. Questo perch\u00e9 non esisteva un corpo corazzato a s\u00e9 stante, ma i carri armati gi\u00e0 prodotti furono assegnati esclusivamente alla fanteria, quindi gli altri modelli furono denominati combat car. Questo orientamento, insieme al loro prevalente impiego nel corpo della cavalleria, li port\u00f2 ad essere visti come carri leggeri. Quando apparirono i primi carri medi, specificamente nella forma dell'M2 Medium Tank, erano modelli dalla progettazione abbastanza mista, con elementi dei datati carri multitorretta, cio\u00e8 varie postazioni di mitragliatrice e pezzo anticarro leggero, ma mancavano di un obice da supporto ravvicinato, gi\u00e0 in quel periodo usato dai carri francesi ed inglesi."}
{"id": "4196066", "revid": "585241", "url": "https://it.wikipedia.org/wiki?curid=4196066", "title": "Lingua oitanica", "text": ""}
{"id": "4196067", "revid": "120053319", "url": "https://it.wikipedia.org/wiki?curid=4196067", "title": "Trattato di Bucarest (1812)", "text": "Il trattato di Bucarest del 1812 fu un accordo tra Impero Ottomano e Russia firmato il 28 marzo per porre fine alla guerra russo-turca del 1806-1812.\nAi sensi del trattato la parte orientale del Principato di Moldavia tra i fiumi Prut e Dniester (un'area di circa 45.600\u00a0km\u00b2 che in seguito verr\u00e0 definita Bessarabia) venne ceduta alla Russia che ottenne anche diritti di navigazione e commercio sul Danubio.\nL'Impero Ottomano inoltre si impegnava a raggiungere una tregua con i ribelli serbi e a concedere l'autonomia al Principato di Serbia. In Transcaucasia il sultano rinunciava alle proprie pretese sulla Georgia occidentale ma manteneva il controllo di Poti, Akhalkalaki e Anapa.\nIl trattato venne firmato dal generale russo Michail Kutuzov e fu ratificato dallo zar Alessandro I appena un giorno prima dell'inizio dell'invasione napoleonica della Russia.\nStoria.\nI negoziati di pace iniziarono nell'ottobre 1811 dopo la sconfitta delle principali forze turche a Ruse (oggi in Bulgaria) che furono accerchiate per la gran parte a Slobozia (nell'attuale Romania). Essi furono negoziati in quello che all'epoca era l'hotel pi\u00f9 lussuoso di Bucarest, reputato privo di insetti e dotato di servizi igienici. La delegazione turca, in rappresentanza del sultano ottomano Mahmoud II, era guidata dal principe fanariota D\u00e9meter Mourousi (1768-1812), gran Dragomanno dal 1808. La delegazione russa che rappresentava lo zar Alessandro I era guidata dall'emigrato francese Alexandre de Langeron (1763 -1831) e comprendeva il comandante russo Mikhail Kutuzov che firm\u00f2 il trattato. La trattativa dur\u00f2 una settimana e l'accordo fu raggiunto un mese prima dell'inizio della campagna di Russia di Napoleone. Grazie a questo trattato, venne garantita la sicurezza dei confini sud-occidentali della Russia e la Turchia non pot\u00e9 pi\u00f9 partecipare alla campagna napoleonica. Fu un'importante vittoria militare e diplomatica che miglior\u00f2 la situazione strategica della Russia.\nClausole.\nL'impero degli zar volle annettere l'area ottomana di Bud\u017eak (conosciuta anche come Bessarabia) per controllare la foce e i passi del Dnestr, nonch\u00e9 l'accesso strategico alle foci del Danubio e la navigazione e i diritti commerciali su questo fiume, che avrebbe potuto permettergli di sostenere i ribelli serbi di Kara\u0111or\u0111e e le eventuali ribellioni bulgare. Gli eserciti russi avevano gi\u00e0 occupato e amministrato questo territorio dal 1806 e lo avevano mappato gi\u00e0 durante la guerra russo-turca del 1787-1792.\nL'abilit\u00e0 di Langeron e l'incompetenza di Mourousi consentirono alla Russia di ottenere delle clausole molto pi\u00f9 vantaggiose di quanto sperato. Secondo gli articoli 4 e 5 del trattato, la Russia poteva annettere l'intera met\u00e0 orientale della Moldavia tra il Dnestr e il Prut: non solo la Bessarabia ma anche il 40% del Principato di Moldavia, territori che comprendono insieme 45.630 km\u00b2, con 482.630 abitanti, 5 cittadelle (Hotin, Soroca, Orhei, Tighina e Cetatea Alb\u0103), 4 porti (Reni, Izma\u00efl, Chilia e Cetatea Alb\u0103), 17 citt\u00e0 e 695 villaggi. Lo zar Alessandro I costituir\u00e0 successivamente la sua nuova provincia della Bessarabia.\nRisvolti.\nIl trattato fu ratificato da Alessandro I di Russia il giorno prima dell'invasione della Russia da parte di Napoleone. Per non essere venuto a conoscenza dell'imminente attacco napoleonico, ritardando fino ad allora le trattative e non riuscendo a evitare le clausole cos\u00ec disastrose, D\u00e9meter Mourousi fu decapitato il 25 ottobre 1812 per ordine del Sultano. Langeron, invece, venne premiato dallo zar che gli concesse le terre e lo nomin\u00f2 generale: fu cos\u00ec che avrebbe partecipato alla campagna di Russia a fianco dei russi contro i francesi, suoi compatrioti originari.\nIl confine stabilito da questo trattato, lungo il fiume Prut, attraverso la storica Moldova, \u00e8 ancora in vigore: oggi separa la Moldavia rumena dalla Repubblica di Moldavia. Per il movimento sindacalista moldavo-rumeno, il 28 maggio (data della firma del trattato) \u00e8 un giorno di lutto per la Moldova, da commemorare come tale."}
{"id": "4196072", "revid": "287204", "url": "https://it.wikipedia.org/wiki?curid=4196072", "title": "T\u011blov\u00fdchovn\u00e1 jednota Sparta \u010cKD Praha 1984-1985", "text": "Questa voce raccoglie le informazioni riguardanti il T\u011blov\u00fdchovn\u00e1 jednota Sparta \u010cKD Praha nelle competizioni ufficiali della stagione 1984-1985.\nStagione.\nIn questa stagione partono Tom\u00e1\u0161 Skuhrav\u00fd (RH Cheb), Zden\u011bk \u0160\u010dasn\u00fd (Bohemians Praga) e nel gennaio del 1985 V\u00edt\u011bzslav Lavi\u010dka (RH Cheb) e Ji\u0159\u00ed Kabyl (Arsenal \u010cesk\u00e1 L\u00edpa). Arrivano Petar Nov\u00e1k e Lubom\u00edr Pokluda (RH Cheb). Vladim\u00edr T\u00e1borsk\u00fd dopo esser stato per anni il vice di diversi allenatori, viene promosso anch'egli allenatore.\nLo Sparta Praga vince il campionato pur avendo gli stessi punti del Bohemians Praga (43). In Coppa Campioni i granata raggiungono i quarti di finale eliminando V\u00e5lerenga (3-5) e Lyngby (2-1): nei quarti la societ\u00e0 italiana della Juventus vince 3-0 in casa e perde 0-1 a Praga facendo concludere l'avventura europea ai cechi e andando a vincere la competizione che sar\u00e0 caratterizzata, in finale, dalla strage dell'Heysel."}
{"id": "4196073", "revid": "135224", "url": "https://it.wikipedia.org/wiki?curid=4196073", "title": "Area Under the Curve", "text": "L'area sotto la curva concentrazione/tempo o AUC (dalla dicitura inglese area under the time/concentration curve, ovvero area sottesa alla curva) \u00e8 un parametro farmacocinetico dato dall'integrale in un grafico concentrazione/tempo o pi\u00f9 semplicemente calcolabile come la somma dei trapezi che possono essere disegnati sotto la curva (metodo trapezoidale).\nTale parametro \u00e8 fondamentale per poter descrivere l'effetto dei farmaci poich\u00e9 riflette l'esposizione dei tessuti al farmaco nel tempo.\nL'AUC (da zero a infinito) rappresenta l'esposizione totale al farmaco in funzione del tempo. Assumendo una farmacodinamica lineare con tasso di eliminazione K, si pu\u00f2 dimostrare che l'AUC \u00e8 proporzionale alla quantit\u00e0 totale del farmaco \"assorbito dall'organismo\". La costante di proporzionalit\u00e0 \u00e8 1/\"K\".\nL'AUC, se l'eliminazione segue una cinetica del primo ordine, pu\u00f2 essere utilizzata per calcolare la clearance secondo la formula:\nformula_1\nInoltre l'area sotto la curva pu\u00f2 essere usata per misurare la biodisponibilit\u00e0 relativa.\nPer indicare l'AUC riferita ad un particolare intervallo temporale si utilizzano i pedici, ad esempio AUC4-8h indica l'area sotto la curva nell'intervallo di tempo che va da 4 a 8 ore."}
{"id": "4196076", "revid": "241195", "url": "https://it.wikipedia.org/wiki?curid=4196076", "title": "Monoterpeni", "text": ""}
{"id": "4196080", "revid": "6923", "url": "https://it.wikipedia.org/wiki?curid=4196080", "title": "Rhaponticoides", "text": " Rhaponticoides \u00e8 un genere di piante angiosperme dicotiledoni appartenenti alla famiglia delle Asteraceae, dall'aspetto di piccole erbacee perenni.\nEtimologia.\nIl nome di questo genere \u00e8 formato da due parole: dal nome del genere botanico \"Rhaponticum\" e dalla parola greca \"\u201deidos\u201d\" (= simile a, somigliante a); quindi le piante di questo genere sono simili pi\u00f9 o meno a quelle del genere \"Raphonticum\".\nIl nome scientifico \"Rhaponticoides\" \u00e8 stato proposto per la prima volta dal botanico francese S\u00e9bastien Vaillant (1669-1722) nella pubblicazione \"\u201dPhysische Abhandlungen, K\u00f6niglichen Akademie der Wissenschaften in Paris. Breslau - 5: 165\u201d\" del 1754.\nDescrizione.\nLe specie di questo genere hanno un ciclo biologico perenne e un habitus erbaceo..\nFoglie.\nLa lamina delle foglie \u00e8 profondamente divisa (fino al rachide) in segmenti, raramente \u00e8 intera; i segmenti hanno i bordi dentati; la superficie dei segmenti \u00e8 sparsamente tomentosa o glabra, spesso un po' cartilaginea. I segmenti fogliari alla base sono fortemente asimmetrici e decorrenti sul rachide.\nInfiorescenza.\nLe infiorescenze sono formate da capolini terminali, solitari e eterogami. I capolini sono formati da un involucro composto da diverse squame (o brattee) disposte in modo embricato al cui interno un ricettacolo fa da base ai fiori. Le brattee sono simili a foglie dalla forma ovata, sono inoltre glabre e prive di appendici (senza spine) e con margini membranosi e interi (raramente sono lacerati). \nFiori.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono ermafroditi (in particolare quelli centrali), tetra-ciclici (sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFrutti.\nI frutti sono degli acheni con pappo. Gli acheni sono ampiamente oblunghi, scuri di colore (marrone) e con superfici glabre. Il pappo \u00e8 formato da due gruppi di setole: in un gruppo le setole sono brevi, disposte all'interno su una fila e un secondo gruppo pi\u00f9 ampie, disposte esternamente e su pi\u00f9 file.\nDistribuzione e habitat.\nLe specie del genere \"Rhaponticoides\" sono distribuite soprattutto nella regione Irano-Turanica (o Irano-Turaniana) e in quella Mediterranea.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae a sua volta \u00e8 suddivisa in 12 sottotrib\u00f9 (la sottotrib\u00f9 Centaureinae \u00e8 una di queste).\nFilogenesi.\nLa classificazione della sottotrib\u00f9 rimane ancora problematica e piena di incertezze. Nell'ambito della sottotrib\u00f9 questo genere fa parte del gruppo tassonomico informale denominato \"Plectocephalus Group\". Il gruppo, composto dai generi \"Cheirolophus\" , \"Crupina\" , \"Phalacrachena\" , \"Plectocephalus\" , \"Rhaponticoides\" , \"Schischkinia\" e \"Stizolophus\" \u00e8 posizionato, da un punto di vista filogenetico, nella zona centrale delle Centaureinae e, in base alle attuali conoscenze, non si tratta di un clade monofiletico. In precedenti studi il gruppo \"Plectocephalus\" (chiamato con un nome diverso: \"Basal Grade\" o \"Basal Genera\") occupava una posizione pi\u00f9 \"basale\".\n\"Rhaponticoides\" si differenzia dal genere \"Centaurea\" per l'assenza delle appendici nelle brattee medie dell'involucro e per i margini non scariosi n\u00e9 membranosi.\nMolte specie di questo genere fino a poco tempo fa erano assegnate al pi\u00f9 ampio genere \"Centaurea\".\nIl numero cromosomico delle specie di questo genere \u00e8: 2n = 30 (26?)\nElenco delle specie.\nIl genere comprende le seguenti 33 specie:\nSpecie della flora spontanea italiana.\nIn Italia sono presenti tre specie:"}
{"id": "4196082", "revid": "124123", "url": "https://it.wikipedia.org/wiki?curid=4196082", "title": "Morti nel 642 a.C.", "text": ""}
{"id": "4196083", "revid": "1305772", "url": "https://it.wikipedia.org/wiki?curid=4196083", "title": "Campionati europei di nuoto di fondo 2012 - 10 km maschili", "text": "I 10 chilometri maschili dei Campionati europei di nuoto di fondo 2012 si sono svolti il 12 settembre a Piombino.\nLa gara \u00e8 stata vinta dal russo Kirill Abrosimov, con il tempo di 1h57'46\"8."}
{"id": "4196093", "revid": "671029", "url": "https://it.wikipedia.org/wiki?curid=4196093", "title": "Deleatur", "text": "Il deleatur \u00e8 un simbolo utilizzato dal correttore di bozze per indicare una parte del testo che dev'essere rimossa.\nEtimologia.\nIl termine \"deleatur\" deriva dal latino \"delere\" (\"cancellare\"). Il simbolo viene chiamato cos\u00ec in tutte le lingue, ma in inglese \u00e8 spesso utilizzato anche il termine \"dele\" (abbreviazione sia di \"deleatur\" che di \"delete\", in inglese, \"cancellare\").\nSimbologia.\nL'origine del simbolo sembra derivare dalla lettera \"d\" del carattere S\u00fctterlin, utilizzata come abbreviazione della parola \"deleatur\". \u00c8 inoltre graficamente simile al simbolo dello Pfennig (, \u20b0), che deriva sempre dalla lettera \"d\" di \"denarius\"."}
{"id": "4196095", "revid": "767487", "url": "https://it.wikipedia.org/wiki?curid=4196095", "title": "Jon Goodman", "text": "Carriera.\nNel 2000 termin\u00f2 la sua carriera da calciatore a causa di un infortunio al ginocchio. In seguito divenne il fisioterapista del Wimbledon, del Reading e della nazionale nordirlandese."}
{"id": "4196098", "revid": "1233442", "url": "https://it.wikipedia.org/wiki?curid=4196098", "title": "Bioera", "text": "Bioera \u00e8 una societ\u00e0 per azioni con sede a Milano che opera nella produzione e distribuzione di prodotti biologici e naturali per la salute e il benessere. Nata nel 2004, la societ\u00e0 \u00e8 oggi tra i principali gruppi di settore, con un portafoglio di partecipazioni in aziende attive nella distribuzione di prodotti alimentari biologici vegetali sostitutivi della carne e del formaggio.\n\u00c8 quotata alla Borsa di Milano dove \u00e8 presente nell'\u00edndice FTSE Italia Small Cap.\nStoria.\nAttiva dal 1989 con il nome di Dererum Srl, Bioera assume questa denominazione nel 2004 quando viene acquistata dalla famiglia Burani. Dopo una serie di aggregazioni, il gruppo assume massa critica e sbarca al mercato Expandi il 27 luglio 2005 a un prezzo di offerta di 7 euro. Dopo 5 anni per\u00f2, la societ\u00e0 specializzata nella produzione e vendita di prodotti biologici ed erboristici, cosmesi naturale e integratori alimentari, entra in crisi e il 16 aprile 2010 viene sospesa dalle quotazioni.\nLa societ\u00e0 finisce in liquidazione e nel 2011 viene acquisita dalla Biofood Italia di Canio Giovanni Mazzaro e riportata in Borsa con un'operazione \u201cmarket friendly\u201d incentrata su un aumento di capitale privo di sovrapprezzo.\nAzionariato.\nL'azionariato comunicato alla Consob \u00e8 il seguente:\nDati economici.\nNel 2011 Bioera ha un fatturato di 43,4 milioni. Ha chiuso il bilancio al 31 dicembre 2011 con un utile netto di 11,4 milioni (nel 2010 era in perdita di 3,6 milioni) e un EBITDA di 8,9 milioni. Nel 2018 i ricavi sono stati di 41,38 milioni (calo del 12,1% rispetto ai 47,1 milioni del 2017), il bilancio evidenzia una perdita di 3,63 milioni, l'indebitamento a fine 2018 \u00e8 di 9,1 milioni.\nMarchi e societ\u00e0.\nIl gruppo ha un portafoglio di partecipazioni in aziende attive nella distribuzione di prodotti alimentari e nel settore dei cosmetici di derivazione naturale, tra cui Ki Group (operatore del settore della distribuzione di prodotti biologici e quotato sul mercato AIM Italia), Bionature Food, Organic Oils e Fonte della Vita, attiva nella produzione di alimenti biologici vegetali sostitutivi della carne e del formaggio.\nBioera detiene anche il 40% di Visibilia srl, concessionaria di pubblicit\u00e0 per quotidiani ed emittenti televisive e controllante di Visibilia Editore, quotata sul mercato AIM Italia e proprietaria delle testate Villa&amp;Giardini e Pc Professional. Ha una partecipazione del 30% anche in Unopi\u00f9, leader nell'arredamento per esterni."}
{"id": "4196101", "revid": "1982", "url": "https://it.wikipedia.org/wiki?curid=4196101", "title": "Guerra tra Romania e Ungheria", "text": ""}
{"id": "4196102", "revid": "287204", "url": "https://it.wikipedia.org/wiki?curid=4196102", "title": "Operazione Vigorous", "text": ""}
{"id": "4196111", "revid": "767487", "url": "https://it.wikipedia.org/wiki?curid=4196111", "title": "Adrian Gheorghiu", "text": ""}
{"id": "4196112", "revid": "298229", "url": "https://it.wikipedia.org/wiki?curid=4196112", "title": "SummerSlam 1997", "text": "Summerslam 1997 \u00e8 stata la decima edizione dell'omonimo pay-per-view prodotto dalla World Wrestling Federation. L'evento si svolse il 3 agosto 1997 nella Continental Airlines Arena di East Rutherford, New Jersey.\nLe faide principali dell\u2019intero evento si concentrarono sulle rivalit\u00e0 della Hart foundation, tra tutte il main event tra campione Undertaker contro lo sfidante Bret Hart e con arbitro speciale Shawn Michaels.\nUn'altra rivalit\u00e0 importante era quella per il titolo intercontinentale tra il campione Owen Hart e lo sfidante Stone Cold in rampa di lancio. Il match tra i due fu pesantemente condizionato dall'infortunio occorso al primo nelle fasi finali del match: Hart, infatti, esegu\u00ec un Piledriver ma fece impattare violentemente la testa e il collo del texano a terra, paralizzandolo temporaneamente; il match venne concluso in fretta e furia con un roll-up e Austin venne trasportato nel backstage. A causa del grave infortunio, dovette restare fuori dalle scene per un anno."}
{"id": "4196114", "revid": "1494169", "url": "https://it.wikipedia.org/wiki?curid=4196114", "title": "Operazione Harpoon", "text": "Due operazioni militari hanno portato il nome in codice di \"operazione Harpoon\":"}
{"id": "4196115", "revid": "446353", "url": "https://it.wikipedia.org/wiki?curid=4196115", "title": "Operazione Harpoon (1942)", "text": ""}
{"id": "4196126", "revid": "62244", "url": "https://it.wikipedia.org/wiki?curid=4196126", "title": "Djaniny", "text": "Carriera.\nClub.\nHa giocato nella massima serie portoghese con l'Olhanense ed il Nacional ed in quella messicana con il Santos Laguna. Dal 2018 al 2020 ha giocato in Arabia Saudita con l', club della prima divisione locale; in seguito ha giocato nella prima divisione turca con il .\nNazionale.\nNel 2013 ha partecipato con la sua nazionale alla Coppa d'Africa, manifestazione in cui debutta il 27 gennaio 2013 nella partita vinta per 2-1 contro l'Angola nell'ultima partita della fase a gironi. Il 24 marzo dello stesso anno segna la sua prima doppietta in nazionale, in una partita vinta contro la Guinea Equatoriale. Prende parte anche alla Coppa d'Africa del 2015. Inizialmente convocato per la Coppa d'africa 2021, \u00e8 stato sostituito da Vagner in seguito ad un infortunio."}
{"id": "4196128", "revid": "617444", "url": "https://it.wikipedia.org/wiki?curid=4196128", "title": "Duomo di Oppido Mamertina", "text": ""}
{"id": "4196138", "revid": "11959", "url": "https://it.wikipedia.org/wiki?curid=4196138", "title": "Massimo Piacentini", "text": "Biografia.\nLaureatosi nell'Universit\u00e0 di Roma in Ingegneria, al termine del I conflitto mondiale - cui partecip\u00f2 al fronte nel corpo del Genio militare, e per cui sar\u00e0 negli anni sessanta insignito dell'onorificenza di Cavaliere di Vittorio Veneto - Massimo Piacentini, assieme ad altri colleghi, contribu\u00ec significativamente fin dai primi anni venti, per conto dell'Istituto Autonomo delle Case Popolari (IACP), nel quale operava e dal quale aveva ricevuto l'incarico, alla nuova progettazione e al successivo riassetto urbanistico del quartiere suburbano romano della Garbatella.\nFu particolarmente attratto dal discorso architettonico-ingegneristico propugnato dalla tedesca Bauhaus e dalle riflessioni riguardanti le cosiddette \"Citt\u00e0 giardino\" che, in ogni parte del mondo occidentale, cominciavano ad essere realizzate.\nProcugino del pi\u00f9 noto Marcello, Massimo Piacentini prosegu\u00ec nella sua attivit\u00e0 all'interno dello IACP, istituito gi\u00e0 in epoca pre-fascista, e nel 1947, ricevette a Parigi, in quanto urbanista, un importante riconoscimento ufficiale da parte del governo francese e del suo Primo Ministro.\nNegli anni cinquanta fu nominato Direttore Generale dello IACP, conservando tale carica fino al suo pensionamento, quando fu nominato Segretario dei vari Istituti delle Case Popolari dell'intera Penisola."}
{"id": "4196143", "revid": "767487", "url": "https://it.wikipedia.org/wiki?curid=4196143", "title": "Ed Dickson", "text": "Carriera professionistica.\nBaltimore Ravens.\nDickson fu scelto nel corso del terzo giro del Draft 2010 dai Baltimore Ravens. Il 2 luglio, il giocatore firm\u00f2 un contratto triennale. Nella sua stagione da rookie, come riserva del veterano Todd Heap, Ed disput\u00f2 15 partite, 3 delle quali come titolare, ricevendo 11 passaggi per 152 e segnando un touchdown.\nNella seconda stagione da professionista, Dickson divenne stabilmente titolare giocando tutte le 16 gare stagionali dall'inizio, ricevendo 54 passaggi per 528 e segnando 5 touchdown.\nIl 3 febbraio 2013, Dickson ricevette 2 passaggi per 37 yard nel Super Bowl XLVII contribuendo alla vittoria dei Ravens sui San Francisco 49ers per 34-31, laureandosi per la prima volta campione NFL.\nA causa dell'infortunio del tight end Dennis Pitta, Dickson part\u00ec come titolare nelle prime 12 gare della stagione 2013. Il primo touchdown dell'anno lo segn\u00f2 nella vittoria della settimana 14 sui Minnesota Vikings.\nCarolina Panthers.\nIl 10 aprile 2014, Dickson firm\u00f2 un contratto annuale coi Carolina Panthers. Dopo una stagione in cui gioc\u00f2 tutte le 16 partite collezionando 115 yard ed un touchdown, il 12 marzo 2015 Dickson rifirm\u00f2 con i Panthers un contratto di tre anni del valore di 6,8 milioni di dollari. A fine anno part\u00ec come titolare nel Super Bowl 50, dove i Panthers furono sconfitti per 24-10 dai Denver Broncos.\nSeattle Seahawks.\nIl 16 marzo 2018 Dickson firm\u00f2 un contratto triennale del valore di 14 milioni di dollari con i Seattle Seahawks. Dopo essere rimasto infortunato nei primi due mesi della stagione, Dickson debutt\u00f2 nella vittoria dell'ottavo turno sui Detroit Lions segnando un touchdown alla prima ricezione con la nuova maglia. Il secondo lo ricevette dal quarterback Russell Wilson nell'anticipo dell'undicesimo turno a cinque minuti dal termine, dando alla sua squadra la vittoria in rimonta."}
{"id": "4196144", "revid": "673069", "url": "https://it.wikipedia.org/wiki?curid=4196144", "title": "Bivacco Marchi-Granzotto", "text": "Il bivacco Antonio Marchi e Renzo Granzotto si trova nelle Dolomiti Friulane, pi\u00f9 precisamente nell'alta val Monfalcon di Montanaia nel gruppo dei Monfalconi, all'altezza di 2168 \nCaratteristiche.\nIl bivacco offre 12 posti letto complessivi Il bivacco venne costruito nel 1963. Nell'inverno 1987-1988 venne distrutto da una valanga.\nIl luogo in cui sorge il bivacco gode della presenza a 260\u00b0 di pareti strapiombanti, guglie e torrioni dolomitici e la possibilit\u00e0 di essere raggiunto senza particolari difficolt\u00e0.\nIl bivacco venne dedicato ad Antonio Marchi e Renzo Granzotto, alpinisti e alpini di Pordenone caduti nella seconda guerra mondiale nella campagna italiana di Grecia.\nAccesso.\nIl bivacco \u00e8 raggiungibile:"}
{"id": "4196150", "revid": "1427733", "url": "https://it.wikipedia.org/wiki?curid=4196150", "title": "Danilo Don\u010di\u0107", "text": "Vanta 182 marcature su 339 incontri di campionato, mantenendo una media reti/partita di 0,53."}
{"id": "4196151", "revid": "287204", "url": "https://it.wikipedia.org/wiki?curid=4196151", "title": "Danilo Doncic", "text": ""}
{"id": "4196159", "revid": "110157", "url": "https://it.wikipedia.org/wiki?curid=4196159", "title": "Coppa dei Caraibi 2012", "text": "La Coppa dei Caraibi 2012 \"(Digicel Caribbean Cup 2012)\" fu la ventitreesima edizione della Coppa dei Caraibi (la diciassettesima con la nuova denominazione), competizione calcistica per nazione organizzata dalla CFU. La competizione si svolse in Antigua e Barbuda dal 7 dicembre al 16 dicembre 2012 e vide la partecipazione di otto squadre: , , , , , , e . Il torneo valse anche come qualificazione per la CONCACAF Gold Cup 2013.\nLa CFU organizz\u00f2 questa competizione come \"CFU Championship\" dal 1978 al 1988; dal 1989 al 1990 sotto il nome di \"Caribbean Championship\"; dall'edizione del 1991 a quella del 1998 cambi\u00f2 nome e divenne \"Shell Caribbean Cup\"; le edizioni del 1999 e del 2001 si chiamarono \"Caribbean Nations Cup\"; mentre dal 2005 al 2014 la competizione si chiam\u00f2 \"Digicel Caribbean Cup\"; nell'edizione del 2017 il suo nome \u00e8 stato \"Scotibank Caribbean Cup\".\nStadi.\nSono stati scelti due stadi per ospitare la competizione.\nFase finale.\nFase a gruppi.\nGruppo A.\n e qualificate alle semifinali.\nGruppo B.\n e qualificate alle semifinali.\nFase a eliminazione diretta.\nFinale 3\u00ba posto.\n e qualificate per la CONCACAF Gold Cup 2013.\nFinale.\n e qualificate per la CONCACAF Gold Cup 2013."}
{"id": "4196162", "revid": "123005151", "url": "https://it.wikipedia.org/wiki?curid=4196162", "title": "FIBA EuroCup 2006-2007", "text": "La FIBA EuroCup 2006-2007 \u00e8 stata la quarta edizione della FIBA Eurocup organizzata dalla FIBA Europe. In tutto hanno partecipato 31 squadre provenienti da 19 paesi.\nLa coppa \u00e8 stata vinta dall'Akasvayu Girona.\nFinal Four.\nDal 13 al 15 aprile 2007, al Pabell\u00f3n Municipal Girona-Fontajau di Gerona"}
{"id": "4196163", "revid": "767487", "url": "https://it.wikipedia.org/wiki?curid=4196163", "title": "Nik'oloz Gelashvili", "text": ""}
{"id": "4196165", "revid": "400694", "url": "https://it.wikipedia.org/wiki?curid=4196165", "title": "Sid Sings", "text": "Sid Sings \u00e8 un album dal vivo del cantante britannico Sid Vicious, pubblicato postumo il 15 dicembre 1979. \nDescrizione.\nIl materiale che costituisce l'album proviene quasi del tutto da registrazioni dal vivo di bassa qualit\u00e0 relative ad un concerto tenuto al Max's Kansas City di New York il 30 settembre 1978.\nLa versione della canzone di Johnny Thunders \"Born to Lose\" presente sull'album proviene da un concerto dei Sex Pistols svoltosi a Huddersfield, il 25 dicembre 1977.\n\"My Way\" proviene invece da una sessione in sala di registrazione tenutasi a Parigi con musicisti di studio francesi. La versione remixata della canzone fu pubblicata come singolo e inclusa nell'album \"The Great Rock 'n' Roll Swindle\" con una diversa traccia vocale proveniente da un'altra take, un assolo di chitarra sovrainciso da Steve Jones ed un accompagnamento d'archi, arrangiati da Simon Jeffes. Nel video della canzone presente nel film, \u00e8 presente una versione di \"My Way\" con il cantato di Vicious preso da \"Sid Sings\" sovrapposto alla versione strumentale del brano inclusa in \"The Great Rock and Roll Swindle\". Esiste infine un terzo nastro demo della canzone incluso nell'album \"Too Fast to Live\", intitolato \"My Way (Take 3)\".\n i suoi due set con Vicious sono stati pubblicati su CD nel doppio album \"Sid Lives\" della Jungle Records.\nPubblicato dalla Virgin Records, l'album raggiunse la posizione numero 30 in classifica nel Regno Unito.\nL'album contiene i due singoli \"My Way\" e \"Something Else\" cantati da Vicious. Queste due canzoni erano state gi\u00e0 incluse in precedenza nell'album della colonna sonora del film \"The Great Rock 'n' Roll Swindle\" insieme a \"C'mon Everybody\", che invece non compare in \"Sid Sings\". Tutti i brani sono stati registrati dal vivo, tranne \"My Way\"."}
{"id": "4196167", "revid": "486946", "url": "https://it.wikipedia.org/wiki?curid=4196167", "title": "Fridrikh Ermler", "text": ""}
{"id": "4196168", "revid": "486946", "url": "https://it.wikipedia.org/wiki?curid=4196168", "title": "Friedrich Ermler", "text": ""}
{"id": "4196172", "revid": "767487", "url": "https://it.wikipedia.org/wiki?curid=4196172", "title": "Mihai Minc\u0103", "text": ""}
{"id": "4196173", "revid": "1543377", "url": "https://it.wikipedia.org/wiki?curid=4196173", "title": "Ferm\u00edn Zan\u00f3n Cervera", "text": "Biografia.\nNato a Godelleta (Provincia di Valencia), combatt\u00e9 a Cuba nella guerra ispano-americana, e al termine del conflitto rimase sull'isola come membro della Guardia Civile prima di intraprendere la professione di naturalista. Lavor\u00f2 per conto del Ministero cubano dell'Agricoltura e dell'Agronomia, come conservatore della collezione entomologica.\nCervera accompagn\u00f2 l'erpetologo americano Thomas Barbour durante alcune visite a Cuba, e quando quest'ultimo ud\u00ec voci riguardanti la presenza di strani uccelli nella palude di Zapata invi\u00f2 lo spagnolo a effettuare una serie di viaggi nella regione. L\u00e0 Cervera trov\u00f2 e cattur\u00f2 tre specie di uccelli sconosciute alla scienza, che invi\u00f2 a Barbour in modo che potesse descriverle.\nBarbour fu molto riconoscente nei suoi confronti, e commemor\u00f2 lo scopritore in due dei tre nomi scientifici con i quali battezz\u00f2 le nuove specie:\nLo scricciolo, il rallo e una sottospecie del passero sono endemiche della palude. Nell'area Cervera scopr\u00ec anche molte nuove specie di insetti, in particolare dell'ordine dei Neurotteri.\nNel 1927 Cervera ritorn\u00f2 in Spagna per continuare a lavorare come entomologo, e rimase nella sua casa natale di Godelleta fino alla morte, avvenuta nel 1944."}
{"id": "4196174", "revid": "1543377", "url": "https://it.wikipedia.org/wiki?curid=4196174", "title": "Aarhus GF Handball", "text": "Il Aarhus GF H\u00e5ndbold \u00e8 una squadra di pallamano maschile danese con sede a Aarhus.\n\u00c8 stata fondata nel 2001 tramite la fusione di quattro precedenti clubs, \"A.G.F.\", \"Aarhus KFUM\", \"VRI\" e \"Brabrand IF\""}
{"id": "4196177", "revid": "436907", "url": "https://it.wikipedia.org/wiki?curid=4196177", "title": "Flying Colors", "text": "I Flying Colors sono un supergruppo musicale rock progressivo statunitense formato nel 2010 da Dave LaRue, Casey McPherson, Neal Morse, Steve Morse e Mike Portnoy.\nStoria del gruppo.\nL'idea di formare un supergruppo che unisse musicisti virtuosi a un cantante pop \u00e8 avvenuta nel 2008 dalla mente del produttore esecutivo Bill Evans. La prima, nonch\u00e9 definitiva, formazione ha visto l'inclusione del bassista Dave LaRue, del tastierista Neal Morse, del chitarrista Steve Morse, del batterista Mike Portnoy e del cantante Casey McPherson.\nIl quintetto, sotto la guida del produttore Peter Collins, ha registrato e prodotto il primo omonimo album in studio il 26 marzo 2012. Tale disco ha debuttato alla nona posizione della Hard Rock Albums stilata dalla rivista \"Billboard\" e all'undicesima posizione nella Rock Album Chart stilata dalla BBC. In seguito alla pubblicazione dell'album, i Flying Colors si sono esibiti in un tour mondiale, che ha visto il culmine con la pubblicazione di \"Live in Europe\", pubblicato il 15 ottobre 2013.\nNel mese di dicembre 2013 Neal Morse ha annunciato l'inizio delle registrazioni di un secondo album in studio del gruppo. Intitolato \"Second Nature\", l'album \u00e8 stato pubblicato il 30 settembre 2014 dalla Mascot Label Group. Il 12 settembre 2015 il gruppo ha rivelato il secondo album dal vivo \"\", filmato nel 2014 in Svizzera e previsto per il 13 novembre 2015.\nIl 1\u00ba febbraio 2016 il gruppo ha comunicato attraverso il proprio sito ufficiale di aver firmato un contratto discografico con la divisione giapponese della Warner Music Group, mentre verso la fine del mese di marzo hanno rivelato di essere al lavoro sul terzo album, previsto inizialmente per il 2017.\nL'album, intitolato \"Third Degree\" \u00e8 stato pubblicato il 4 ottobre 2019 e promosso da una breve tourn\u00e9e in alcune localit\u00e0 del mondo. Dalla data di Londra \u00e8 stato successivamente tratto l'album dal vivo \"\", uscito il 18 settembre 2020."}
{"id": "4196178", "revid": "298229", "url": "https://it.wikipedia.org/wiki?curid=4196178", "title": "SummerSlam 1998", "text": "SummerSlam 1998 \u00e8 l'undicesima edizione dell'omonimo pay-per-view prodotto dalla World Wrestling Federation. L'evento si svolse il 30 agosto al Madison Square Garden di New York."}
{"id": "4196182", "revid": "339392", "url": "https://it.wikipedia.org/wiki?curid=4196182", "title": "Chiesa di San Fedele (Como)", "text": ""}
{"id": "4196185", "revid": "3115", "url": "https://it.wikipedia.org/wiki?curid=4196185", "title": "Mark Bingham", "text": "Biografia.\nNativo di Phoenix, in Arizona, Bingham comp\u00ec gli studi universitari all'Universit\u00e0 della California a Berkeley, dove si laure\u00f2 in scienze sociali nel 1993; durante la frequenza universitaria, e anche dopo la laurea, milit\u00f2 nella squadra di rugby studentesca nel ruolo di terza linea. Divenuto imprenditore, fond\u00f2 a San Francisco una compagnia di pubbliche relazioni, che pi\u00f9 tardi espanse l'attivit\u00e0 anche sulla costa orientale, a New York; nella citt\u00e0 californiana fond\u00f2 anche, insieme ad alcuni suoi amici, i San Francisco Fog, prima squadra statunitense aperta anche agli omosessuali, e nei suoi viaggi a New York collabor\u00f2 alla nascita di una squadra analoga sulla costa orientale, i Gotham Knights.\nMorte.\nL'11 settembre 2001 Bingham arriv\u00f2 all'Aeroporto Internazionale di Newark alle ore 7:40, salendo a bordo del volo United Airlines 93, prendendo il posto 4D di business class; quando il volo fu dirottato, Bingham chiam\u00f2 sua madre Alice Hoglan con un telefono di bordo per avvertirla del problema a bordo dell'aereo; la madre di Bingham, che stava seguendo in televisione le notizie sull'attacco suicida alle Torri Gemelle di New York, si rese conto che anche il volo su cui si trovava il figlio doveva essere utilizzato per uno scopo analogo, quindi gli disse di fare qualcosa per evitarlo.\nDalla ricostruzione delle telefonate non \u00e8 chiaro se Bingham avesse compreso quanto la madre gli dicesse, perch\u00e9 nel frattempo, insieme ad altri passeggeri, aveva tentato un'incursione nella cabina di pilotaggio in cui si trovava il pilota dirottatore Ziyad Jarrah; questi, diretto su Washington con obiettivo presumibile la Casa Bianca o il Campidoglio, vedendo compromessa la missione diresse il volo verso una citt\u00e0 della Pennsylvania poco distante, Shanksville, puntando in picchiata sul terreno e provocando la distruzione dell'aereo e l'uccisione di tutti coloro che il velivolo trasportava, passeggeri, equipaggio e dirottatori.\nIl gesto di Bingham e degli altri passeggeri, se pur non imped\u00ec la distruzione dell'aereo, svent\u00f2 l'attentato contro un'importante sede istituzionale degli Stati Uniti e il suo atto di coraggio fu preso a paradigma per contestare gli stereotipi che normalmente accompagnano le persone omosessuali: secondo il \"columnist\" dell\u2019\"Examiner\" di Denver Kevin Thomas \u00ab\u2026l'uomo che sta dietro l'eroe\u2026 era estremamente mascolino e atletico, e molti colleghi e amici furono sorpresi di scoprire che era gay. Bingham ha fatto giustizia dello stereotipo gay e ha aperto la strada ad altri venuti dopo di lui\u00bb, a latere della presentazione di un documentario sulla vita di Bingham uscito nel 2011, a dieci anni dalla sua morte.\nEredit\u00e0 culturale e commemorazioni.\nDopo la morte di Bingham le due squadre a lui correlate, i San Francisco Fog e i Gotham Knights, insieme ad altre compagini rugbistiche \"gay friendly\", fondarono la International Gay Rugby Associations and Boards (IGRAB) il cui primo atto ufficiale fu quello di organizzare una \u201cCoppa del Mondo LGBT di rugby\u201d, la cui prima edizione vide la luce il 28 e 29 giugno 2002; il torneo assunse il nome di \"Mark Kendall Bingham Memorial Tournament\" subito abbreviato in \"Bingham Cup\".\nIl torneo, aperto anche a giocatori non omosessuali, ha cadenza biennale e nel 2012 si svolse a Manchester, nel Regno Unito, sotto il patrocinio ufficiale della Rugby Football Union e con il padrinaggio degli ex rugbisti internazionali Gareth Thomas, gallese, che nel 2009 dichiar\u00f2 la sua omosessualit\u00e0, e Ben Cohen, inglese e campione del mondo nel 2003, da molto tempo in prima fila contro le discriminazioni verso i gay bench\u00e9 egli stesso eterosessuale.\nFin dai primissimi giorni successivi all'attentato Mark Bingham ricevette pubblici riconoscimenti:"}
{"id": "4196195", "revid": "92723", "url": "https://it.wikipedia.org/wiki?curid=4196195", "title": "Kliton Bozgo", "text": "Carriera.\nNazionale.\nVanta 13 presenze nella Nazionale albanese, dove ha giocato dal 1993 al 2003."}
{"id": "4196199", "revid": "121830848", "url": "https://it.wikipedia.org/wiki?curid=4196199", "title": "Francesco Conz", "text": "Biografia.\nNato da una famiglia di estrazione borghese e di origini austro-ungarica che prima dell'indipendenza dell'Italia aveva ottenuto da Thurn und Taxis la concessione per la tratta di diligenza da Innsbruck a Padova.\nNel 1947 la famiglia si trasferisce a Roma dove Francesco frequenta il Collegio Massimo, rientrando a Cittadella nel 1950, dopo la morte del padre avvenuta nel 1949. Frequenta il Liceo Classico presso il collegio dell'Istituto Cavanis \"Collegio Canova\" a Possagno (TV), gestito dai Padri Cavanis.\nNel 1956 viene iscritto dalla madre all'Universit\u00e0 Cattolica del Sacro Cuore di Milano attraverso padre Gemelli, allora rettore e amico di famiglia.\nDopo due anni di frequenze alla facolt\u00e0 di Economia e Commercio, lascia gli studi e nel 1959 si trasferisce in Francia. Frequenta saltuariamente la Sorbona, fa vari mestieri fra cui il valletto presso il Duca di Windsor e Wallis Simpson, allora in esilio in Francia e poi come mozzo sullo yacht privato \u201cL'Atlantide\u201d a Montecarlo.\nAnni sessanta.\nNel 1961 si trasferisce a Londra dove studia letteratura inglese lavorando, nel frattempo, come camionista e commesso presso i Magazzini Liberty di Regent Street.\nNel 1962 \u00e8 in Germania come aiuto cameraman nella citt\u00e0 di Amburgo e poi come sindacalista per i diritti delle numerose maestranze italiane presso la ditta Montage Bauthiele.\nNel 1963 soggiorna per quasi un anno in Spagna frequentando tra l'altro i corsi di letteratura spagnola all'Universit\u00e0 Menendez Pelayo di Santander.\nRitorna in Italia nel 1964 ed apre, sempre a Cittadella, un laboratorio di restauro e produzione di tavolette decorative che ottengono immediatamente un notevole successo.\nAnni settanta.\nInizia a collezionare arte e alla fine degli anni Sessanta apre a Venezia la \u201cGalleria d'Arte Moltiplicata\u201d fondando le Edizioni F. Conz. Sempre nel 1972 compie un viaggio a Berlino dove incontra Joe Jones, Gerhard R\u00fchm e G\u00fcnter Brus avviando i primi contatti con l'Azionismo Viennese, con Fluxus e con la poesia visiva, contatti che svilupper\u00e0 per il resto della sua vita. A seguito di questi nuovi incontri chiude la galleria veneziana, vende la collezione e concentra i suoi interessi artistici ad Asolo.\nNel marzo del 1974 parte per un viaggio a New York assieme a G\u00fcnter Brus, Beate e Hermann Nitsch, dove incontra John Cage, George Maciunas, Jonas Mekas e molti altri artisti delle neo avanguardie newyorkesi.\nRientrato ad Asolo, dove rimane fino al 1979, ospita artisti delle avanguardie accumulando materiale storico e dando vita ad una serie di edizioni e pubblicazioni in concomitanza con la sua attivit\u00e0 commerciale di Cittadella.\nNel 1978 il presidente Giovanni Leone lo nomina Ufficiale dell'Ordine al Merito della Repubblica Italiana per la sua attivit\u00e0 imprenditoriale.\nNel 1979 chiude ogni attivit\u00e0 commerciale a Cittadella, si trasferisce a Verona, inizialmente in Piazzetta Pescheria e dal 1983 in Vicolo Quadrelli, dedicandosi unicamente all'arte e alle Edizioni. A Verona, nel corso di oltre trent'anni di attivit\u00e0 editoriale, saranno suoi ospiti tutti i pi\u00f9 importanti artisti internazionali (da Joseph Beuys a Hermann Nitsch, da Allan Kaprow a Eugen Gomringer, dai fratelli Haroldo De Campos e Augusto De Campos a Henri Chopin, da Jacques Spacagna a Lawrence Ferlinghetti, da Daniel Spoerri a Milan Kn\u00ed\u017e\u00e1k) protagonisti dei principali movimenti di avanguardia internazionale: Azionismo Viennese, Lettrismo, Fluxus, Poesia visiva, Poesia concreta, Poesia sonora, Gorgona, Zaj.\nAlla fine degli anni Settanta inizia la sua attivit\u00e0 non professionale di fotografo ed accumula decine di migliaia di foto che documentano le opere, la vita e le performance degli artisti con i quali collabora.\nPromotore ed organizzatore di numerose mostre ha inoltre donato consistenti testimonianze della sua attivit\u00e0 editoriale al Queensland Museum di Brisbane (Australia), al Museo d'Arte Moderna di Zagabria e al Museion di Bolzano.\nAnni ottanta/novanta.\nNel 1987 ha inizio a Merano, presso Brunnenburg residenza della famiglia Pound, un monumentale progetto in onore di Ezra Pound che coinvolger\u00e0, con vari workshop, oltre 60 artisti delle diverse avanguardie poetiche internazionali.\nNel 1998 a Firenze, presso la City Lights Italia, Decio Pignatari e John Giorno presentano a Francesco Conz Jack Hirschman e Lawrence Ferlinghetti. Ambedue gli artisti, in epoche diverse, soggiorneranno a Verona, lasciando all'archivio una vasta documentazione fotografica ed artistica.\nNel 1999 gli viene conferita dall'Universit\u00e0 De Montfort di Londra la laurea ad honorem con il \u201cDegree of Doctor of Art\u201d.\nAnni duemila.\nNel 2003, a causa di un grave incidente, rimane completamente paralizzato riuscendo tuttavia a continuare l'attivit\u00e0. In questi anni si dedicher\u00e0 essenzialmente alla catalogazione e storicizzazione del suo archivio pubblicando una serie di libri che testimoniano l'attivit\u00e0 dell'archivio: \"Winterreise Asolo-New York e viceversa 1974\" (2007); \"Jacques Spacagna. Le voyage en Italie\" (Fr\u00e9d\u00e9ric Acquaviva, 2007); \"Pianoforti lettristi\" (2007); \"Noel Berlin Verona Conz\" (2008); \"Alain Sati\u00e9. Autour et detours du portrait\" (2009); \"ZAJ Colleccion Archivo Conz\" (2009); \"Bernard Heidsieck. Ici Radio Verona et autres ecritures/collages dans la collection F. Conz\" (Fr\u00e9d\u00e9ric Acquaviva, 2010). La sua morte impedisce la pubblicazione cartacea di \"The Secret Museum\"; \"Editions F. Conz 1972-2009\" e \"La Livre. An Homage to Ezra pound\" (progetto iniziato nel 1987). Una parte del progetto \"La Livre\", quella che ha visto il coinvolgimento del gruppo Gorgona, \u00e8 stata ricostruita sull'archivio digitale MoRE."}
{"id": "4196200", "revid": "47767", "url": "https://it.wikipedia.org/wiki?curid=4196200", "title": "Solvi", "text": ""}
{"id": "4196202", "revid": "46931", "url": "https://it.wikipedia.org/wiki?curid=4196202", "title": "Lloyds of London", "text": ""}
{"id": "4196208", "revid": "1494169", "url": "https://it.wikipedia.org/wiki?curid=4196208", "title": "Alexander's Ragtime Band", "text": ""}
{"id": "4196210", "revid": "124123", "url": "https://it.wikipedia.org/wiki?curid=4196210", "title": "William Whitaker", "text": "Biografia.\nWhitaker studi\u00f2 alla St Albans School di St Albans (Hertfordshire) e all'University College di Londra, dove nel 1855 consegu\u00ec la laurea in Chimica.\nDivenne quindi geologo, specializzandosi inizialmente nel rilevamento e nella sorveglianza dei corsi d'acqua e nella cartografia.\nLa sua ricerca approfondita, l'ampia conoscenza e le sue numerose pubblicazioni, in particolare la sua \"The Geology of London and of Part of the Thames Valley\" (1889), lo hanno fatto definire da alcuni \"il padre dell'idrogeologia inglese\".\nAnd\u00f2 in pensione nel 1896, pur continuando a lavorare come ingegnere idraulico.\nFu eletto membro della Geological Society nel 1859 e membro della Royal Society (Fellow of Royal Society - FRS) nel 1883. \nFu presidente di numerose societ\u00e0, tra le quali anche l'Associazione dei Geologi e la Geological Society (1898-1900).\nOnorificenze.\nNel 1886 gli fu assegnata la Medaglia Murchison e nel 1923 la Medaglia Wollaston. "}
{"id": "4196215", "revid": "599013", "url": "https://it.wikipedia.org/wiki?curid=4196215", "title": "Emilio Pozzan", "text": "Carriera.\nDopo gli esordi con il Thiene, nel 1949 passa al Treviso con cui raggiunge la promozione in Serie B al termine della stagione 1949-1950; con i veneti disputa in seguito cinque campionati di Serie B per un totale di 109 presenze ed un'ultima stagione in Serie C dopo la retrocessione avvenuta nel 1955.\nNel 1956 passa al Marzotto Valdagno, difendendone la porta per altre 12 gare nel corso dei successivi tre campionati di Serie B."}
{"id": "4196216", "revid": "111373", "url": "https://it.wikipedia.org/wiki?curid=4196216", "title": "Elettrotreno FFS RABDe 12/12", "text": "L'elettrotreno RABDe 12/12 delle Ferrovie Federali Svizzere era un elettrotreno progettato negli anni sessanta del XX secolo per il servizio vicinale sulla ferrovia Zurigo-Rapperswil.\nStoria.\nGli elettrotreni RABDe 12/12 entrarono in servizio nel 1967 e vennero destinati alla ferrovia Zurigo-Rapperswil, dove consentirono di istituire un servizio suburbano ad alta frequenza (\"Goldk\u00fcstenexpress\"), antesignano dell'attuale rete celere zurighese.\nGli RABDe 12/12 avevano caratteristiche d'avanguardia, a partire dalle forti capacit\u00e0 di accelerazione, che contribuirono al successo del servizio. Anche la livrea, in color vinaccia, si distingueva dal verde antracite in uso all'epoca su tutti i mezzi delle FFS. Per le loro caratteristiche, vennero soprannominati \"\"Mirage\", similmente a un altro mezzo d'avanguardia dell'epoca, l'aereo militare Dassault Mirage.\nGli elettrotreni erano composti di 3 carrozze, tutte motrici, di cui le due di estremit\u00e0 allestite con posti a sedere di seconda classe, e la vettura intermedia con posti di prima classe e bagagliaio. Normalmente erano in servizio composizioni di due elettrotreni (per complessive 6 carrozze), ma il comando multiplo consentiva di comandare contemporaneamente fino a 4 unit\u00e0.\nA partire dal 1996, i 18 elettrotreni ancora in servizio vennero rinnovati esternamente e internamente, ottenendo una livrea bianca e blu, con cabine rosse, simile a quella dei pi\u00f9 recenti RBDe 560 (\"Colibr\u00ec\"\"). Contemporaneamente ottennero una nuova numerazione secondo le norme UIC (RABDe 510 000 \u00f7 017).\nDeclassati a servizi meno impegnativi in seguito all'entrata in servizio delle nuove composizioni DPZ, furono ritirati dal servizio regolare dal 2008 al 2010."}
{"id": "4196218", "revid": "44876", "url": "https://it.wikipedia.org/wiki?curid=4196218", "title": "Romano Farinelli", "text": "Caratteristiche tecniche.\nGiocava come ala sinistra. Era abile tecnicamente e dotato di buona rapidit\u00e0 e visione di gioco, ma non spiccava per resistenza fisica.\nCarriera.\nDebutta in Serie B nel campionato 1953-1954 con il Pavia, giocando per due anni con i lombardi e disputando 44 gare con 7 gol segnati.\nNel 1955 si trasferisce al Bari, dove mette a segno 10 reti in 58 partite nel corso di tre stagioni in Serie B.\nNel 1958 passa al Talmone Torino, disputando tre partite in Serie A. Venne poi ceduto al Savona, squadra di Serie C con la cui maglia esord\u00ec il 22 novembre 1959 contro lo Spezia.\nFece anche parte della Nazionale giovanile."}
{"id": "4196219", "revid": "52534608", "url": "https://it.wikipedia.org/wiki?curid=4196219", "title": "Elettrotreno FFS RABDe 510", "text": ""}
{"id": "4196221", "revid": "132266", "url": "https://it.wikipedia.org/wiki?curid=4196221", "title": "Jagnina", "text": ""}
{"id": "4196226", "revid": "110157", "url": "https://it.wikipedia.org/wiki?curid=4196226", "title": "Ladn\u00e1", "text": "Ladn\u00e1 (in tedesco \"Rampersdorf\") \u00e8 un comune della Repubblica Ceca facente parte del distretto di B\u0159eclav, in Moravia Meridionale."}
{"id": "4196227", "revid": "2145424", "url": "https://it.wikipedia.org/wiki?curid=4196227", "title": "Lamberto Borghi", "text": "Biografia.\nLamberto Borghi nasce a Livorno il 9 gennaio 1907 da Augusto Borghi e da Evelina Sonnino (il nonno materno, Giuseppe Sonnino, \u00e8 il rabbino della citt\u00e0 di Cento). Studia all'Universit\u00e0 di Pisa, dove ha come suo maestro Giuseppe Saitta. Nel 1929 consegue la laurea in filosofia e, nel 1930, il diploma di perfezionamento in lingua e letteratura tedesca. Nel 1931 vince il concorso a cattedre di storia e filosofia ed \u00e8 assegnato al Liceo Classico statale di Urbino. Egli successivamente insegna nei Licei Classici di La Spezia (1932-1934) e di Pisa (1934-1938). \nNel 1938, in seguito alla promulgazione delle Leggi razziali fasciste, \u00e8 licenziato dall'insegnamento perch\u00e9 ebreo. Sposatosi lo stesso anno con \u00a0Tina \u00a0Zannolli \u00a0ebbe \u00a0due figli, Carlo (\u201939) e Liana (\u201940). Nel 1940 Lamberto Borghi lascia l'Italia e si reca negli Stati Uniti. Qui studia e insegna insieme con figure autorevolissime della cultura contemporanea tra cui Lionello Venturi, Gaetano Salvemini, John Dewey, Ernst Cassirer, Giorgio de Santillana. \nAl termine della seconda guerra mondiale rientra in Italia e a partire dal mese di novembre del 1947 torna ad insegnare filosofia e storia nei Licei Classici. Nel 1949 consegue la libera docenza in pedagogia, e insegna prima nell'Universit\u00e0 di Palermo (1952-1954) e poi in quella di Torino. Dal 1955 succede ad Ernesto Codignola nella cattedra di pedagogia alla Facolt\u00e0 di Magistero dell'Universit\u00e0 di Firenze. Dal 1965 al 1972 dirige la rivista \"Scuola e citt\u00e0\". Nel 1983 \u00e8 nominato professore emerito. \nNella notte tra marted\u00ec 12 dicembre 2000 e mercoled\u00ec 13 dicembre 2000 il Borghi si spegne serenamente, durante il sonno, nella sua casa di Firenze in Borgo S. Jacopo n.7.\nOpere.\nIl Borghi \u00e8 autore di diverse opere, tra le quali citiamo:\nNumerosi sono anche gli articoli scritti dal Borghi (alcuni pubblicati negli Stati Uniti, durante l'esilio, a firma di Toscano e di Andrea da Livorno)."}
{"id": "4196233", "revid": "767487", "url": "https://it.wikipedia.org/wiki?curid=4196233", "title": "Duncan Walker", "text": ""}
{"id": "4196236", "revid": "1573940", "url": "https://it.wikipedia.org/wiki?curid=4196236", "title": "Raeapteek", "text": "La Raeapteek (in italiano \"Farmacia Municipale\", in tedesco \"Ratsapotheke\") \u00e8 un'antica farmacia nel centro storico di Tallinn, la capitale dell'Estonia.\nSi trova nella Piazza Raekoja, sul lato opposto del medioevale Municipio di Tallinn, nella casa contrassegnata dal numero civico 11, ed \u00e8 forse la pi\u00f9 antica farmacia ancora attiva in Europa, essendo stata da sempre alloggiata nella stessa costruzione medioevale dall'inizio del XV secolo. \u00c8 anche la pi\u00f9 vecchia impresa commerciale e il pi\u00f9 datato insediamento medico a Tallinn. Le prime foto della farmacia risalgono al 1889.\nStoria.\nLe origini tedesco-baltiche dell'apertura.\nGli storici non sono stati in grado di determinare con certezza l'esatta data di apertura della farmacia, ma le pi\u00f9 antiche registrazioni disponibili mostrano che la Raeapteek era gi\u00e0 al suo terzo proprietario nel 1422. Alcune ricerche danno come data presumibile di apertura il 1415.\nIn un registro dei consigli comunali dell'epoca vi \u00e8 una introduzione di un certo farmacista chiamato \"Nuclawes\", che dichiara che i proprietari della farmacia fossero dieci uomini della nobilt\u00e0 tedesca baltica, la maggioranza dei quali erano assessori.\nAltri documenti datati dopo il 1422 riferiscono che il primo farmacista fosse \"Johann Molner\" e che le medicine nella farmacia fossero gi\u00e0 vendute a partire dalla seconda met\u00e0 del XV secolo.\nLa Famiglia Burchart (1582 - 1911).\nI Burchard sono stati la famiglia pi\u00f9 strettamente legata alla storia della Farmacia Municipale.\nDal 1582 al 1911 hanno infatti gestito gli affari della farmacia per pi\u00f9 di dieci generazioni, in 325 anni tra il 1582 ed il 1911.\nTra il 1579 ed il 1581, un immigrato ungherese di nome Johann Belavary de Sykava, si trasfer\u00ec a Tallinn dalla sua citt\u00e0 di Pressburg, oggi Bratislava, ed ottenne una licenza dal consiglio cittadino di condurre gli affari e il commercio dei prodotti farmaceutici nella farmacia. Egli fu il primo della lunga dinastia dei Burchard, farmacisti che gestirono sapientemente la Raeapteek.\nEgli anche cominci\u00f2 la lunga tradizione familiare di dare al figlio primogenito il nome di \"Johann\", costui era predestinato a continuare gli affari della farmacia di famiglia. Questa tradizione si mantenne per otto generazioni, fino alla fine del XIX secolo con la nascita del decimo primogenito nel 1843, chiamato Johann X Burchart.\nI Burchart erano attentamente educati fin dall'infanzia per divenire farmacisti e molto spesso erano anche medici. Giocarono un ruolo significativo nella vita della capitale estone.\nNel 1688, Johann Burchart IV infine riusc\u00ec ad acquistare la Farmacia dal consiglio comunale per 600 talleri. Nel 1690, i diritti e le obbligazioni tra la dinastia dei Burchard e il Consiglio Comunale di Tallinn furono confermati con un privilegio scritto dal Re Carlo XI di Svezia, allora in carica.\nNel 1710, Johann Burchart V cominci\u00f2 la sua carriera mentre Tallinn fu investita dal ritorno della pandemia europea chiamata Peste nera.\nQuando Tallinn capitol\u00f2 e fu invasa dai Russi nella Grande guerra del Nord, egli fu uno dei primi a fornire medicinali all' armata russa. Nel 1716, egli divenne il dottore della citt\u00e0 ed il dottore dell'armata russa e delle navi ospedali. La famiglia Burchart riusc\u00ec in questo modo a conservare la propria supremazia in campo medico anche nella citt\u00e0 estone, ormai parte dell'Impero Russo.\nLa fama della Famiglia Burchart divenne cos\u00ec grande quando nel 1725 persino Pietro il Grande chiam\u00f2 Johann Burchard VI al suo ultimo capezzale, ma purtroppo lo Zar mor\u00ec prima che il medico riusc\u00ec a raggiungere San Pietroburgo.\nNel 1802, Johann Burchart VIII fond\u00f2 un museo privato di curiosit\u00e0 e vita locale, chiamato \"Mon Faible\"\nNumerosi prodotti di questa antica collezione sono oggi disponibili e visitabili presso il Museo di storia estone. Sempre nel 1802 egli organizz\u00f2 la prima mostra d'arte a Tallinn.\nTuttavia il destino dei Burchart stava declinando. Gli ultimi due Burchart furono uomini di cattiva salute, che non poterono supervisionare la farmacia e furono costretti ad affittare i locali a altri gestori. Il ruolo dei Burchard nella farmacia termin\u00f2 alla fine dell'XIX secolo, con la morte dell'ultimo maschio farmacista erede, chiamato Johann Burchard X. La sorella di quest'ultimo vendette la storica propriet\u00e0 nel 1911 a C.R. Lehbert, mettendo fine agli affari della famiglia Burchart nella farmacia, durati per dieci generazioni.\nLa farmacia durante l'occupazione sovietica (1944-1991).\nDurante l'occupazione militare sovietica la farmacia fu requisita dai sovietici e completamente nazionalizzata.\nLa farmacia dal restauro dell'indipendenza (1991) al presente.\nL'intera farmacia dopo il 1990 fu sottoposta a intense opere di restauro poich\u00e9 l'intera costruzione fu lasciata andare in rovina per quasi cinquant'anni, durante l'occupazione sovietica. Questo sapiente restauro, lento e paziente, compiuto dagli estoni, \u00e8 durato pi\u00f9 di dieci anni ed \u00e8 terminato nel 2003\nAttualmente la parte principale della farmacia \u00e8 data in gestione, al primo piano si vendono medicine moderne, occidentali, inclusa l'aspirina e sono forniti anche preservativi.\nAnnesso vi \u00e8 anche un negozio di antichit\u00e0 al pianterreno e da un'entrata adiacente, al secondo piano, \u00e8 stato inaugurato un ristorante naturale, chiamato \"Balthasar\".\nVicino alla Farmacia Moderna al primo piano c'\u00e8 un piccolo museo con una collezione di antichi strumenti medici, ricette mediche antiche e antichi composti farmaceutici. Disposto sulla parete vi si trova un antico stemma appartenuto alla famiglia Burchart a partire dal 1635. Questo raffigura un grifone con una corona e sotto una rosa tra fiori di lill\u00e0.\nProdotti singolari, venduti nel corso della storia.\nNel periodo medioevale i pazienti potevano acquistare il \"succo della mummia\" (polvere fatta con resti di mummie oltremare immersi nel liquido), polvere di porcospini bruciati, api bruciate, polvere di pipistrello, pozione di pelle di serpente e polvere del corno dell'unicorno per trattamenti.\nVi erano disponibili anche lombrichi, nidi di rondine e svariate erbe e spiriti, distillati sul posto.\nSi poteva acquistate anche cibo come, caramelle balsamiche, biscotti naturali, confetture varie, marzapane, canditi e scorzette di limone. La specialit\u00e0 classica erano dei particolari biscotti speziati piccanti, chiamati \"morsells\" (\"bocconcini\").\nVi si poteva trovare anche un bicchiere di \"Klaret\" (un locale vino del \"Reno\", dolce e speziato). Pi\u00f9 tardi la farmacia acquis\u00ec il privilegio di importare circa 400 litri di cognac francese esentasse, su base annuale).\nLa farmacia inoltre vendeva carta, inchiostro, grasso di balena, cera, polvere da sparo, pallottole, piombini, spezie varie, candele e torce. Quando il tabacco venne importato in Europa, e quindi anche in Estonia, la farmacia fu la prima a commercializzarlo."}
{"id": "4196237", "revid": "1543377", "url": "https://it.wikipedia.org/wiki?curid=4196237", "title": "Paris Universit\u00e9 Club (pallamano)", "text": "Il Paris Universit\u00e8 Club, abbreviato in PUC, \u00e8 la sezione di pallamano maschile della omonima polisportiva francese con sede a Parigi.\nLa polisportiva \u00e8 stata fondata nel 1906."}
{"id": "4196239", "revid": "827882", "url": "https://it.wikipedia.org/wiki?curid=4196239", "title": "Medaglia Murchison", "text": "La medaglia Murchison \u00e8 un riconoscimento scientifico conferito in ambito geologico.\nIl riconoscimento fu istituito da Roderick Murchison, che mor\u00ec nel 1871. \nUno degli ultimi atti pubblici di Murchison fu la fondazione di una cattedra di Geologia e Mineralogia presso l'Universit\u00e0 di Edimburgo. \nTra le sue ultime volont\u00e0 vi erano l'istituzione della Medaglia Murchison e del fondo per la geologia (The Murchison Fund) che il Consiglio della Geological Society of London avrebbe dovuto assegnare annualmente. \nLa prima Medaglia fu assegnata nel 1873."}
{"id": "4196246", "revid": "76963", "url": "https://it.wikipedia.org/wiki?curid=4196246", "title": "Taryn Power", "text": "Era sorella minore della pi\u00f9 celebre Romina Power.\nBiografia.\nInfanzia e giovent\u00f9.\nI suoi genitori divorziarono nel 1956, quando lei aveva due anni; Taryn e la sorella Romina andarono a vivere con la nonna in Messico. Due anni dopo il padre Tyrone mor\u00ec per un attacco cardiaco, lasciandola orfana all'et\u00e0 di 5 anni. Successivamente si trasfer\u00ec a Roma con la madre e la sorella e poi in Spagna e in Inghilterra, dove complet\u00f2 gli studi e a diciotto anni inizi\u00f2 a recitare. Nella prima met\u00e0 degli anni settanta raggiunse la sorella Romina in Italia, vivendo per qualche tempo a Roma, prima di fare ritorno a Los Angeles nel 1975. \nCarriera.\nLa sua carriera cinematografica fu breve e discontinua, avendo recitato in soli otto film (i primi due in spagnolo, i successivi per lo pi\u00f9 in lingua inglese). I suoi ruoli pi\u00f9 importanti furono quello di Valentine De Villefort nel film \"Il conte di Montecristo\" (1975) con Richard Chamberlain, Donald Pleasence e Tony Curtis, e quello di Dione in \"Sinbad e l'occhio della tigre\" (1977), con Patrick Wayne e Jane Seymour, per cui ottenne una candidatura ai Saturn Award. In Italia partecip\u00f2 al grottesco \"Bordella\" (1976) di Pupi Avati. \nApparve saltuariamente in televisione, nelle serie \"Nel tunnel dei misteri con Nancy Drew e gli Hardy Boys\" (1977) e \"Matt Houston\" (1985).\nAbbandonata la carriera di attrice negli anni novanta per dedicarsi alla famiglia, si trasfer\u00ec da Los Angeles in una fattoria nella riserva indiana dei Winnebago, nel Wisconsin, dove lavor\u00f2 come insegnante di sostegno per i ragazzi disabili all'interno di una struttura pubblica; ritorn\u00f2 un'ultima volta sul set nel 2017, in Italia, per il film \"Sulle mie spalle\" di Antonello Belluco.\nMorte.\nNegli ultimi anni visse nel Wisconsin dove mor\u00ec il 26 giugno 2020, all'et\u00e0 di 66 anni, per una rara forma di leucemia: a darne l'annuncio \u00e8 stata la sorella Romina.\nVita privata.\nDopo un breve \"flirt\" con Richard Chamberlain sul set del film \"Il Conte di Montecristo\", nel 1975 incontr\u00f2 a Los Angeles il fotografo Norman Seeff, che spos\u00f2 poco prima della nascita della sua primogenita, Tai Dawn Seeff (28 dicembre 1978), per poi separarsi e divorziare nel 1982. \nEbbe altri due figli dal musicista rock Tony Fox Sales: Anthony Tyrone Sales (4 settembre 1982) e Valentina Fox Sales (10 settembre 1983). In seguito spos\u00f2 William Greendeer, un uomo di origine pellerossa Winnebago, dal quale ebbe la quarta figlia, Stella Bianca Greendeer (21 aprile 1996).\nEra vegetariana e attivista per i diritti dell'ambiente e degli animali."}
{"id": "4196250", "revid": "124856448", "url": "https://it.wikipedia.org/wiki?curid=4196250", "title": "Maurizio Lorenzi", "text": "Articoli dei quotidiani \"Il Giorno\" e \"L'Eco di Bergamo\" lo hanno etichettato come \"Il poliziotto che scrive libri\". Noto anche con l'acronimo \"MaLo\", attualmente vive e lavora a Bergamo. Collabora con il quotidiano \"L'Eco di Bergamo\" e l'emittente radiofonica \"Pienneradio\" dove conduce la trasmissione \"Leggere per capire Scrivere per capirsi\".\nBiografia.\nDopo aver esordito nel 2005 con \u201cRacconti sulla strada\u201d (Sottosopra edizioni, prefazione di Vittorio Feltri), la sua prima raccolta di racconti e storie che traggono spunto dal mondo professionale della Polizia di Stato, nel 2008 si ripete con \"A modo mio\u201d (Edizioni Il Molo, prefazione di Savino Pezzotta) e nel 2011 con \u201cRacconti di strada\u201d (Edizioni Ananke), remake delle precedenti opere. Nel 2012 firma il racconto \"L'ultima lettera\u201c, prima opera a sfondo giallo che viene inserita nell'antologia di scritti e ricette \u201cIl gusto del Piemonte\u201d (da Conti Editore, introduzione a cura di Bruno Quaranta).\nNel 2013 intraprende il filone dei romanzi polizieschi tratti da storie vere pubblicando \"Sbirro Morto Eroe\", le verit\u00e0 giudiziarie\u201d (Conti Editore), la ricostruzione del controverso conflitto a fuoco del 6 febbraio 1977 avvenuto al casello autostradale di Dalmine, tra due pattuglie della Polizia Stradale e alcuni membri della banda Vallanzasca in cui persero la vita il Maresciallo Luigi D'Andrea e la Guardia di P.S. Renato Barborini. \nNel 2014 pubblica \"Eroi senza nome\" (Imprimatur) opera tratta dalle storie di Antonio Montinaro (il caposcorta che proteggeva Giovanni Falcone), Emanuela Loi (appartenente all'apparato scorta del giudice Paolo Borsellino), Claudio Del Moro (poliziotto della Polizia stradale) e i vigili del fuoco impegnati sul campo nel terremoto de L'Aquila nel 2009 e protagonisti del salvataggio di numerose le persone estratte vive dalle macerie, tra cui Eleonora Calesin.\nNel 2016 pubblica \"Identikit, il disegnatore di incubi\" (Imprimatur), opera ispirata al disegnatore della polizia scientifica italiana autore degli identikit relativi al caso del rapimento del Generale James Lee Dozier preso in ostaggio dalle Brigate Rosse agli inizi degli anni '80, alla strage di Pontevico perpetrata da Ljubisa Vrbanovic detto Manolo, agli attentati dell'ETA nella Milano degli anni '90, al caso della Banda della Uno bianca, alla vicenda di Unabomber che sconvolse il nord-est italiano a cavallo degli anni 2000'.\nNel 2018 pubblica \"Il comunicatore\" (Imprimatur), thriller poliziesco ispirato alla storia vera di un gruppo di poliziotti specializzati in missioni internazionali ed esperti di rimpatri di pregiudicati stranieri. La vita di provincia, la routine di un ufficio di polizia vengono interrotti da una nuova missione caratterizzata da un evento improvviso che costringe Lorenzo Manzi, uno dei protagonisti, a rivedere tutte le sue convinzioni e a porsi un interrogativo fondamentale: pu\u00f2 un poliziotto scegliere consapevolmente di ignorare una verit\u00e0 imprevista?\nNel 2021 pubblica \"Il tempo degli sbirri\" (Bolis Edizioni), thriller poliziesco ispirato ad un'evasione avvenuta da un carcere italiano e che vide protagonisti due detenuti sottoposti ed elevato regime di sorveglianza in grado di eludere le misure di sorveglianza scatenando una frenetica \"caccia all'uomo all'italiana\". "}
{"id": "4196258", "revid": "110157", "url": "https://it.wikipedia.org/wiki?curid=4196258", "title": "Liga de Voleibol Superior Femenino 2012", "text": "La Liga de Voleibol Superior Femenino 2012 si \u00e8 svolta dal 18 gennaio al 15 aprile 2012: al torneo hanno partecipato 10 squadre di club portoricane e la vittoria finale \u00e8 andata per la prima volta alle .\nRegolamento.\nLe squadre hanno disputato un girone all'italiana, sfidando tre volte le quattro avversarie provenienti dalla propria area geografica e due volte le restanti cinque formazioni, per un totale di ventidue incontri; al termine della regular season:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nCampionato.\nRegular season.\nClassifica.\nLegenda:\nPlay-off scudetto.\nQuarti di finale.\nGirone A.\nClassifica.\nLegenda:\nClassifica.\nLegenda:"}
{"id": "4196259", "revid": "1543377", "url": "https://it.wikipedia.org/wiki?curid=4196259", "title": "Chiesa del Beato Antonio Pellegrino", "text": "La chiesa del Beato Antonio Pellegrino \u00e8 un edificio religioso di origine rinascimentale che si erge in contr\u00e0 san Giacomo, ora via Beato Pellegrino a Padova. La chiesa, gi\u00e0 delle monache benedettine, conservava le spoglie del beato Antonio Manzoni detto \"il Pellegrino\" poste oggi alla chiesa dell'Immacolata. Ora \u00e8 chiesa officiata dalla comunit\u00e0 romena di rito romano. Il complesso monastico di cui faceva parte, dopo essere stato utilizzato come nosocomio, \u00e8 ora in buona parte occupato dall'Universit\u00e0 degli Studi di Padova.\nStoria.\nLa chiesa nacque con il contiguo monastero a seguito dell'ingresso in citt\u00e0 delle monache benedettine di Santa Maria di Porciglia che ebbero il cenobio distrutto per motivi bellici nel 1509. Portarono nella loro nuova sede anche il corpo del beato Antonio Manzoni \"Pellegrino\". Chiesa e monastero sorsero su progetto del nobile Vincenzo Dotto. A seguito delle soppressioni napoleoniche e dell'allontanamento delle benedettine, le strutture monastiche furono utilizzate prima come caserma ed in seguito (1838) come ospizio, subendo cos\u00ec un radicale restauro nel 1943 quando furono abbellite in stile neoromanico. La chiesa fa ancora parte della Casa di Ricovero per Anziani (IRA) ed \u00e8 officiata dalla comunit\u00e0 romena di rito romano.\nTra la notte del 24 e 25 ottobre 1993 la chiesa \u00e8 sta depredata di alcune importanti opere d'arte. Una delle tele rubate, attribuita a Palma il Giovane \u00e8 stata recuperata nel giugno 2014.\nDescrizione.\nEsterno.\nLa chiesa un tempo aveva la facciata caratterizzata da un portico, poi demolito per dare continuit\u00e0 alle vicine strutture. Attualmente si presenta in una veste neoromanica alquanto goffa, si affaccia direttamente sulla via, con facciata rivolta a meridione e decorata da archetti e bifore di varie dimensioni. L'abside conserva forse il suo aspetto cinquecentesco, coperta da una mezza calotta a piombo.\nInterno.\nL'aspetto tardorinascimentale, alterato dalla spoliazione di et\u00e0 napoleonica e dai successivi interventi, \u00e8 leggibile nella sobria architettura bisognosa di interventi di ripristino e pulizia. L'aula \u00e8 illuminata da oculi e voltata a crociera, conserva in controfacciata il vecchio coro pensile e dietro al grande altare maggiore \u00e8 posta una tela raffigurante \"L'Assunta con Santi\", che il Rossetti attribuiva incertamente al Palma il Giovane. Nella chiesa si conserva pure una tempera cinquecentesca raffigurante \"Il Beato Pellegrino che fa l'elemosina\". In una delle due cappelle laterali era esposto, su un altare, il corpo del Beato Antonio \"Pellegrino\".\nOrgano a canne.\nSull'ampia cantoria in controfacciata, gi\u00e0 coro pensile delle benedettine, si trova l'organo a canne, costruito nel 1850 riutilizzando del materiale fonico settecentesco ed un precedente strumento di Angelo Agostini (1840).\nL'organo, a trasmissione integralmente meccanica, con un'unica tastiera di 50 note ed una pedaliera a leggio di 17 costantemente unita al manuale, \u00e8 racchiuso entro una semplice cassa lignea con mostra composta da canne non suonanti."}
{"id": "4196265", "revid": "767487", "url": "https://it.wikipedia.org/wiki?curid=4196265", "title": "Merab Megreladze", "text": "Tra gli attaccanti georgiani pi\u00f9 prolifici di sempre, Megreladze realizz\u00f2 345 reti in 625 partite di campionato.\nPasso buona parte della sua carriera in patria, soprattutto nel (11 anni su 22 di carriera) riuscendo a farsi notare solamente a met\u00e0 della propria carriera quando, a 28 anni, riusc\u00ec a divenire capocannoniere per la seconda volta consecutiva dell'Umaglesi Liga, massima serie georgiana, realizzando 71 marcature su 62 incontri in 2 stagioni. In queste stagioni risulta essere tra i migliori marcatori in Europa (nella stagione 1992-1993 sarebbe stato davanti ad Ally McCoist per la Scarpa d'oro). Dopo esser rimasto per alcuni anni ancora in Georgia conclude la carriera in una societ\u00e0 russa."}
{"id": "4196268", "revid": "767487", "url": "https://it.wikipedia.org/wiki?curid=4196268", "title": "Yusef Ali", "text": ""}
{"id": "4196269", "revid": "158913", "url": "https://it.wikipedia.org/wiki?curid=4196269", "title": "Pavel Petrovi\u010d Trubeckoj", "text": ""}
{"id": "4196270", "revid": "52535394", "url": "https://it.wikipedia.org/wiki?curid=4196270", "title": "Yusef Ahmed", "text": ""}
{"id": "4196271", "revid": "599013", "url": "https://it.wikipedia.org/wiki?curid=4196271", "title": "Harry Kerr", "text": "Prese parte ai Giochi olimpici di Londra 1908 sotto la bandiera dell'Australasia conquistando la medaglia di bronzo nella 3500 metri di marcia."}
{"id": "4196272", "revid": "131145", "url": "https://it.wikipedia.org/wiki?curid=4196272", "title": "Henry Kerr", "text": ""}
{"id": "4196274", "revid": "287204", "url": "https://it.wikipedia.org/wiki?curid=4196274", "title": "Sporting \u00c9toile Club de Bastia 1981-1982", "text": "Questa voce raccoglie le informazioni riguardanti lo Sporting \u00c9toile Club de Bastia nelle competizioni ufficiali della stagione 1981-1982.\nMaglie e sponsor.\nIn seguito alla sottoscrizione di un contratto con la Puma e all'adozione di Hitachi come sponsor ufficiale, le divise della squadra vengono radicalmente rinnovate, presentando una serie di strisce orizzontali lungo la maglia. Viene inoltre introdotta una nuova versione della maglia da trasferta, di colore bianco e rosso.\nOrganigramma societario.\nArea direttiva\nArea tecnica"}
{"id": "4196275", "revid": "205250", "url": "https://it.wikipedia.org/wiki?curid=4196275", "title": "Dante Cavazzini", "text": "Biografia.\nFriulano \"d'adozione\" (si trasferisce a Udine a circa 30 anni), Dante Cavazzini nasce a Gualtieri, in Emilia, da una famiglia numerosa e poco agiata.\nInizia a lavorare a 11 anni come garzone muratore; a 14 anni lascia la famiglia per lavorare a Milano come garzone macellaio; a 15 anni \u00e8 alle dipendenze di ditte di tessuti, prima come fattorino, poi come apprendista commesso.\nNel 1911 partecipa alla guerra in Libia; torna a Milano, ma richiamato alle armi nel 1915, combatte nella prima guerra mondiale, dapprima sul fronte dell\u2019Isonzo, poi \u2013 dopo la ritirata del 1917 - sul fronte francese.\nRientra definitivamente in Italia nella prima met\u00e0 del 1919. Torna a Milano e decide di mettersi in proprio come venditore di stoffe. Vede nell'Austria appena uscita dalla guerra un mercato ideale; parte quindi per Vienna con un campionario di stoffe per abiti maschili. Durante il viaggio, conosce Udine, dove \u00e8 costretto a fermarsi per tre giorni a causa di un guasto all'auto.\nA Vienna, nonostante la profonda crisi economica post bellica, Dante Cavazzini vende tutta la merce ed intraprende commerci che lo riportano a Vienna e poi a Cracovia, Varsavia e in Ucraina.\nAl ritorno, trova l'Italia in gravissima crisi economica; Milano non \u00e8 una buona piazza, sia per la crisi che per l'elevata concorrenza; pensa al Friuli e a Udine.\nLa prima operazione commerciale udinese di Cavazzini \u00e8 una svendita di stoffe, nel giugno del 1921, in alcuni locali affittati per alcuni mesi e situati in pieno centro (via Manin); il successo \u00e8 notevole, anche grazie a un sapiente uso della pubblicit\u00e0.\nLa scelta di stabilire definitivamente la sua attivit\u00e0 a Udine matura in poche ore, in occasione di un viaggio di lavoro a Venezia: per un contrattempo, Cavazzini ha del tempo \u201clibero\u201d e decide di recarsi a rivedere Udine; viene a sapere della disponibilit\u00e0 di un negozio in via Savorgnana 5, in pieno centro; organizza per l'indomani mattina un incontro con il proprietario, il Conte Colombatti e immediatamente si accorda e versa la caparra il contratto d'affitto.\nIl negozio, denominato \u201cAl ribasso\u201d, inaugura il 4 maggio 1922. Apre con due commessi; nel giro di un anno i commessi sono 22. Cavazzini, ancora ben noto in zona per la grande svendita dell'anno precedente, supporta il nuovo negozio con una nuova campagna pubblicitaria.\nDurante il periodo fascista, Cavazzini, ormai commerciante di successo, comincia ad essere attaccato sui giornali locali; prendendo a pretesto le sue pubblicit\u00e0 bi-lingue (italiano e sloveno) in Istria e Dalmazia, viene ritenuto nemico della patria; al pesante articolo su \"Il giornale del Friuli\" nel novembre 1930, seguono altri attacchi, anche sul quotidiano \"Il popolo di Trieste\"; si comincia a chiedere il confino per il commerciante, che si salva grazie all'intervento presso la Prefettura di Udine di Italo Balbo, sollecitato dalla sorella, moglie di un amico di Cavazzini.\nNel 1933 Cavazzini decide di aprire un secondo negozio in citt\u00e0, in via Mercatovecchio, che chiama \u201cL'arredamento\u201d.\nIl 24 febbraio 1940 si sposa con Aminta Flebus, sarta udinese, conosciuta 10 anni prima all'interno del negozio; con Aminta divider\u00e0 il resto della sua lunga vita.\nDurante la guerra, Cavazzini offre il suo contributo alla resistenza, donando in pi\u00f9 occasioni tessuti loden e stoffe impermeabili ai partigiani, con la mediazione dell'amico architetto Ermes Midena. Sospettato di sostegno alle nuove idee democratiche, Cavazzini \u00e8 in quel periodo oggetto di misure preventive, come la sospensione dell'uso del telefono di casa.\nQuando decide di immagazzinare merci in Emilia, per salvaguardare il magazzino dei negozi di Udine in caso di invasione, viene accusato di trasferimento illecito di merci ed arrestato a Udine il 7 luglio 1943; passer\u00e0 in carcere circa 3 mesi.\nPrima della fine della guerra, il negozio di via Mercatovecchio viene requisito per ragioni di pubblica utilit\u00e0; anche il negozio di via Savorgnana viene occupato dalle truppe inglesi; quest'occupazione durer\u00e0 per\u00f2 solo 3 mesi e il negozio potr\u00e0 riprendere l'attivit\u00e0, che proseguir\u00e0 fino al 1990.\nIn punto di morte, Cavazzini chiede alla moglie di chiudere l'attivit\u00e0 dopo la sua scomparsa; Aminta Cavazzini lo far\u00e0, ma manterr\u00e0 il negozio aperto altri tre anni, per dar modo a tutti i dipendenti di trovare un altro lavoro.\nL'impegno sociale.\nLa vita di Cavazzini non si esaurisce nell'attivit\u00e0 commerciale.\nNel 1939, conosce don Guglielmo Biasutti, che lo interessa ad alcune iniziative a favore dei poveri; quando don Biasutti, grazie alla donazione della benefattrice Melania Bearzi, fonda il nucleo originario, per ospitare e formare professionalmente ragazzi abbandonati e bisognosi, Dante Cavazzini contribuisce generosamente, iniziando con l'Istituto un rapporto di concreto supporto ed attenzione, che si protrarr\u00e0 per tutta la sua vita. Nel 1957, in memoria della madre Clotilde, dona all'Istituto un ampio, moderno ed attrezzato padiglione per meccanici; dona poi altri due padiglioni, uno dedicato alla memoria del padre Giovanni, l'altro, attrezzato per i corsi di disegno e tecnologia, intitolato al fratello Costantino; fa anche costruire una sala per spettacoli, proiezioni, concerti e conferenze, rendendo l'Istituto Bearzi uno dei pi\u00f9 moderni dell'epoca.\nLa filantropia e l'impegno sociale di Cavazzini in Friuli si sono diretti anche in un'altra direzione.\nMemore della forte emozione provata nel corso della sua visita - nel 1925 - all'Istituto Cottolengo per malati soli e bisognosi di Torino, Cavazzini non esita a contribuire alla nascita e sviluppo del \"Piccolo Cottolengo\" di Santa Maria la Longa, fondato da don Biasutti all'interno della tenuta donata da Melania Bearzi; nel 1968 Cavazzini dona al Piccolo Cottolengo l'intero padiglione maschile, che ancor oggi porta il suo nome, e collabora successivamente alla realizzazione del padiglione femminile.\nNel 1961, il Comune di Udine nomina Dante Cavazzini Presidente della Casa di Invalidit\u00e0 e di vecchiaia, che ospitava all'epoca quasi mille anziani. Cavazzini accetta l'incarico e svolge anche le funzioni di direttore; oltre ad amministrare, fa ristrutturare a sue spese serramenti, servizi igienici, riscaldamenti, fognature e giardino della struttura; risana anche le finanze dell'ospizio; al termine del mandato, viene insignito di medaglia d'oro dal Sindaco di Udine.\nGli interventi filantropici di Cavazzini si rivolgono anche alla sua terra: negli anni quaranta ricostruisce e restituisce all'uso l'ospedale di Gualtieri, distrutto nel 1942 da un incendio; negli anni cinquanta, in occasione dell'alluvione del Polesine del novembre 1951, interviene in aiuto della sua citt\u00e0 natale donando e distribuendo materiali di prima necessit\u00e0; supporter\u00e0 sempre Gualtieri, ripristinando anche l'asilo, la parrocchia e le scuole di avviamento professionale; in cambio riceve la cittadinanza onoraria.\nCasa Cavazzini.\nNel 1937, Cavazzini accoglie il consiglio dell'architetto e amico Ermes Midena e chiama a decorare le pareti del suo appartamento, situato sopra il negozio di via Savorgnana 5, un artista poco conosciuto di 26 anni, Afro Basaldella; al suo fianco opereranno anche altri pittori poco conosciuti: Mirko Basaldella e Corrado Cagli.\nNasce cos\u00ec il notevole ciclo di affreschi di Casa Cavazzini.\nCasa Cavazzini \u00e8 stata donata dalla vedova di Cavazzini, Aminta Flebus, al Comune di Udine per farne un museo.\nL'edificio \u00e8 stato oggetto di un attento restauro, su progetto originario di Gae Aulenti, che ha svelato in corso d'opera un patrimonio archeologico nascosto: una vasca-cisterna \"alla veneziana\" del XVI secolo e un notevole deposito di vasellame protostorico databile alla seconda met\u00e0 dell'VIII sec a.C.\nI restauri, terminati nel 2011, hanno anche restituito in tutta la sua bellezza originaria il ciclo di affreschi di Afro e Mirko Basaldella e Corrado Cagli.\nL'edificio ospita, dal 6 ottobre 2012, il nuovo museo denominato Museo di arte moderna e contemporanea."}
{"id": "4196276", "revid": "1573940", "url": "https://it.wikipedia.org/wiki?curid=4196276", "title": "Ferminia cerverai", "text": "Lo scricciolo di Zapata (Ferminia cerverai ) \u00e8 un uccello della famiglia dei Trogloditidi originario di Cuba. \u00c8 l'unica specie nota del genere Ferminia ..\nDescrizione.\nLo scricciolo di Zapata misura circa 16\u00a0cm di lunghezza; ha il piumaggio quasi completamente marrone, segnato da strisce nere sulle regioni superiori, e le regioni inferiori di colore grigiastro. La coda \u00e8 lunga.\nIl suo canto \u00e8 simile a quello dello scricciolo delle case, in quanto \u00e8 acuto ed elevato; \u00e8 stato descritto come un \u00abfischio musicale preceduto da una note gutturale, emesso in serie di tre o quattro frasi\u00bb.\nDistribuzione e habitat.\nLo scricciolo di Zapata \u00e8 endemico della omonima palude, posta nelle regioni meridionali di Cuba.\nL'habitat dello scricciolo di Zapata \u00e8 costituito generalmente dalle paludi di acqua dolce e dalle savane di pianura con macchie sparse e alberi bassi.\n\u00c8 stato descritto per la prima volta dal naturalista americano Thomas Barbour, che le dette il nome scientifico \"cerverai\" in onore del suo scopritore, Ferm\u00edn Zan\u00f3n Cervera, uno spagnolo rimasto a Cuba dopo il termine della guerra ispano-americana e divenuto naturalista di professione. Cervera aveva accompagnato Barbour durante alcune precedenti visite a Cuba, e quando quest'ultimo ud\u00ec voci riguardanti la presenza di strani uccelli nell'area di Zapata invi\u00f2 lo spagnolo a effettuare una serie di viaggi nella regione; fu proprio nel corso di uno di questi viaggi che venne scoperto lo scricciolo.\nBiologia.\nSi nutre di insetti, ragni, piccole chiocciole, lucertole e bacche. Di solito costruisce il nido tra i cespi di falasco. Si ritiene che nidifichi tra gennaio e luglio.\nConservazione.\nLa \"IUCN Red List\" classifica \"F. cerverai\" come specie in pericolo di estinzione (\"Endangered\").\nLe principali minacce per lo scricciolo di Zapata sono gli incendi che scoppiano durante la stagione secca, la bonifica delle zone umide, la distruzione dell'habitat dovuta alle pratiche agricole e la predazione da parte delle manguste e dei ratti introdotti dall'uomo. La popolazione viene stimata sui 600-1700 esemplari."}
{"id": "4196281", "revid": "125754005", "url": "https://it.wikipedia.org/wiki?curid=4196281", "title": "SummerSlam 2007", "text": "SummerSlam (2007) \u00e8 stata la ventesima edizione dell'omonimo evento in pay-per-view prodotto dalla WWE. L'evento si svolse il 26 agosto 2007 alla Continental Airlines Arena di East Rutherford (New Jersey).\nStoryline.\nNella puntata di \"Raw\" del 23 luglio Randy Orton attacc\u00f2 brutalmente il WWE Champion John Cena e lo colp\u00ec poi con una \"RKO\", candidandosi come prossimo sfidante al titolo di quest'ultimo. L'assistente esecutivo dello show rosso, Jonathan Coachman, annunci\u00f2 dunque un match tra Orton e Cena con in palio il WWE Championship per \"SummerSlam\".\nIl 22 luglio, a \"The Great American Bash\", The Great Khali difese con successo il World Heavyweight Championship in un Triple Threat match che comprendeva anche Batista e Kane. Nella puntata di \"SmackDown!\" del 27 luglio Batista interruppe l'autocelebrazione di Khali e lo sfid\u00f2 ad un incontro per il titolo. Nella puntata di \"SmackDown!\" del 3 agosto, cogliendo la palla al balzo, il General Manager Theodore Long sanc\u00ec quindi un match tra Khali e Batista con in palio il World Heavyweight Championship per \"SummerSlam\".\nA \"The Great American Bash\", John Morrison difese con successo l'ECW Championship contro CM Punk. Nella puntata di \"ECW\" del 31 luglio Punk vinse un Triple Threat match che comprendeva anche Tommy Dreamer e Elijah Burke, ottenendo cos\u00ec un 15-Minutes of Fame match contro Morrison, senza per\u00f2 il titolo in palio, per la settimana successiva. Dopo che sconfisse Morrison nella puntata di \"ECW\" del 7 agosto, Punk divent\u00f2 il primo sfidante all'ECW Championship per \"SummerSlam\".\nNella puntata di \"Raw\" del 16 luglio King Booker utilizz\u00f2 come propria canzone d'entrata (theme song) \"King of Kings\", la quale apparteneva al lungodegente Triple H (fuori per infortunio da inizio gennaio), affermando poi che sia Triple H che Jerry Lawler non potevano essere considerati dei veri \"Re\" proprio come lui. Nella puntata di \"Raw\" del 6 agosto Booker sconfisse Lawler in un match in cui il perdente avrebbe dovuto incoronare il vincitore nella puntata successiva, ma quest'ultimo si rifiut\u00f2 di fare ci\u00f2 e, poco dopo, annunci\u00f2 che Booker avrebbe affrontato proprio il rientrante Triple H a \"SummerSlam\".\nNella puntata di \"SmackDown!\" del 20 ottobre 2006, Chavo Guerrero sconfisse Rey Mysterio in un \"I Quit\" match, dove lo stesso Mysterio riport\u00f2 tuttavia un grave infortunio (\"legit\") al legamento crociato anteriore e al tendine rotuleo del ginocchio sinistro, il che rese necessario un intervento chirurgico di riparazione. Nella puntata di \"SmackDown!\" del 3 agosto 2007, a quasi dieci mesi di distanza dall'infortunio, venne annunciato il rientro di Mysterio per \"SummerSlam\", dove avrebbe affrontato proprio lo stesso Guerrero.\nNella puntata di \"Raw\" del 20 agosto Carlito e Mr. Kennedy si affrontarono per determinare il primo sfidante all'Intercontinental Championship di Umaga, ma il match termin\u00f2 in pareggio a causa di un doppio schienamento. Ci\u00f2 port\u00f2 il nuovo General Manager dello show rosso, William Regal, a sancire un Triple Threat match tra Umaga, Carlito e Kennedy con in palio l'Intercontinental Championship per \"SummerSlam\".\nNella puntata di \"SmackDown!\" del 17 agosto Finlay rovesci\u00f2 per sbaglio del caff\u00e8 bollente sul corpo di Kane nel backstage dell'arena, scatenando l'ira di quest'ultimo. Dopo essersi attaccati a vicenda, i due si affrontarono la settimana successiva ma l'incontro termin\u00f2 in no-contest dopo che Finlay colp\u00ec Kane con lo shillelagh. Un match tra i due venne quindi annunciato per \"SummerSlam\".\nPer \"SummerSlam\" venne inoltre sancito un Battle Royal match per determinare la prima sfidante al Women's Championship di Candice Michelle. Le partecipanti annunciate furono: Beth Phoenix, Melina, Mickie James, Jillian Hall, Maria (appartenenti al roster di \"Raw\"), Michelle McCool, Torrie Wilson, Kristal Marshall, Victoria (appartenenti al roster di \"SmackDown\"), Kelly Kelly, Layla e Brooke (appartenenti al roster \"ECW\").\nEvento.\nMatch preliminari.\nL\"'opener\" dell'evento fu il match tra Finlay e Kane. Durante la fasi iniziali, Kane ebbe il controllo della contesa e colp\u00ec Finlay con varie manovre, tra cui una \"scoop slam\", un \"big boot\" e una \"sidewalk slam\". Dopo un batti e ribatti, Finlay riusc\u00ec a colpire illegalmente Kane alle costole con lo shillelagh senza farsi vedere dall'arbitro e lo schien\u00f2, ma quest'ultimo si liber\u00f2 dallo schienamento al conto di due. Kane esegu\u00ec poi la \"Chokeslam\" su Finlay per schienarlo e vincere l'incontro.\nPoco dopo and\u00f2 in scena il Triple Threat match valevole per l'Intercontinental Championship tra il campione Umaga, Carlito e Mr. Kennedy. Durante le prime fasi, Carlito e Kennedy tentarono di unire le forze per contrastare Umaga, ma questi respinse facilmente i loro attacchi combinati. Dopo che gettarono Umaga contro dei gradoni d'acciaio, Carlito e Kennedy battagliarono sul ring, con il primo che colp\u00ec il secondo con uno \"springboard back elbow\". Dopo un batti e ribatti tra i due, Umaga torn\u00f2 per\u00f2 rapidamente in controllo e colp\u00ec entrambi con un \"doppio suplex\", per poi colpire rispettivamente Carlito con un \"samoan drop\" e Kennedy con un violento \"uranage\". Dopo che colp\u00ec Carlito con un \"superkick\" e un \"running hip attack\", Umaga esegu\u00ec il \"Samoan Spike\" su Kennedy per schienarlo e mantenere il titolo intercontinentale.\nIl terzo match fu tra Rey Mysterio e Chavo Guerrero. Dopo un veloce batti e ribatti iniziale, Mysterio si port\u00f2 in vantaggio nei confronti di Guerrero dopo che lo colp\u00ec con un \"pescado\" ed una \"diving hurricanrana\" dalla terza corda. Guerrero applic\u00f2 poi il \"Lasso from El Paso\" sul ginocchio operato di Mysterio, ma questi rovesci\u00f2 la presa con un \"headscissor.\" Dopo che esegu\u00ec un \"tornado ddt\", Mysterio tent\u00f2 un \"diving crossbody\" ma Guerrero schiv\u00f2 l'attacco aereo e lo colp\u00ec con la \"Gory Bomb\", dalla quale Mysterio si liber\u00f2 dopo un conteggio di due sul seguente schienamento. Dopo aver contrattaccato i \"three amigos\", Mysterio esegu\u00ec la \"619\" su Guerrero e lo schien\u00f2 per vincere l'incontro.\nSuccessivamente ebbe luogo il Battle Royal match per determinare la prima sfidante al Women's Championship di Candice Michelle. Dopo pochi secondi, Beth Phoenix, Jillian Hall e Melina eliminarono rispettivamente Brooke, Maria e Layla. Dopo che gett\u00f2 Victoria oltre le corde, Kristal fu a sua volta eliminata da Michelle McCool. Poco dopo, Phoenix e Hall si coalizzarono per eliminare Kelly Kelly, mentre Melina lanci\u00f2 Mickie James fuori dal ring. Torrie Wilson elimin\u00f2 Hall, per poi gettare Melina oltre le corde grazie all'aiuto di McCool. Wilson e McCool continuarono la loro alleanza, ma entrambe vennero poi eliminate da Phoenix, la quale vinse quindi l'incontro per ottenere un futuro match al titolo femminile di Candice.\nIl quinto match fu per l'ECW Championship tra il campione John Morrison e lo sfidante CM Punk. Durante la fasi iniziali, Punk si port\u00f2 in vantaggio nei confronti di Morrison dopo che lo colp\u00ec con uno \"springboard dropkick\" e una \"powerslam\". Morrison prese tuttavia le redini dell'incontro dopo che esegu\u00ec un \"neckbreaker\" sull'apron ring ai danni di Punk. Dopo un batti e ribatti, Punk colp\u00ec Morrison con un \"diving crossbody\" e un \"enzuigiri\". Punk tent\u00f2 poi una \"frankensteiner\" dalla terza corda, ma Morrison lo fece cadere malamente al tappeto e lo schien\u00f2 con un \"roll-up\" per mantenere il titolo dopo aver fatto illegalmente leva sulle corde del ring.\nMatch principali.\nNell'incontro successivo, il primo di cartello, King Booker affront\u00f2 il rientrante Triple H. Durante le prime fasi del match, Triple H colp\u00ec Booker con un \"facebreaker knee smash\" e lo intrappol\u00f2 poi nella \"figure-four leglock\", ma quest'ultimo evase dalla presa grazie all'aiuto di Queen Sharmell. Dopo un batti e ribatti, Booker tent\u00f2 lo \"Scissors Kick\" ma Triple H schiv\u00f2 la manovra e lo colp\u00ec con uno \"spinebuster\". Triple H tent\u00f2 poi di colpire Booker con una \"clothesline\", per\u00f2 questi lo intercett\u00f2 per schiantarlo al tappeto con la \"Book-End\", che valse solamente un conto di due. Booker tent\u00f2 l'esecuzione dello \"Houston Hangover\" dalla terza corda, ma Triple H schiv\u00f2 l'attacco e lo colp\u00ec con il \"Pedigree\" per schienarlo e vincere la contesa.\nIl settimo match fu per il World Heavyweight Championship tra il campione The Great Khali e lo sfidante Batista. Durante la fasi iniziali dell'incontro, Khali fece valere la propria potenza e colp\u00ec Batista con varie manovre, tra cui una \"brain chop\", un \"big boot\" e delle \"clothesline\". Khali tent\u00f2 poi la \"Khali Bomb\", ma Batista lo anticip\u00f2 e lo colp\u00ec con uno \"spinebuster\". Batista tent\u00f2 successivamente un attacco aereo dalla terza corda, per\u00f2 Khali lo intercett\u00f2 in mezz'aria e lo schiant\u00f2 al tappetto con la \"Khali Bomb\". Dopo che si liber\u00f2 dallo schienamento al conto di due, Batista fu illegalmente colpito con una sedia da Khali, il quale perse quindi l'incontro per squalifica ma conserv\u00f2 comunque il titolo dei pesi massimi.\nIl \"main event\" dell'evento fu l'incontro per il WWE Championship tra il campione John Cena e lo sfidante Randy Orton. Dopo un breve dominio iniziale di Cena, Orton si port\u00f2 in vantaggio grazie all'esecuzione di una \"powerslam\". Dopo averlo colpito con dei \"flying shoulder block\", Cena esegu\u00ec la \"Protobomb\" e il \"five knuckle shuffle\" su Orton per poi tentare la \"F-U\", che fu tuttavia rovesciata da quest'ultimo in un \"inverted backbreaker\". Dopo che esegu\u00ec un \"hangman ddt\" sulle corde, Orton tent\u00f2 l'\"RKO\" ma Cena contrattacc\u00f2 la manovra e lo colp\u00ec con un \"jumping neckbreaker\" e un \"diving leg drop.\" Orton cerc\u00f2 poi di eseguire il \"Punt Kick\", ma Cena rovesci\u00f2 il tentativo nella \"STFU\". Dopo che tocc\u00f2 le corde per liberarsi dalla presa, Orton esegu\u00ec l\"'RKO\" su Cena per\u00f2 questi evase dallo schienamento al conteggio di due. Cena colp\u00ec immediatamente Orton con la \"F-U\" e lo schien\u00f2 per mantenere il titolo."}
{"id": "4196286", "revid": "123005143", "url": "https://it.wikipedia.org/wiki?curid=4196286", "title": "FIBA Europe League 2004-2005", "text": "La FIBA Europe League 2004-2005 \u00e8 stata la seconda edizione dell'EuroChallenge, l'ultima col nome di \"FIBA Europe League\", organizzato dalla FIBA Europe. In tutto hanno partecipato 30 squadre provenienti da 15 paesi.\nLa coppa \u00e8 stata vinta dalla .\nSquadre partecipanti.\n\"Note: gli inglesi del , e i greci del , inizialmente iscritti, si ritirarono prima dell'inizio della competizione.\"\nFinal Four.\nDal 27 al 28 aprile 2005 a Istanbul"}
{"id": "4196287", "revid": "88740", "url": "https://it.wikipedia.org/wiki?curid=4196287", "title": "Bola\u00f1os", "text": ""}
{"id": "4196288", "revid": "4711", "url": "https://it.wikipedia.org/wiki?curid=4196288", "title": "FIBA Europe League", "text": ""}
{"id": "4196290", "revid": "212348", "url": "https://it.wikipedia.org/wiki?curid=4196290", "title": "BSV Berna", "text": "Il BSV Bern Muri AG \u00e8 una squadra di pallamano maschile svizzera, con sede a Berna.\n\u00c8 stata fondata nel 1951."}
{"id": "4196292", "revid": "834", "url": "https://it.wikipedia.org/wiki?curid=4196292", "title": "Olandese Volante (leggenda)", "text": ""}
{"id": "4196294", "revid": "72811", "url": "https://it.wikipedia.org/wiki?curid=4196294", "title": "Kokoro no Chizu", "text": ""}
{"id": "4196295", "revid": "585241", "url": "https://it.wikipedia.org/wiki?curid=4196295", "title": "Sorelle musulmane", "text": ""}
{"id": "4196297", "revid": "1305772", "url": "https://it.wikipedia.org/wiki?curid=4196297", "title": "L'olandese volante (disambigua)", "text": ""}
{"id": "4196299", "revid": "1494169", "url": "https://it.wikipedia.org/wiki?curid=4196299", "title": "Christopher Stevens", "text": ""}
{"id": "4196301", "revid": "599013", "url": "https://it.wikipedia.org/wiki?curid=4196301", "title": "Chris Stevens", "text": ""}
{"id": "4196302", "revid": "287204", "url": "https://it.wikipedia.org/wiki?curid=4196302", "title": "Quattro bellezze", "text": "Le Quattro Bellezze, o Quattro Grandi Bellezze (), furono quattro donne vissute nell'antica Cina, rinomate per la propria bellezza. La scarsit\u00e0 di dati storici su di esse dimostra che ci\u00f2 che si sa di loro oggi \u00e8 stato in gran parte abbellito dalla leggenda. Hanno acquistato fama grazie all'influenza che esercitarono su re e imperatori e, di conseguenza, al modo in cui le loro azioni influenzarono la storia cinese.\nTre delle Quattro Bellezze misero in ginocchio il regno, e le vite di tutte conobbero una tragica fine o terminarono in circostanze misteriose.\nBellezze.\nLe Quattro Grandi Bellezze vissero durante il regno di quattro diverse dinastie, a distanza di secoli le une dalle altre. In ordine cronologico, esse sono:\nCitazioni.\nDelle citazioni descrivono le Quattro Bellezze. La loro origine \u00e8 tuttora oggetto di dibattito."}
{"id": "4196303", "revid": "767487", "url": "https://it.wikipedia.org/wiki?curid=4196303", "title": "Polizia militare (film)", "text": "Polizia militare (\"Off Limits\") \u00e8 un film statunitense del 1953 diretto da George Marshall.\n\u00c8 un film commedia con protagonisti Bob Hope, nel ruolo di un manager che si arruola nell'esercito per tenere d'occhio il suo pugile, Mickey Rooney e Marilyn Maxwell.\nProduzione.\nIl film, diretto da George Marshall su un soggetto e una sceneggiatura di Jack Sher e Hal Kanter, fu prodotto da Harry Tugend per la Paramount Pictures e girato nei Paramount Studios a Hollywood in California.\nDistribuzione.\nIl film fu distribuito al cinema negli Stati Uniti dal 26 marzo 1953 (premi\u00e8re a Washington) dalla Paramount Pictures.\nAlcune delle uscite internazionali sono state:\nCritica.\nSecondo il Morandini\nil film \u00e8 caratterizzato da \"movimento, frenetiche trovate\" ed \u00e8 \"qua e l\u00e0 divertente\" ma risulta comunque \"anemico\"."}
{"id": "4196304", "revid": "709565", "url": "https://it.wikipedia.org/wiki?curid=4196304", "title": "Computo (robot)", "text": "Computo, detto anche Computo il Conquistatore (\"Computo the Conqueror\"), \u00e8 un personaggio dei fumetti, un supercriminale dell'Universo DC e un nemico della Legione dei Supereroi. Comparve per la prima volta in \"Adventure Comics\" n. 340 (gennaio 1966), in una storia scritta da Jerry Siegel ed illustrata da Curt Swan.\nBiografia del personaggio.\nPre-Crisi.\nComputo fu creato da Brainiac 5 perch\u00e9 fosse un assistente meccanico, ma divenne invece un omicida, e tent\u00f2 di fare ribellare le altre macchine creando un'armata e cominciando a terrorizzare la citt\u00e0. Calcolando un imminente scontro con la Legione, si ridisegn\u00f2 nella sua forma ultima, Computo il Conquistatore, e invi\u00f2 un messaggio angosciato che richiam\u00f2 la Legione sulla Terra. Quando la squadra arriv\u00f2 inconsapevole, Computo utilizz\u00f2 il database della Legione per creare un'arma che togliesse i poteri ai Legionari e li utilizzasse contro di loro, nonch\u00e9 tramut\u00f2 il quartier generale in un automa camminante. Computo costrinse la Legione a lasciare Metropolis, ma non prima di aver causato la morte di uno dei corpi di Triplicate Girl, facendola diventare Duo Damsel. Brainiac 5 riusc\u00ec infine a distruggere Computo utilizzando un dispositivo di anti-materia scoperto tra le rovine della Batcaverna. Anni dopo che Brainiac 5 utilizz\u00f2 frammenti dei suoi circuiti originali, Computo riemerse possedendo la mente della giovane Danielle Foccart. Computo fu sconfitto quando suo fratello Jacques, utilizz\u00f2 la sua formula dell'invisibilit\u00e0 inventata dal Legionario deceduto Lyle Norg per diventare il secondo Invisible Kid. Numerosi mesi dopo, Brainiac 5 riusc\u00ec a rimuovere Computo dalla giovane e piazzarlo in una matrice che riusc\u00ec a domare il programma e a tramutarlo nel maggiordomo della Legione - dopo aver fatto esplodere il quartier generale della Legione lo ri-progett\u00f2 e ricostru\u00ec in pochi minuti. Anni pi\u00f9 tardi, un'armata di repliche di Computo tentarono di conquistare Bismoll, ma furono sconfitti dal senatore Tenzil Khem e dalla Legione degli Eroi Sostituti. Il fiasco, anche se avvenuto con successo, port\u00f2 Polar Boy a sciogliere la squadra e a richiedere l'adesione alla Legione dei Super Eroi. Qualche tempo dopo, dopo aver dato le dimissioni dalla Legione, Brainiac 5 costru\u00ec un corpo organico (che somigliava alla versione tascabile di Validus) che ospitasse Computo e aiutasse la Legione durante la sua assenza. Dopo gli eventi di \"Five Year Gap\", i Dominatori sottomisero in segreto la forma di vita e la utilizzarono come base per il loro B.I.O.N..\nPost-Ora Zero.\nDopo il rinnovamento della continuit\u00e0 della Legione dovuta allOra Zero\", Brainiac 5 cre\u00f2 C.O.M.P.U.T.O.\"' (Cybernetycal Overlapping Multi-Processor Universal Transceiver Operator; operatore multi-processore universale transricevente cibernetico di sovrapposizione) quando lui e gli altri Legionari rimasero intrappolati nel XX secolo e tent\u00f2 di trovare un modo di ritornare al XXX secolo. C.O.M.P.U.T.O. fu formato dalla fusione di tre miniature di supercomputer: un dispositivo di comunicazione Omnicon del XXX secolo; una Scatola madre; e un \"responsimetro\" (modulo di personalit\u00e0) di Veridium dei Metal Men. C.O.M.P.U.T.O. cre\u00f2 un portale verso il XXX secolo, ma si rivolt\u00f2 verso Brainiac quando egli assicur\u00f2 agli altri Metal Men che il responsometro di Veridium sarebbe stato ricostituito una volta che C.O.M.P.U.T.O. avesse portato a termine il suo obiettivo. Sembr\u00f2 proprio che C.O.M.P.U.T.O. fosse stato distrutto, ma ritorn\u00f2 nel XXXI secolo come Consigliere Presidenziale \"Mister Venge\", sotto le sembianze di un servitore che esaudiva i desideri dei piani del resuscitato Ra's al Ghul. Dopo la sconfitta di questi, si scopr\u00ec che C.O.M.P.U.T.O. era il capo della nazione computer di Robotica che minacciava la Terra.\nPost-Crisi Infinita.\nNel crossover \"JLA/JSA\" \"The Lightning Saga\", Sensor Girl ricombatt\u00e9 la sua prima battaglia contro Computo dove uno dei corpi di Triplicate Girl fu uccisa.\nIl Nuovo 52.\nBrainiac (anche se ci si rifer\u00ec a lui come alla \"Colonia del Collezionista di Mondi\") fu visto per la prima volta come l'informatore presso Lex Luthor di informazioni su Superman e la sua natura aliena. Clark ebbe dei sogni riguardo agli ultimi istanti della vita di Krypton in cui un'intelligenza artificiale che controllava il pianeta risvegli\u00f2 i robot nel tentativo di preservare la cultura kryptoniana. Pi\u00f9 avanti, quando Clark fece un'intervista in una fabbrica di robot, improvvisamente ricomparve lo stesso mietitore robotico. Nello stesso periodo John Corben, che ottenne i suoi ultimi aggiustamenti nella sua trasformazione in Metallo, fu posseduto improvvisamente dall'intelligenza artificiale che voleva Superman. I robot crearono devastazione attraverso tutta Metropolis ma Superman cap\u00ec presto in realt\u00e0 cercavano lui: vol\u00f2 quindi verso Metallo, ora posseduto, con l'aiuto di John Henry Irons e anche se riuscirono a sconfiggerlo, l'alieno senziente aveva gi\u00e0 miniaturizzato e imbottigliato Metropolis per poi portarla nella sua nave spaziale.\nTuttavia, la nave in cui Clark fu messo da neonato fu descritta come avente una \"Brainiac AI\", lasciando in dubbio l'identit\u00e0 del Collezionista di Mondi. Tuttavia, la Colonia del Collezionista di Mondi disse a Superman che lui era di una tecnologia differente che aveva un altro nome e cominci\u00f2 su Yod-Colu venendo noto come C.O.M.P.U.T.O., su Krypton veniva chiamato Brainiac 1.0 e sulla Terra lui era Internet.\nAltri media.\nComputo comparve nella serie animata \"Legion of Super Heroes\" come computer operativo del quartier generale della Legione. Nella serie, Imperiex riusc\u00ec ad hackerare Computo e ad accedere ad informazioni segrete della Legione. Successivamente utilizz\u00f2 queste informazioni per risvegliare il Brainiac originale nella mente di Brainiac 5."}
{"id": "4196311", "revid": "298229", "url": "https://it.wikipedia.org/wiki?curid=4196311", "title": "SummerSlam 2011", "text": "SummerSlam 2011 \u00e8 stata la ventiquattresima edizione dell'omonimo evento in pay-per-view prodotto dalla WWE. Ha avuto luogo il 14 agosto 2011 allo Staples Center di Los Angeles, California.\nQuesto \u00e8 stato l'ultimo evento indicante ancora i roster \"Raw\" e \"SmackDown\", dato che il 29 agosto 2011 ci fu l'unione dei due roster con il \"Raw SuperShow\".\nStoryline.\nIl 17 luglio, a Money in the Bank, Christian ha sconfitto il campione Randy Orton per squalifica, conquistando comunque il World Heavyweight Championship per la seconda volta grazie alla stipulazione speciale dell'incontro (se Orton avesse perso per squalifica, avrebbe perso anche il titolo in favore di Christian). Nell'episodio di \"SmackDown\" del 29 luglio il nuovo COO della WWE, Triple H, ha annunciato un No Holds Barred match tra Christian e Orton con in palio il World Heavyweight Championship per SummerSlam.\nA Money in the Bank, CM Punk ha sconfitto il campione John Cena, il quale \u00e8 stato dunque licenziato \"(kayfabe\"), conquistando cos\u00ec il WWE Championship per la prima volta. Al termine del match, Punk, il quale aveva dichiarato di lasciare la federazione con il titolo poich\u00e9 il suo contratto era in scadenza (\"kayfabe\"), ha sventato l'incasso del contratto del Money in the Bank da parte di Alberto Del Rio, riuscendo cos\u00ec a scappare dall'arena con il WWE Championship. Nella puntata di \"Raw\" del 18 luglio il \"Chairman\" della WWE, Vince McMahon, ha quindi organizzato un torneo per decretare il nuovo campione; con la finale che si svolger\u00e0 la settimana successiva. Nella puntata di \"Raw\" del 25 luglio Rey Mysterio ha sconfitto The Miz nella finale del torneo, conquistando cos\u00ec il vacante WWE Championship per la prima volta; tuttavia, poco dopo, Mysterio ha perso il titolo contro John Cena, riassunto nel frattempo da McMahon, che ha cos\u00ec riconquistato il WWE Championship per la nona volta. Dopo che l'incontro era terminato, CM Punk ha fatto il suo ritorno con il WWE Championship originale, vinto a Money in the Bank, annunciando di aver firmato un nuovo contratto con la WWE. Nella puntata di \"Raw\" del 1\u00ba agosto il COO della federazione, Triple H, ha sancito un match tra Punk e Cena con in palio il WWE Championship di entrambi per SummerSlam per determinare il campione indiscusso. Nella puntata di \"Raw\" dell'8 agosto Triple H si \u00e8 auto-nominato arbitro speciale del loro incontro di SummerSlam.\nNella puntata di \"Raw\" del 1\u00ba agosto Beth Phoenix ha vinto un Battle Royal match, diventando cos\u00ec la contendente n\u00ba1 della Divas Champion Kelly Kelly. Un match tra le due con in palio il Divas Championship \u00e8 stato poi annunciato per SummerSlam.\nNella puntata di \"SmackDown\" del 29 luglio, dopo un confronto verbale tra i due, Wade Barrett ha brutalmente attaccato il Mr. Money in the Bank Daniel Bryan. Nella puntata di \"SmackDown\" del 5 agosto, dopo un altro scontro fisico tra i due, \u00e8 stato sancito un match tra Bryan e Barrett per SummerSlam.\nNella puntata di \"SmackDown\" del 29 luglio Sheamus ha salvato Zack Ryder dall'attacco di Mark Henry, colpendo poi quest'ultimo con una sedia. Nella puntata di \"SmackDown\" del 5 agosto, dopo un confronto verbale tra i due, \u00e8 stato annunciato un match tra Sheamus e Henry per SummerSlam.\nNella puntata di \"Raw\" del 1\u00ba agosto The Miz e R-Truth hanno sconfitto Rey Mysterio e John Morrison per poi, una volta finito l'incontro, attaccarli brutalmente. Nella puntata di \"Raw\" dell'8 agosto, prima che iniziasse il loro match, The Miz ha brutalmente attaccato Mysterio; con questi che \u00e8 stato poi vendicato da Kofi Kingston. Un match tra The Miz, R-Truth e il Mr. Money in the Bank Alberto Del Rio contro Mysterio, Morrison e Kingston \u00e8 stato poi sancito per SummerSlam."}
{"id": "4196325", "revid": "1393243", "url": "https://it.wikipedia.org/wiki?curid=4196325", "title": "Tyrone Power Jr", "text": "Biografia.\nTyrone William Power \u00e8 l'unico figlio maschio di Tyrone Power e della sua terza moglie, Deborah Jean Montgomery Minardos. Nato dopo la morte del padre, \u00e8 il quarto attore a portare il nome di Tyrone Power: il primo \u00e8 il suo bisnonno irlandese, l'attore Tyrone Power (1795), mentre il secondo \u00e8 suo nonno Tyrone Power Sr. Sposato con l'attrice canadese Carla Collins, come cantante ha partecipato al Festival di Sanremo 1991, presentando \"Just Married\", la versione in inglese di \"Oggi sposi\", canzone cantata da Al Bano e Romina Power."}
{"id": "4196332", "revid": "247222", "url": "https://it.wikipedia.org/wiki?curid=4196332", "title": "Tyrone Power jr.", "text": ""}
{"id": "4196338", "revid": "593833", "url": "https://it.wikipedia.org/wiki?curid=4196338", "title": "Tyrone William Power", "text": ""}
{"id": "4196339", "revid": "123456137", "url": "https://it.wikipedia.org/wiki?curid=4196339", "title": "Winnipeg Blue Bombers", "text": "I Winnipeg Blue Bombers sono una franchigia professionistica di football canadese con sede a Winnipeg, Manitoba. I Blue Bombers sono membri della East Division della Canadian Football League. Disputano le loro partite casalinghe nell'Investors Group Field, a partire da giugno 2013.\nStoria.\nI Blue Bombers sono stati fondati nel 1930. Nel 2019 hanno vinto la Grey Cup per l'undicesima volta nella loro storia e dopo 29 anni di digiuno. Tale cifra li pone al terzo posto tra le franchigie pi\u00f9 vincenti di tutti i tempi, sia attive che defunte. Vantano il record per il maggior numero di partecipazioni alla finalissima (25) e sono stati inoltre la prima franchigia non proveniente dall'Ontario o dal Qu\u00e9bec a vincere un campionato. I Blue Bombers hanno vinto 20 volte la West Division e 7 volte la East Division."}
{"id": "4196344", "revid": "35804", "url": "https://it.wikipedia.org/wiki?curid=4196344", "title": "Alipo", "text": "Allievo di Naucide e appartenente alla scuola policletea di seconda generazione, collabor\u00f2 al \"Monumento dei navarchi di Sparta\" fatto erigere da Lisandro a Delfi dopo la battaglia di Egospotami con il bottino della vittoria. Il donario fu una grande opera bronzea alla quale collaborarono diversi bronzisti della scuola policletea: una base, della quale si conservano i resti a Delfi, reggeva 37 statue raffiguranti dei e comandanti della flotta spartana che avevano accompagnato Lisandro in battaglia. Pausania il Periegeta attribuisce a Alipo sette statue di navarchi (Paus., X, 9.7-10); del bronzista di Sicione resta la firma sulla base del monumento.\nPausania gli attribuisce inoltre alcune statue di vincitori olimpici nelle gare tra fanciulli (Paus., VI, 1.3; VI, 8.5)."}
{"id": "4196351", "revid": "1543377", "url": "https://it.wikipedia.org/wiki?curid=4196351", "title": "F\u00fcrst", "text": "F\u00fcrst (; dall'alto tedesco antico \"furisto\", \"primo\", una traduzione dal latino \"princeps\"; plurale: \"F\u00fcrsten\") \u00e8 un titolo nobiliare tedesco, abitualmente tradotto in italiano come \"principe\".\nIl termine, che indica il governante di un principato, si rende in italiano con \"principe\", cio\u00e8, ambiguamente, con la stessa parola che indica il figlio di un monarca; in tedesco quest'ultimo \u00e8 detto \"Prinz\".\nUso del titolo in tedesco.\nIl titolo \"F\u00fcrst\" (forma femminile \"F\u00fcrstin\", femminile plurale \"F\u00fcrstinnen\") \u00e8 utilizzato per i capi delle case principesche di origine tedesca. Nel Basso Medioevo si riferiva a qualsiasi vassallo del Sacro Romano Impero governante su un immediato Stato Imperiale. A meno che non sia titolare anche di un titolo pi\u00f9 alto, come Duca (per esempio di Sassonia o di Svevia) o Re, (per esempio di Boemia o di Prussia), esso sar\u00e0 conosciuto o con la formula \"\"F\u00fcrst von\" (di) + [provenienza geografica della dinastia]\", o con la formula \"\"F\u00fcrst zu\" (da) + [nome del territorio governato]\". I due sono stati spesso combinati in \"von und zu\" (di e da), come in \"...von und zu Liechtenstein\"... \" (\"di e dal Liechtenstein\")\".\nIl rango del detentore del titolo non \u00e8 determinato dal titolo stesso, ma dal suo grado di sovranit\u00e0, il rango del suo signore, o dall'et\u00e0 della dinastia principesca (notare i termini \"Uradel (antica nobilt\u00e0), Briefadel (nuova nobilt\u00e0), altf\u00fcrstliche, neuf\u00fcrstliche\" e vedere la nobilt\u00e0 tedesca).\nI governanti attuali del Principato del Liechtenstein portano il titolo di \"F\u00fcrst\", e il titolo \u00e8 anche usato in tedesco quando si fa riferimento ai principi regnanti del Principato di Monaco. I regnanti ereditari degli antichi principati della Bulgaria, Serbia, Montenegro, e Albania sono stati tutti definiti in tedesco \"F\u00fcrsten\" prima che poi assumessero il titolo di \"Re\" (tradotto in tedesco come \"K\u00f6nig\").\nAltri usi in tedesco.\n\"F\u00fcrst\" \u00e8 usato pi\u00f9 in generale in tedesco per riferirsi a qualsiasi governante, come un Re, un Duca, o un \"F\u00fcrst\" in senso stretto (cfr. Machiavelli, \"Il Principe\"). Prima del XII secolo, i conti sono stati inclusi in questo gruppo, in conformit\u00e0 con l'uso del titolo nel Sacro Romano Impero, e in alcuni contesti, il termine \"F\u00fcrst\" pu\u00f2 estendersi a qualsiasi signore governante un territorio.\nIl termine standardizzato del figlio di un \"F\u00fcrst\" in senso generale \u00e8 indicato come \"Prinz\" (dal Latino: \"princeps\"; femminile \"Prinzessin\"), che quindi non \u00e8 un rango nobile. In alcune famiglie i membri alcuni o tutti sono denominati \"F\u00fcrst\"/\"F\u00fcrstin\" (Carl Philipp von Wrede) o \"Herzog\"/\"Herzogin\" (Anhalt, Baviera, Meclemburgo, Oldenburg, Sassonia, e W\u00fcrttemberg).\n\"F\u00fcrst\" \u00e8 anche un cognome tedesco, ungherese e/o ebreo (Ashkenazita).\nOrigini e affini.\nLa parola \"F\u00fcrst\" indica la testa (il \"primo\") di una casa regnante, o il capo di un ramo di un casato. Il \"primo\" deriva dal periodo degli antichi germani, quando il \"primo\" \u00e8 stato il leader in battaglia.\nVari termini affini della parola \"F\u00fcrst\" esistono in altre lingue europee, utilizzato a volte solo per un governante principesco.\nGli omologhi inglesi, francesi, italiani, spagnoli e ungheresi non esistono nel linguaggio, mentre lo sono in ceco (kn\u00ed\u017ee), russo (\u043a\u043d\u044f\u0437\u044c), polacco (Ksi\u0105\u017c\u0119) e bulgaro (\u043a\u043d\u044f\u0437). Le lingue scandinave hanno anche traduzioni dirette del termine (danese e norvegese: \"fyrste\", svedese: \"furste\", finnico: \"ruhtinas\"), anche le lingue basso-tedesca e olandese (\"vorst\").\nNei regni franchi e poi nel Sacro Romano Impero sono stati i \"F\u00fcrsten\" i sovrani principi, dopo il re o imperatore. Kaiser significa un funzionario reale con una certa sovranit\u00e0 ereditaria su un dominio secolare e anche ecclesiastico.\nUn derivato del latino \"Princeps\" (ironia della sorte, un titolo repubblicano nel diritto romano, che mai ha formalmente riconosciuto una valenza monarchica per il capo di stato esecutivo ma nominalmente ha mantenuto i consoli come magistrati collegiali) \u00e8 utilizzato per la genealogia di un principe in alcune lingue (ad esempio, olandese e frisone, dove un governante \u00e8 di solito chiamato \"vorst\" (frisone: \"foarst\"), ma un principe di sangue reale \u00e8 sempre definito un \"prins\" (frisone: \"prins\"); e islandese dove \"fursti\" \u00e8 un governante mentre un principe di sangue reale \u00e8 un \"prins\" (in queste lingue non si usano lettere maiuscole nella scrittura dei titoli nobiliari, a meno che, naturalmente, si presentino come prima parola di una frase), mentre in altre lingue solo un termine derivato dal latino \"Princeps\" viene utilizzato indipendentemente per entrambi (per esempio, l'italiano utilizza \"principe\" per entrambi). In ogni caso pu\u00f2 essere utilizzato il termine originale (tedesco o altro).\nPrincipi dell'impero.\nFacevano parte dell'Alta nobilt\u00e0 tedesca (\"Hochadel\") e si distinguevano in sovrani o meno. Quelli sovrani costituivano il \"Collegio dei Principi\", il secondo dei tre corpi elettorali che componevano il Reichstag del Sacro Romano Impero. I principi laici erano riuniti nel Banco secolare e il loro numero variava nel tempo. Il loro numero fu incrementato dalla met\u00e0 del XVII secolo con la costituzione della sezione dei \"Nuovi Principi\". Vi erano ammessi solo i principi sovrani di feudi imperiali o, talvolta, titolari di signorie sovrane.\nErano principi dell'impero anche i rappresentanti dell'alto clero tedesco che governavano come sovrani gli stati ecclesiastici (Arcivescovi, Vescovi, Preposti, Abati e Badesse dell'impero), i quali avevano la precedenza su tutti i principi laici.\nInfine, vi erano i principi-conti che, pur elevati al rango di principe, non governavano principati ma solo contee o signorie sovrane. In questo caso erano ammessi solo in una delle quattro sezioni del collegio dei conti dell'impero (sempre parte integrante del collegio elettorale dei principi).\nLa dignit\u00e0 di \"principe dell'Impero\" poteva essere conferita a tutti i vassalli diretti dell'Imperatore, che di fatto erano quasi indipendenti, qualunque titolo nobiliare avessero: duca, principe elettore, conte palatino, margravio, langravio, burgravio, conte. Di questi feudi imperiali sopravvive ancora come stato indipendente il solo principato del Liechtenstein.\nDato che la maggior parte dei conti tedeschi e austriaci erano vassalli di uno dei principi dell'impero, di solito di un duca o di un principe elettore, il Congresso di Vienna volle distinguere i conti ex sovrani che erano principi dell'Impero da quelli che invece erano vassalli di un principe, cos\u00ec dette solo ai primi il titolo di principi. Sicch\u00e9 dal 1815 in Germania e Austria il titolo di principe divenne di rango inferiore a quello di duca e superiore a quello di conte.\nTitoli derivati.\nDiversi titoli sono derivati dal termine \"F\u00fcrst\":\nTitoli e ranghi tedeschi.\nDopo Napoleone la Dieta tedesca riconoscer\u00e0 ai capifamiglia di tale nobilt\u00e0 ex-sovrana il predicato onorifico di \"Altezza Serenissima\" (\"Durlaucht\") nel 1825 per i duchi, principi e principi-conti, e di \"Altezza Illustrissima\" (\"Erlaucht\") nel 1829 per i capi delle antiche case di conti sovrani, includendovi anche coloro che avevano titoli onorifici in Austria.\nAltri titoli riconosciuti furono quelli di \"\"Hochgeboren\" (di Illustre Nascita), \"Wohlgeboren\" (Benestante, Patrizio), \"Erblaender\"\" (Possidente Ereditario).\nTitoli non regnanti.\nGli eredi di molti nobili sovrani avevano uno speciale titolo preceduto dal suffisso \"Erb-\", che indicava la parola \"Ereditario\", cio\u00e8 in attesa del titolo alla morte del reggente."}
{"id": "4196352", "revid": "46291", "url": "https://it.wikipedia.org/wiki?curid=4196352", "title": "Dianthus deltoides", "text": "Dianthus deltoides L. (Garofanino minore) \u00e8 una specie di \"Dianthus\". Pianta tipica della maggior parte dell'Europa e dell'Asia occidentale. \u00c8 piuttosto diffusa anche nel Nord America, dove \u00e8 stata introdotta.\nSi tratta di una pianta erbacea perenne che cresce fino a 45\u00a0cm di altezza. Presenta foglie verdi o glauche molto strette che formano una pianta con impianto a ciuffi. I fiori misurano 15\u201320\u00a0mm di diametro e sono solitamente di colore rosa, pi\u00f9 raramente bianchi o con macchie di questo colore. Viene ampiamente impiegata nell'orticoltura, trovando ampio mercato come pianta ornamentale da giardino. Necessita di suoli acidi."}
{"id": "4196353", "revid": "1305772", "url": "https://it.wikipedia.org/wiki?curid=4196353", "title": "Campionati europei di nuoto di fondo 2012 - 10 km femminili", "text": "I 10 chilometri femminili dei Campionati europei di nuoto di fondo 2012 si sono disputati il 12 settembre a Piombino.\nLa gara \u00e8 stata vinta dall'italiana Martina Grimaldi, con il tempo di 2h12'23\"3."}
{"id": "4196358", "revid": "435108", "url": "https://it.wikipedia.org/wiki?curid=4196358", "title": "Fred Schreiner", "text": ""}
{"id": "4196361", "revid": "830939", "url": "https://it.wikipedia.org/wiki?curid=4196361", "title": "Leland Stanford", "text": "Fu l'ottavo governatore della California dal 10 gennaio 1862 al 10 dicembre 1863 e senatore per la California dal 4 marzo 1885 al 4 marzo 1893. Importante uomo d'affari e direttore della Central Pacific Railroad, perse un figlio omonimo in giovane et\u00e0 (1884) e fond\u00f2 perci\u00f2 in suo nome la Stanford University (1885).\nStanford muore nel 1893 e viene sepolto nel mausoleo di famiglia a Palo Alto, California."}
{"id": "4196362", "revid": "1573940", "url": "https://it.wikipedia.org/wiki?curid=4196362", "title": "Torreornis inexpectata", "text": "Il passero di Zapata (Torreornis inexpectata ), unica specie del genere Torreornis , \u00e8 un uccello della famiglia dei Passerellidi originario di Cuba.\nDescrizione.\nIl passero di Zapata misura circa 16,5\u00a0cm di lunghezza. Il piumaggio delle regioni superiori \u00e8 grigio-oliva, la sommit\u00e0 del capo \u00e8 di colore marrone-rossastro scuro, la gola, delimitata da due strisce scure a mo' di \u00abbaffi\u00bb, \u00e8 bianca, mentre il resto delle regioni inferiori \u00e8 di colore giallo chiaro. Gli esemplari immaturi sono pi\u00f9 scuri e sono privi della colorazione marrone-rossastra sul capo. Le ali sono brevi e arrotondate.\nBiologia.\nGeneralmente viene avvistato in coppie o in gruppi di tre esemplari, ma occasionalmente anche in stormi pi\u00f9 numerosi, di 10-12 individui.\nCanto.\nIl canto \u00e8 costituito da una serie di brevi e acuti trilli metallici emessi a intervalli, \"tziii-tzziii-tzziii...\", e da una serie di \"tic-tic-tic\" meno elevati. Durante la stagione della nidificazione l'uccello emette una serie di lunghe note elevate, \"tzi, tzi, tziii-tzzii, zu, zu, zu...\", terminanti con una nota pi\u00f9 profonda. Le coppie cantano in duetti. \nAlimentazione.\nDurante la stagione secca sembra nutrirsi preferibilmente di semi e fiori, ma durante la stagione delle piogge cattura anche insetti, ragni, chiocciole e loro uova, e addirittura piccole lucertole. \nRiproduzione.\nIl nido viene costruito tra i cespi d'erba e la stagione della nidificazione va da marzo a giugno.\nTassonomia.\nAttualmente vengono riconosciute tre sottospecie di passero di Zapata:\nDistribuzione e habitat.\nIl passero di Zapata vive in tre distinte regioni dell'isola di Cuba: la sottospecie \"T. i. inexpectata\" \u00e8 presente con una popolazione stabile di oltre 250 esemplari in una piccola area della palude di Zapata; anche la sottospecie \"T. i. varonai\", pur occupando un areale limitato all'isola di Cayo Coco, nell'arcipelago di Camag\u00fcey, \u00e8 abbastanza numerosa; la sottospecie \"T. i. sigmani\", invece, \u00e8 la pi\u00f9 rara: \u00e8 presente unicamente lungo una breve fascia della costa sud-orientale della Provincia di Guant\u00e1namo, dove ne rimangono solo 110-200 esemplari; studi pi\u00f9 recenti, tuttavia, sembrano indicare che occupi un areale pi\u00f9 vasto e che sia pi\u00f9 numerosa di quanto creduto in precedenza (forse 600-700 esemplari).\nIl passero di Zapata vive nelle praterie cespugliose, nelle zone di vegetazione costiera xerofita e nelle formazioni di mangrovie.\n\u00c8 stato scoperto dallo zoologo spagnolo Ferm\u00edn Zan\u00f3n Cervera nel marzo del 1927 nei pressi del villaggio di Santo Tom\u00e1s, nella palude di Zapata, ed \u00e8 stato descritto dall'erpetologo americano Thomas Barbour e da un suo compatriota, l'ornitologo James Lee Peters.\nCervera aveva accompagnato Barbour durante alcune precedenti visite a Cuba, e quando quest'ultimo ud\u00ec voci riguardanti la presenza di strani uccelli nell'area di Zapata invi\u00f2 lo spagnolo a effettuare una serie di viaggi nella regione; fu proprio nel corso di uno di questi viaggi che venne scoperto il passero.\nConservazione.\nLa \"IUCN Red List\" classifica \"Torreornis inexpectata\" come specie in pericoo di estinzione (\"Endangered\").\nLe principali minacce per il passero di Zapata sono gli incendi che scoppiano durante la stagione secca, la bonifica delle zone umide, la distruzione dell'habitat dovuta alle pratiche agricole e, per quanto riguarda la sottospecie presente su Cayo Coco, dal turismo. La popolazione totale viene stimata sui 600-1700 esemplari."}
{"id": "4196363", "revid": "767487", "url": "https://it.wikipedia.org/wiki?curid=4196363", "title": "Terror 2000", "text": "I Terror 2000 sono un gruppo thrash metal di Helsingborg, Svezia.\nLe origini.\nUn progetto parallelo del cantante dei Soilwork Bj\u00f6rn \"Speed\" Strid, il gruppo include anche i chitarristi Klas Ideberg (dei Darkane) e Nick Sword (dei Von Benzo), il batterista Erik Thyselius e il bassista Dan Svensson. Il gruppo si \u00e8 inizialmente formato sotto il nome di \"Killing Machine\" nel 1999 e il suo batterista originale era Henry Ranta dei Soilwork, ma \u00e8 stato sostituito dopo la pubblicazione di \"Slaughterhouse Supremacy\"."}
{"id": "4196364", "revid": "1782831", "url": "https://it.wikipedia.org/wiki?curid=4196364", "title": "Tuscania Calcio", "text": "L'A.S.D. Tuscania Calcio \u00e8 la principale societ\u00e0 calcistica di Tuscania, in provincia di Viterbo.\nFondata nel 1923, vanta una partecipazione al campionato nazionale di Serie C nella stagione 1947-48 e tre partecipazioni al campionato nazionale di Serie D nelle stagioni 1976-1977, 1977-1978 e 1978-1979.\nStoria.\nNel 1927 fu inaugurato il campo sportivo, nel 1929 intitolato a \"Adolfo Fabbri\", in memoria del soldato Adolfo Fabbri, morto durante la I Guerra Mondiale, la prima partita fu un'amichevole tra Tuscania e Viterbo.Partecipa e vince il campionato di Prima Categoria 1930-1931.L'anno successivo partecipa al campionato di Terza Divisione 1931-1932, ma si ritira a stagione in corso.\nNel 1935 partecipa al campionato della Sezione Propaganda Alto Lazio con il nome di \"Fascio Giovanile Tuscania\" e vincendo la graduatoria come squadra pi\u00f9 corretta.\nNel 1939 partecipa al Campionato di Seconda Divisione regionale, l'anno dopo nel 1940 vince lo stesso campionato con sei vittorie e una sconfitta e proprio in questa stagione viene tesserato Austero Santi, calciatore che ha fatto la storia di questa societ\u00e0.\nL'anno successivo partecipa al campionato di Prima Divisione Lazio 1940-1941, ma si ritira a stagione in corso.\nNella stagione 1945-1946 il Tuscania arriva terzo nel campionato di Prima Divisione laziale.\nLa stagione 1946-1947 vede il Tuscania allenato da Walter Crociani vincere il girone di Prima Divisione, si impone nelle finali regionali e conquista la promozione in Serie C.\nRaggiunge il livello pi\u00f9 alto prendendo parte al campionato di Serie C 1947-1948, anno in cui debutta proprio con la maglia bianconera Renato Fioravanti, a fine stagione la squadra tuscanese si classifica ottava.\nLa riforma dei campionati porta al ridimensionamento della Serie C e per questo motivo il Tuscania deve retrocedere nel nuovo campionato nazionale di Promozione 1948-1949. Retrocede successivamente nel campionato di Prima Divisione Lazio 1949-1950 dove conserva il posto per dieci stagioni consecutive: 1950-1951, 1951-1952, 1952-1953, 1953-1954, 1954-1955, 1955-1956, 1956-1957, 1957-1958 (durante questa stagione la squadra era allenata da Maide Capacci), 1958-1959.\nNella stagione 1959-1960, dopo dieci stagioni in Prima Divisione, il Tuscania \u00e8 inserita nella Seconda Categoria laziale (la Prima Divisione subisce un cambio di denominazione e allargamento quadri aumentando i gironi).\nIl 3 luglio 1960 nel corso di una partita muore a causa di un incidente di gioco Ascanio Maccarri, il portiere della formazione tuscanese che si \u00e8 gettato in tuffo sui piedi di un attaccante avversario ricevendo una ginocchiata alla gola, purtroppo fatale.\nNelle stagioni 1960-1961 e 1961-1962 il Tuscania partecipa al campionato di Seconda Categoria e in questa ultima stagione vince il torneo battendo il Nepi per 1-0 nello spareggio per la promozione giocato a Viterbo, ma non salir\u00e0 in Prima Categoria perch\u00e9 il titolo sportivo viene ceduto alla (retrocessa dalla Promozione) dando luogo alla TuscanViterbese.\nNei cinque anni successivi dal 1963 al 1967 la squadra rimane nel campionato di Seconda Categoria, fino alla stagione 1967-1968 dove viene retrocessa in Terza Categoria; lo stesso anno Enrico Rocchi (massimo dirigente della ) prende le redini della societ\u00e0.\nIl 21 marzo 1968 in occasione di una partita contro la Viterbese diretta dall'arbitro internazionale Antonio Sbardella, il campo sportivo viene intitolato Ascanio Maccarri (morto otto anni prima durante una partita).\nNella stagione 1968-1969 c'\u00e8 la fusione con la Murialdina di Viterbo e la squadra prende il nome di MurialTuscania; partecipa al campionato di Prima Categoria classificandosi al secondo posto.\nNelle stagioni 1969-1970 e 1970-1971 partecipa al campionato di Prima Categoria, proprio in questa ultima stagione il Tuscania fu costretto al ritiro a causa del terremoto che ha colpito il paese. I due anni successivi 1971-1972 (durante questa stagione la squadra era allenata da Renato Fioravanti) e 1972-1973 svolse regolarmente il campionato di Prima Categoria.\nNella stagione 1973-1974 arriva in panchina Luciano Comaschi e Oberdan Spurio diventa il presidente della societ\u00e0 e la squadra viene promossa in Promozione Lazio 1974-1975 arrivando al nono posto. L'anno successivo il Tuscania allenato da Dionisio Arce vince il campionato di Promozione Lazio 1975-1976 e viene promosso al campionato di Serie D 1976-1977. L'8 dicembre 1977 per l'inaugurazione del nuovo Stadio Comunale \"dell'Olivo\", viene giocata una partita amichevole tra il Tuscania e la A.S. Roma, finita 7 a 0 per i giallorossi. \nNel campionato di Serie D 1977-1978 il Tuscania allenato da Renzo Aldi chiude al nono posto in classifica e proprio nel 1978 la squadra bianconera fa da sparring-partner alla Societ\u00e0 Sportiva Lazio. Il calcio tuscanese in questo periodo era molto noto anche per i numerosi tornei estivi, uno in particolare la \"Coppa dei Campioni\" provinciale in cui quell'anno parteciparono anche il fratelli Mauro Amenta e Maurizio Amenta di Orbetello.\nIl campionato di Serie D 1978-1979 (durante questa stagione la squadra era allenata da Nicola Lo Buono) fu l'ultimo in questa categoria per il Tuscania che al termine di quella stagione fu retrocesso al campionato di Promozione Lazio 1979-1980, poi consecutivamente ancora retrocesso l'anno successivo in Prima Categoria 1980-1981.\nNella stagione 1981-1982 la squadra si posiziona terza in classifica, in cui si mette in mostra il diciottene Agostino Filippi. L'anno successivo nella stagione 1982-1983 vince il campionato di Prima Categoria e viene promossa al campionato di Promozione Lazio 1983-1984 vincendo anche questo campionato.\nPer quattro anni la squadra partecipa al campionato Interregionale 1984-1985, 1985-1986, 1986-1987 (durante questa stagione la squadra era allenata da Sergio Guenza), fino alla stagione 1987-1988 anno in cui viene retrocessa in Promozione Lazio 1988-1989 (durante questa stagione la squadra era allenata nuovamente da Sergio Guenza).\nPartecipa al campionato di Promozione Lazio 1989-1990 e 1990-1991 (durante questa stagione la squadra era allenata da Glauco Cozzi fino alla 13\u00aa giornata). Nella stagione 1991-1992 vince il campionato e viene promossa in Eccellenza Lazio 1992-1993, e disputa questa categoria anche nel 1993-1994 fino alla stagione 1994-1995, anno in cui viene retrocessa nel campionato di Promozione Lazio 1995-1996, per retrocedere successivamente nel campionato regionale di Prima Categoria.\nTornato in Prima Categoria Lazio dopo quindici anni, il Tuscania rimane in questa categoria per quattro stagioni fino al 1999-2000 anno in cui vince il campionato e viene promosso in Promozione Lazio 2000-2001 dove purtroppo rimane solo per due stagioni fino al 2001-2002 per poi essere nuovamente retrocesso in Prima Categoria.\nNegli anni successivi tra il 2002 e il 2019 si alterna tra la Prima Categoria Lazio e la Seconda Categoria Lazio.\nIl 15 giugno 2013 lo Stadio Comunale \"dell'Olivo\" viene intitolato a Renato Fioravanti."}
{"id": "4196368", "revid": "131145", "url": "https://it.wikipedia.org/wiki?curid=4196368", "title": "Pontifex", "text": ""}
{"id": "4196373", "revid": "4106", "url": "https://it.wikipedia.org/wiki?curid=4196373", "title": "Santa Cruz de La Palma", "text": ""}
{"id": "4196374", "revid": "6923", "url": "https://it.wikipedia.org/wiki?curid=4196374", "title": "Orologio digitale", "text": "Un orologio digitale \u00e8 un tipo di orologio che segnala il tempo digitalmente.\nDisplay.\nPer rappresentare l'orario, gli orologi digitali spesso utilizzano un display a sette segmenti LED, VFD, o LCD, in grado di riprodurre 4 cifre.\nUtilizzo.\nGrazie alla sua convenienza economica, l'orologio digitale \u00e8 solito essere fornito come accessorio secondario in altri apparecchi (quali automobili, radio, televisioni, forni elettrici, forni a microonde, computer, telefoni cellulari ecc.). Il problema del cambio dall'ora legale all'ora solare (e viceversa) pu\u00f2 essere ovviato se l'orologio \u00e8 radiocontrollato."}
{"id": "4196375", "revid": "52537452", "url": "https://it.wikipedia.org/wiki?curid=4196375", "title": "Jeffrey D. Ullman", "text": ""}
{"id": "4196379", "revid": "1305772", "url": "https://it.wikipedia.org/wiki?curid=4196379", "title": "Campionati europei di nuoto di fondo 2012 - 5 km a squadre", "text": "I 5 chilometri a squadre dei Campionati europei di nuoto di fondo 2012 si sono disputati il 14 settembre a Piombino. La gara era in programma per il 13 settembre, ma \u00e8 stata rinviata a causa del maltempo.\nLa gara \u00e8 stata vinta dall'Italia, con la squadra formata da Luca Ferretti, Simone Ercoli e Rachele Bruni, con il tempo di 59'04\"2."}
{"id": "4196380", "revid": "4106", "url": "https://it.wikipedia.org/wiki?curid=4196380", "title": "Fray \u00cd\u00f1igo Abbad y Lasierra", "text": ""}
{"id": "4196387", "revid": "76963", "url": "https://it.wikipedia.org/wiki?curid=4196387", "title": "Senta Moses", "text": "Ha debuttato come attrice a 9 anni, nel 1982, ma \u00e8 nota per aver interpretato Tracy McCallister, una cugina di Macaulay Culkin in \"Mamma, ho perso l'aereo\" e anche nel suo sequel, \"\"; per quest'ultimo \u00e8 stata candidata ai Young Artist Awards come \"migliore attrice giovane\" ma non vinse. Nel 2008 prende parte a diversi episodi della prima stagione di \"Greek - La confraternita\"."}
{"id": "4196398", "revid": "110157", "url": "https://it.wikipedia.org/wiki?curid=4196398", "title": "Mula (fiume)", "text": "Il Mula \u00e8 un fiume della penisola Iberica, affluente del Segura.\nPercorso.\nIl fiume nasce dalla confluenza di diversi ruscelli e torrenti che bagnano le \"sierras\" di \"Burete\", \"Lavia\", \"Ceperos\", \"Plaza de los Pastores\" e \"El Charco\" (tutte nei comuni di Bullas e Ceheg\u00edn. Entra nel comune di Alguazas, dove riceve ancora diversi affluenti.\nSuccessivamente scorre a nord di Mula (alla quale d\u00e0 il nome) e sfocia nel Segura, dopo un tortuoso percorso di circa 64\u00a0km.\nCaratteristiche.\nLa pendenza media dell'alveo \u00e8 del 13 per mille, mentre il bacino idrografico misura 659 km\u00b2. Nel ventiseiesimo km di corso viene sbarrato da una diga chiamata \"de la Cierva\"; la sua capacit\u00e0 \u00e8 di 5 hm3 e 2 hm3/anno di volume regolativo. Numerosi lavori di canalizzazione del corpo idrico sono stati eseguiti per la derivazione di canali irrigatori e per la protezione dei paesi posti sul corso del fiume in caso di piogge forti."}
{"id": "4196399", "revid": "110157", "url": "https://it.wikipedia.org/wiki?curid=4196399", "title": "Cupa Rom\u00e2niei 1963-1964", "text": "La Cupa Rom\u00e2niei 1963-1964 \u00e8 stata la 26\u00aa edizione della coppa nazionale disputata tra il 1\u00ba marzo e il 19 luglio 1964 e conclusa con la vittoria della Dinamo Bucarest, al suo secondo titolo. Avendo in questa stagione vinto anche il campionato fu lo Steaua Bucarest, finalista, a partecipare alla Coppa delle Coppe 1964-1965.\nSedicesimi di finale.\nGli incontri si sono disputati tra il 1\u00ba marzo e il 4 giugno 1964.\nOttavi di finale.\nGli incontri si sono disputati tra il 3 e il 10 giugno 1964.\nQuarti di finale.\nGli incontri si sono disputati il 1\u00b0 e 2 luglio 1964. Il match Dinamo Bucure\u0219ti - \u0218tiin\u021ba Timi\u0219oara, terminato 0-0 dopo i tempi supplementari, \u00e8 stato rigiocato il giorno successivo.\nSemifinali.\nGli incontri si sono disputati il 12 luglio 1964.\nFinale.\nLa finale venne disputata il 19 luglio 1964 a Bucarest."}
{"id": "4196400", "revid": "371529", "url": "https://it.wikipedia.org/wiki?curid=4196400", "title": "Belsen Was a Gas", "text": "Belsen Was a Gas, conosciuta anche come Einmal War Belsen Wirflich Bortrefflich (Belsen Vos A Gassa), \u00e8 un brano musicale altamente controverso del gruppo punk rock britannico Sex Pistols. La canzone cita il campo di concentramento nazista di Bergen-Belsen, che era stato liberato dalle truppe inglesi nel 1945, ed era quindi pi\u00f9 conosciuto in Gran Bretagna rispetto ad altri lager simili dell'Europa dell'Est. Il testo del brano, insieme al fatto che Belsen viene nominato anche in un'altra canzone del gruppo, \"Holidays in the Sun\" del 1977, procur\u00f2 forti accuse di anti-semitismo alla band.\nIl brano.\nComposizione.\nSid Vicious viene spesso accreditato di aver scritto la canzone quando ancora militava nel suo primo gruppo The Flowers of Romance, dato che un foglio di carta con il testo del brano scritto a penna \u00e8 visibile in mano sua in una foto che appare nel libro di Jon Savage \"England's Dreaming\". Certo \u00e8 che la canzone venisse gi\u00e0 suonata dal vivo dai Pistols nel dicembre 1977 durante la loro tourn\u00e9e nei Paesi Bassi. Cos\u00ec ne diede cronaca il quotidiano \"Evening News\" nella sua edizione del 17 dicembre 1977: \nPolemiche.\nSi presume che Vicious avesse scritto il brano come una sorta di \"burla\". Il titolo della composizione stessa \u00e8 oggetto di polemica in quanto \"Belsen was a gas\" pu\u00f2 voler dire in lingua inglese sia \"Belsen era uno spasso\" oppure \"Belsen era una figata\", ma anche \"Belsen era una sciocchezza\" (una cosa da poco) e infine \"Belsen era un gas\" con evidente riferimento al micidiale gas Zyklon B usato in molti campi di concentramento per uccidere gli ebrei; inoltre il termine \"a gas\" era anche un gergo di strada degli anni sessanta e settanta per indicare qualcosa di \"grande\", \"forte\", \"divertente\", ecc. (e con questa accezione l'espressione era stata usata nel 1968 dai Rolling Stones nella loro canzone \"Jumping Jack Flash\")\nIl macabro umorismo che pervade il testo del brano, non manc\u00f2 comunque di indignare profondamente la comunit\u00e0 ebraica e la generazione cresciuta durante la seconda guerra mondiale, che aveva sofferto sotto i bombardamenti tedeschi e per la quale l'olocausto era un argomento altamente delicato da trattare. Il Dott. Jacob Gerwitz, direttore esecutivo del Consiglio dei Deputati degli Ebrei Britannici, ebbe a dichiarare:\nLa canzone era un altro tentativo da parte del gruppo di oltraggiare e scioccare la generazione creduta responsabile dei problemi sociali britannici dell'epoca. Notoriamente Sid Vicious indossava spesso una canotta riproducente una bandiera nazista, come anche erano soliti fare i membri del Bromley Contingent degli stessi Pistols ed altri musicisti della scena punk che si adornavano con simboli nazisti di vario genere. Esso era un atteggiamento non tanto di condivisione politica degli ideali del nazismo, dei quali molti giovani punk spesso non ne sapevano neanche il significato, ma pi\u00f9 un modo oltraggioso e provocatorio di sbalordire gli \"adulti\" e i \"benpensanti\".\nIn relazione alle reiterate accuse di fascismo mosse al gruppo all'epoca dell'uscita della canzone, Johnny Rotten replic\u00f2 cos\u00ec:\nIn retrospettiva John Lydon indic\u00f2 che forse il gruppo si era spinto troppo in l\u00e0 con \"Belsen Was a Gas\", scadendo nel cattivo gusto puro e semplice. Nel corso di un'intervista alla rivista \"Q\" nel 1996 egli afferm\u00f2: \"[la canzone] era una piccola cosa sciocca molto cattiva... che sarebbe dovuta rimanere inedita\". Lydon si assunse comunque la responsabilit\u00e0 del testo della canzone, che si apre con le beffarde parole: \nVersioni differenti.\nIl brano appare in due versioni sull'album \"The Great Rock 'n' Roll Swindle\", la prima \u00e8 una versione dal vivo presa dall'ultimo concerto dei Sex Pistols (San Francisco, 14 gennaio 1978), la seconda \u00e8 una versione in studio leggermente differente dal punto di vista musicale e con Ronnie Biggs alla voce solista. Biggs insistette per modificare le liriche di suo pugno aggiungendo la seguente strofa: \nAlla fine della strofa aggiuntiva scritta da Biggs \u00e8 inoltre presente un assolo di sassofono, strumento mai apparso in una canzone dei Pistols fino ad allora. L'originale invece termina bruscamente con Johnny Rotten che urla all'ascoltatore le parole: \"\u00abBe a man / Kill a man / Be someone / Kill someone / Be a man / A real man / Kill yourself!\u00bb\" (\"Sii uomo / Uccidi / Sii qualcuno / Uccidi qualcuno / Sii uomo / Uccidi te stesso!\") lasciando ammutolito e basito per qualche istante il pubblico in sala prima dell'applauso finale. A proposito di questa versione, il celebre critico rock Lester Bangs scrisse: \"\u00c8 una delle cose pi\u00f9 terrificanti che abbia mai sentito, ma chiarisce molto bene perch\u00e9 i Pistols hanno dovuto sciogliersi. Perch\u00e9 non si pu\u00f2 andare avanti molto a lungo a dire le cose in modo esplicito prima di capire che la gente non riesce a cogliere l'ironia nemmeno in quelle: perch\u00e9 le parole non le ascolta proprio.\"\nEntrambe le versioni della canzone sono accreditate a Steve Jones, Paul Cook, Johnny Rotten e Sid Vicious come compositori (anche se il testo della seconda versione era stato riscritto da Ronnie Biggs). Sulla maggior parte delle versioni dell'album, la versione live \u00e8 indicata con il titolo Einmal War Belsen Bortrefflich mentre la versione con Biggs \u00e8 Einmal War Belsen Wirflich Bortrefflich; entrambi titoli in lingua tedesca traducibili pi\u00f9 o meno come \"Una volta, Belsen era uno sballo\" e \"Una volta, Belsen era veramente uno spasso\".\nNel cofanetto del 2002 intitolato \"Sex Pistols\" \u00e8 stata inclusa un'altra versione live di \"Belsen Was a Gas\" sul terzo disco. Questa versione fu registrata il 10 gennaio 1978 al \"Longhorn Ballroom\" di Dallas, Texas, durante la tourn\u00e9e americana dei Pistols.\nAltre versioni.\nQuando i Sex Pistols si riunirono per un tour negli Stati Uniti nel 2003, appena dopo lo scoppio della guerra in Iraq, la band esegu\u00ec una versione adattata della canzone, intitolata \"Baghdad Was a Blast\", come attacco alla politica mediorientale del presidente statunitense George W. Bush.\nLa seconda versione con Ronnie Biggs sarebbe dovuta originariamente essere pubblicata su singolo, ma dopo che alcuni negozi avevano bandito dai loro scaffali, e le radio si erano rifiutate di mandare in onda, il precedente singolo \"No One Is Innocent\" (proprio per la presenza di Biggs), l'idea venne scartata.\nSid Vicious, accreditato come uno dei compositori del brano, esegu\u00ec dal vivo la canzone in diverse occasioni, e la sua versione venne inclusa sull'album solista postumo \"Sid Sings\". Sul disco in questione la canzone \u00e8 accreditata al solo Vicious venendo annunciata al pubblico come \"[written] by Sid Vicious!\"\nVersione demo.\nIl nastro demo originale della canzone, datato 19 settembre 1977, indicata sulla scatola come \"Sid's Song\" (\"la canzone di Sid\") avvalorando cos\u00ec i crediti compositivi del brano nei confronti del defunto bassista; e ritenuto perduto da anni, \u00e8 stato recentemente ritrovato durante il trasloco dell'archivio musicale della Virgin Records alla Universal Music Catalogue. Il nastro, che figura Rotten alla voce e Vicious al basso, sar\u00e0 incluso nel box set del 35\u00ba anniversario dell'album \"Never Mind The Bollocks, Here's The Sex Pistols\" in uscita il 24 settembre 2012. Registrato nello studio di Denmark Street quando Rotten decise di aiutare Vicious a scrivere il testo, la traccia vocale del demo ha un forte effetto riverbero. In occasione della pubblicazione del demo, i produttori del box set dissero: \u00abCon i suoi riferimenti al campo di concentramento nazista di Bergen-Belsen, \"Belsen Was a Gas\" rimane una delle canzoni pi\u00f9 controverse dei Sex Pistols. Lo spinoso argomento trattato e lo humor nero del brano sono destinati a scioccare e provocare ancora a lungo\u00bb."}
{"id": "4196401", "revid": "287204", "url": "https://it.wikipedia.org/wiki?curid=4196401", "title": "LucioDallaLive - La neve con la luna", "text": "LucioDallaLive - La neve con la luna ... \u00e8 un doppio CD live del cantautore bolognese Lucio Dalla, registrato durante il tour del 2008 successivo alla pubblicazione dell'album Il contrario di me.\nRegistrazione.\nL'album \u00e8 frutto della registrazione del concerto di Bologna del 19 novembre 2007, tenuto all'Europauditorium, nell'ambito del tour teatrale che segu\u00ec l'uscita del suo ultimo album di inediti.\nFormazione.\nSul palco, Lucio Dalla \u00e8 stato accompagnato da Iskra Menarini, con cui duetta nella traccia \"Amore disperato\", tratta dall'opera teatrale da lui stesso curata Tosca - Amore disperato, cantata originariamente in duetto con Mina nell'album Lucio, del 2003. L'attore Marco Alemanno, invece, introduce la traccia Henna, recitandone il testo, cui il cantautore fa capire di essere profondamente affezionato."}
{"id": "4196405", "revid": "111373", "url": "https://it.wikipedia.org/wiki?curid=4196405", "title": "Locomotiva FFS Re 450", "text": "Le locomotive Re 450 delle Ferrovie Federali Svizzere sono una serie di locomotive elettriche, progettate negli anni ottanta per il traino di convogli regionali sulla rete celere zurighese.\nTipicamente, vengono utilizzate al traino di 3 carrozze a due piani; tali composizioni sono dette DPZ, sigla di \"Doppelstock-Pendelzug\" (\"treno navetta a due piani\" in tedesco).\nStoria.\nLe locomotive Re 450 (indicate inizialmente come Re 4/4V, secondo il vecchio sistema di denominazione) vennero progettate nella seconda met\u00e0 degli anni ottanta, in previsione dell'attivazione della rete celere zurighese, composta di linee suburbane ad alta frequenza.\nVennero costruite dalla SLM di Winterthur, con parte elettrica ABB, e furono le prime locomotive svizzere equipaggiate con tiristori GTO e motore asincrono trifase.\nAlcune forniture successive vennero costruite dalla SIG di Neuhausen e dalla SWP di Pratteln, perch\u00e9 la SLM era impegnata nella costruzione delle Re 460.\nLe Re 450 furono progettate parallelamente alle Re 456 fornite dalla stessa SLM a diverse ferrovie private. A differenza di quelle, per\u00f2, le Re 450 sono macchine monocabina; alla seconda estremit\u00e0 (destinata ad accoppiarsi sempre con una carrozza) \u00e8 presente uno spazio bagagliaio.\nComplessivamente, furono costruite 115 unit\u00e0. Due unit\u00e0 furono vendute nel 2008 alla SZU, dove ottennero la classificazione Re 456 551 e 552.\nI \"Doppelstock-Pendelzug\".\nLe locomotive Re 450 vengono normalmente utilizzate al traino di tre carrozze a due piani, in composizioni fisse dette \"Doppelstock-Pendelzug\" (\"treno navetta a due piani\").\nOgni DPZ comprende, oltre alla locomotiva, una carrozza di seconda classe, quindi una carrozza mista di prima e seconda classe, e infine una carrozza pilota di seconda classe. Le carrozze furono costruite dalla SWP di Pratteln, con parte elettrica ABB e carrelli SIG.\nIn totale, ogni complesso DPZ conta 387 posti a sedere, di cui 81 di prima classe e 306 di seconda classe, e misura 98,8 metri di lunghezza. Grazie all'aggancio automatico e al comando multiplo, vengono allestiti treni composti di lunghezza maggiore, fino a 3 complessi DPZ, ognuno dei quali comprendente una locomotiva.\nA partire dal 2006, i DPZ sono stati integrati dai nuovi DTZ, che garantiscono un migliore \"confort\" grazie al pianale ribassato e all'aria condizionata."}
{"id": "4196408", "revid": "205197", "url": "https://it.wikipedia.org/wiki?curid=4196408", "title": "Coppa di Romania 1963-1964", "text": ""}
{"id": "4196410", "revid": "52537838", "url": "https://it.wikipedia.org/wiki?curid=4196410", "title": "Doppelstock-Pendelzug", "text": ""}
{"id": "4196423", "revid": "599013", "url": "https://it.wikipedia.org/wiki?curid=4196423", "title": "Dpz", "text": ""}
{"id": "4196429", "revid": "1543377", "url": "https://it.wikipedia.org/wiki?curid=4196429", "title": "L'Aquila Calcio 1927 2012-2013", "text": "Questa voce raccoglie le informazioni riguardanti la societ\u00e0 sportiva L'Aquila Calcio 1927 nelle competizioni ufficiali della stagione 2012-2013.\nStagione.\nPer L'Aquila Calcio 1927, la stagione 2012-2013 \u00e8 stata la 3\u00aa in Lega Pro Seconda Divisione (la 9\u00aa considerando la continuit\u00e0 tra la Serie C2 e la Seconda Divisione) e la 28\u00aa complessiva nel quarto livello del campionato di calcio italiano. Il club, inoltre, ha partecipato per la 13\u00aa volta alla Coppa Italia Lega Pro.\nSi tratta della prima stagione di presidenza di Corrado Chiodi, mentre l'ex patron Elio Gizzi riveste il ruolo di amministratore unico della societ\u00e0.\nLa squadra, affidata al nuovo tecnico Archimede Graziani, affronta il ritiro estivo ad Amandola (FM) prima di debuttare in Coppa Italia a Foligno contro la squadra locale il 19 agosto 2012, imponendosi sugli umbri con un netto 4-1. Il 12 settembre 2012, battendo in casa il Teramo per 3-1, L'Aquila vince il proprio girone di Coppa Italia e si qualifica alla fase a eliminazione diretta; il 3 ottobre viene sconfitta dal Perugia ai supplementari ed \u00e8 costretta a salutare la competizione.\nIl debutto in campionato avviene invece il 2 settembre 2012 a Salerno contro la Salernitana, partita vinta dai rossobl\u00f9 3-2 in rimonta. Dopo la vittoria all'esordio, tuttavia, la formazione abruzzese entra in un periodo di crisi e, dopo aver perso con e Aprilia, si fa raggiungere allo scadere nella gara casalinga con il Fondi, totalizzando dunque la miseria di 1 punto in 3 partite. Il convincente ritorno alla vittoria alla 5\u00aa giornata (3-1 all'Arzanese), bissato la settimana seguente dal successo in trasferta contro l'HinterReggio, mette un freno alla crisi dei rossobl\u00f9 e sembra cancellare temporaneamente i dubbi che aleggiavano sul nome dell'allenatore.\nDopo due pareggi, in casa contro il Foligno e in trasferta sul campo del Campobasso (due formazioni della parte bassa della classifica), la societ\u00e0 decide di esonerare Archimede Graziani richiamando in panchina Maurizio Ianni, ex calciatore rossobl\u00f9 gi\u00e0 subentrato a stagione in corso nel 2010-2011 ed esonerato un anno pi\u00f9 tardi. Il cambio, tuttavia, non d\u00e0 immediatamente i risultati sperati; L'Aquila viene fermata sul pari anche dal e finisce a 10 punti dal secondo posto, l'ultimo piazzamento utile per la promozione diretta. I rossobl\u00f9 si riscattano nei turni successivi con due vittorie consecutive in trasferta, la prima sul campo del Borgo a Buggiano e la seconda nel \"derby\" con il , inframezzate dall'ennesimo pareggio ottenuto tra le mura amiche (1-1 con il Melfi).\nAlla 13\u00aa giornata, battendo l'Aversa Normanna per 4-1, L'Aquila torna a vincere in casa a distanza di quasi due mesi dall'ultima volta e torna a insediarsi in piena zona play-off, a 4 punti dalla coppia di testa Aprilia-Pontedera. Il successo viene bissato la settimana successiva in trasferta a Gavorrano. Il 10 dicembre 2012 il \"derby\" casalingo con il Teramo, previsto in posticipo notturno con diretta su Rai Sport, viene sospeso per neve nel corso della prima frazione di gioco e rinviato al febbraio 2013.\nLa fine del girone d'andata non \u00e8 esaltante per i rossobl\u00f9: dopo 11 risultati utili consecutivi, L'Aquila viene sconfitta a Poggibonsi e, una settimana pi\u00f9 tardi, \u00e8 fermata sullo 0-0 in casa dal Vigor Lamezia chiudendo cos\u00ec la prima parte del torneo in 4\u00aa posizione, a 10 punti dalla capolista Salernitana (seppur con una partita da recuperare). Deludente \u00e8 anche l'avvio del 2013 che si apre con una sconfitta casalinga, la quarta in stagione, proprio contro la formazione granata.\nDopo un pareggio in trasferta a Pontedera, L'Aquila torna alla vittoria superando prima l'Aprilia in casa, nello scontro diretto per i play-off, quindi il Fondi e l'Arzanese in trasferta, rilanciandosi cos\u00ec in classifica. Il 9 febbraio, nel recupero della gara con il Teramo, i rossobl\u00f9 centrano la loro 4\u00aa vittoria consecutiva. Alla striscia positiva segue, inevitabilmente, un periodo negativo segnato da tre pareggi con HinterReggio, Martina e Borgo a Buggiano, inframezzati dalla vittoria a Foligno e da una clamorosa sconfitta interna con il Campobasso, e un'ulteriore \"deb\u00e0cle\" (questa volta in trasferta, all'ultimo minuto) con il Melfi.\nDopo la seconda sconfitta consecutiva in un nervoso \"derby\" casalingo contro il Chieti e l'inevitabile ricaduta in classifica, la dirigenza decide per il secondo cambio dell'allenatore, sostituendo Maurizio Ianni con il tecnico marchigiano Giovanni Pagliari. Sotto la nuova guida, i rossobl\u00f9 capitanati da Marco Pomante (divenuto capitano al posto di Imperio Carcione) centrano due vittorie consecutive con Aversa Normanna e Gavorrano, prima di cadere in trasferta a Teramo. Gli ultimi due pareggi con Poggibonsi e Vigor Lamezia garantiscono all'Aquila il quinto piazzamento finale in graduatoria e l'ingresso ai play-off, obiettivo minimo di inizio stagione.\nDopo aver deluso le aspettative per buona parte del torneo, L'Aquila si riscatta negli spareggi promozione superando dapprima il Chieti in semifinale (vittoria 2-0 in casa e sconfitta ininfluente allo stadio Guido Angelini per 1-0), quindi il Teramo in finale (due successi, 0-1 allo stadio di Piano d'Accio e 2-1 in casa); la gara di ritorno, giocata il 16 giugno dinanzi a 5.000 spettatori tra cui alcune vecchie glorie rossobl\u00f9 come Gianni Boccia, Alessandro Cagnale, Francesco D'Angelosante, Massimo De Amicis, Marco Di Chio, Davide Di Nicola, Massimiliano Marcosanti e Alessandro Tatomir, vale la prima promozione in Lega Pro Prima Divisione degli abruzzesi (la seconda considerando la continuit\u00e0 con la Serie C1) e il ritorno nel terzo livello del campionato italiano dopo 9 anni di assenza.\nIl 21 giugno 2013 la squadra e i tifosi festeggiano in piazza del Duomo l'avvenuta promozione.\nMaglie e sponsor.\nLo sponsor tecnico per la stagione 2012-2013 \u00e8 Macron, mentre lo sponsor ufficiale \u00e8 Giemme. Gli sponsor \"premium\" sono invece la F.lli Gizzi Costruzioni, F.lli Chiodi Costruzioni, Costruzioni Iannini e Mancini Impresa.\nLe maglie da gioco sono tre: la tenuta per gli incontri casalinghi \u00e8 caratterizzata dalla tradizionale casacca a strisce verticali rosse e blu con pantaloncini e calzettoni blu, la tenuta da trasferta si presenta con la maglia bianca a inserti rossi e blu con pantaloncini e calzettoni blu, mentre la novit\u00e0 della stagione \u00e8 rappresentata da una terza maglia completamente nera con inserti verdi sui fianchi in omaggio ai colori civici e all'altra importante realt\u00e0 sportiva della citt\u00e0, L'Aquila Rugby 1936. La presentazione delle maglie \u00e8 avvenuta il 1\u00ba settembre 2012 presso il ridotto del Teatro comunale.\nOrganigramma societario.\nArea direttiva\nArea organizzativa\nArea sanitaria\nArea tecnica\nCalciomercato.\nSessione estiva \"(dall'1/7 al 31/8)\".\nRispetto alla stagione precedente, la rosa rossobl\u00f9 viene rivoluzionata soprattutto per quanto riguarda la difesa e l'attacco. Il colpo dell'estate \u00e8 quello dell'attaccante Nicola Ciotola, acquistato dal Verona; il fantasista campano viene affiancato ai confermati Roberto Colussi e Umberto Improta, e agli altri nuovi arrivi (Thomas Albanese, Saveriano Infantino e Vittorio Triarico) mentre lasciano L'Aquila Marco Capparella e Giuseppe Giglio. A centrocampo, la collaudata coppia formata da Francesco Agnello e Imperio Carcione viene abbinata al regista basso Gaetano Iannini, proveniente dal e al mediano Michele Menicozzo, gi\u00e0 compagno di Infantino al . Per la difesa spiccano i nuovi nomi di Gianmarco Ingrosso, Giacomo Ligorio, Tiziano Mucciante, Marco Pomante e Francesco Rapisarda. Tra i pali vengono confermati sia Nicola Modesti che Andrea Testa.\nSessione invernale \"(dal 3/1 al 31/1)\".\nDopo tre anni all'Aquila, il portiere Nicola Modesti va al nell'ambito di uno scambio che porta in rossobl\u00f9 Francesco Leuci; insieme a Modesti, viene ceduto anche il terzo portiere Andrea Tomarelli. In difesa, dopo l'addio di Stefano Blaiotta, Matteo D'Amico e Gianluca Leone, arrivano Michele Aprile e Alessio Cannoni. In attacco vengono acquistati Francesco Ripa, attaccante proveniente dalla , e l'ala Andrea D'Amico, ex-capitano del Milazzo."}
{"id": "4196434", "revid": "1573940", "url": "https://it.wikipedia.org/wiki?curid=4196434", "title": "Fundulus chrysotus", "text": "Fundulus chrysotus () \u00e8 un pesce d'acqua dolce appartenente alla famiglia Fundulidae.\nDistribuzione e habitat.\nQuesta specie \u00e8 diffusa in Nordamerica, nella fascia compresa tra il Carolina del Sud e il Texas, dove abita fiumi medio-piccoli, stagni, laghi e paludi.\nDescrizione.\n\"F. chrysotus\" presenta un corpo allungato, piuttosto compresso ai fianchi, di aspetto tozzo; le pinne sono piccole e arrotondate. La livrea vede un fondo verde azzurro cupo, pi\u00f9 scuro sul dorso, argenteo sul ventre. Testa, fianchi e peduncolo caudale sono puntinati da centinaia di piccoli punti rossi e gialli. Le pinne sono giallo trasparenti, screziate di bruno, ad eccezione delle pettorali, solamente gialle.\nRaggiunge una lunghezza massima di 7,5\u00a0cm.\nBiologia.\nNon \u00e8 un killifish stagionale.\nRiproduzione.\nLa femmina depone le uova, subito fecondate dal maschio, nel fondo limaccioso. Non vi sono cure parentali.\nAlimentazione.\nSi nutre prevalentemente di piccoli insetti.\nAcquariofilia.\nQuesta specie \u00e8 semplice da allevare in acquario, ma non \u00e8 diffusa commercialmente."}
{"id": "4196436", "revid": "830939", "url": "https://it.wikipedia.org/wiki?curid=4196436", "title": "Moritz von Schwind", "text": "Biografia.\nMoritz von Schwind era uno dei sei figli del segretario della Cancelleria Segreta di Corte a Vienna, Franz Edler von Schwind, e della di lui consorte Franziska von Holzmeister, figlia di un altro consigliere di corte.\nEgli ebbe una formazione artistica rudimentale e pass\u00f2 una giovent\u00f9 felice e spensierata a Vienna. Tra i suoi compagni c'era il compositore Schubert, di cui illustr\u00f2 alcune canzoni. Nel 1828, l'anno della morte di Schubert, si trasfer\u00ec a Monaco di Baviera, dove strinse amicizia con il pittore Schnorr e studi\u00f2 sotto la guida di Cornelius, che era allora direttore dell'Accademia.\nNel 1834 ebbe l'incarico di decorare il nuovo palazzo di re Ludwig con pitture murarie che illustravano i lavori del poeta Tieck. Nello stesso luogo trov\u00f2 anche il posto congeniale per la sua fantasia con un \"Kinderfries\". Fu anche spesso impegnato nel lavoro su almanacchi, o illustrando opere di Goethe e di altri scrittori, il che gli procur\u00f2 sia riconoscimenti che richieste di lavoro.\nNegli anni dal 1840 al 1844 visse a Karlsruhe ove conobbe la sua futura moglie, la figlia di un maggiore, Luise Sachs, che egli immortal\u00f2 nel suo pi\u00f9 famoso dipinto \"Die Hochzeitsreise\" (\"Il viaggio di nozze\").\nDecor\u00f2 una villa a Lipsia con la storia di Amore e Psiche e successivamente giustific\u00f2 la sua nomea di pittore-poeta con i disegni da \"La canzone dei Nibelunghi\" e dall'opera letteraria \"Gerusalemme liberata\", del Tasso, per le pareti del castello di Hohenschwangau in Baviera."}
{"id": "4196437", "revid": "648716", "url": "https://it.wikipedia.org/wiki?curid=4196437", "title": "Automotrice FS ALe 660", "text": "Le automotrici ALe 660 sono un gruppo di elettromotrici leggere delle Ferrovie dello Stato italiane progettate tra il 1952 e il 1953 come evoluzione delle ALe 840&lt;ref name=\"tT265a/20-21\"&gt;.&lt;/ref&gt;.\nOrdinate nel 1954 in un lotto comprendente ventidue elettromotrici e altrettante rimorchiate pilota , subirono una variante in corso d'opera determinata dalla decisione dell'Union Internationale des Chemins de Fer (UIC) di abolire la terza classe, che indusse le FS a costruire solo quindici coppie e a creare con le sette coppie restanti il nuovo gruppo di elettromotrici e rimorchiate pilota di sola prima classe ALe 540 e , inizialmente non previste dai piani di sviluppo.\nMentre le coppie non furono pi\u00f9 replicate dopo le prime quindici unit\u00e0, rimanendo gruppi a s\u00e9 stanti fino al ritiro del servizio, lo sviluppo delle ALe 540.001-007 prosegu\u00ec autonomamente con due ulteriori serie di elettromotrici e nuovi tipi di rimorchiate pilota, caratterizzate da importanti innovazioni meccaniche e stilistiche&lt;ref name=\"tT265b/34-36\"&gt;.&lt;/ref&gt;&lt;ref name=\"tT265b/52-57\"&gt;.&lt;/ref&gt;.\nStoria.\nL'impiego prevalentemente sui treni rapidi delle elettromotrici ALe 840, spesso a rinforzo degli elettrotreni ETR 200, mise ben presto in evidenza il netto contrasto tra la mediocrit\u00e0 degli ambienti interni delle elettromotrici e l'allestimento quasi lussuoso degli elettrotreni. Questa circostanza, unita alla necessit\u00e0 di disporre di ulteriori elettromotrici, determin\u00f2 nel 1954&lt;ref name=\"tT265a/R21\"&gt;.&lt;/ref&gt; l'ordinazione da parte delle Ferrovie dello Stato (FS) di un primo lotto di mezzi leggeri elettrici derivati dalle comprendente 22 elettromotrici e 22 rimorchiate .\nA scombinare i piani delle FS intervenne la decisione, presa dall'Union Internationale des Chemins de Fer (UIC) nel 1955, di abolire la terza classe sui treni delle amministrazioni ferroviarie europee a partire da 3 giugno 1956.\nIn questa circostanza, mentre la prima coppia di era gi\u00e0 in costruzione, le FS presero la decisione di dotare della sola prima classe una parte delle elettromotrici della commessa; pertanto furono costruite solo 15 coppie di , mentre le restanti 7, allestite con ambiente di sola prima classe a 54 e 60 posti cambiando la disposizione delle poltrone da quattro a tre per fila, andarono a costituire le unit\u00e0 della prima serie del nuovo gruppo ALe 540 e le relative rimorchiate .\nCaratteristiche.\nElettromotrici ALe 660.001-015.\nIl progetto delle elettromotrici e delle rimorchiate fu sviluppato tra il 1952 e il 1953&lt;ref name=\"Automotrici/175\"&gt;.&lt;/ref&gt; a partire da quello delle ALe 840, la cui cassa fu ridisegnata adottando una struttura tubolare che permetteva la realizzazione di finestrini di maggiori dimensioni.\nI vestiboli d'accesso furono spostati verso le estremit\u00e0 della cassa, posizionandoli in corrispondenza della mezzeria dei carrelli per consentire una migliore disposizione degli ambienti interni, e la cabina di guida, che era sdoppiata sulle , fu resa unica mediante una diversa sistemazione del mantice di intercomunicazione.\nGli ambienti viaggiatori furono migliorati introducendo l'illuminazione con lampade fluorescenti e, in origine, gli alzacristalli elettrici, adottando poltroncine simili a quelle degli elettrotreni in prima classe e migliorando quelle di seconda classe rispetto alle .\nCome per le , il riscaldamento degli ambienti viaggiatori e delle cabine di guida era realizzato con scaldiglie elettriche della potenza complessiva di , alimentate dalla linea di contatto a &lt;ref name=\"tT265g/23-27\"&gt;.&lt;/ref&gt;.\nLa disposizione dei locali fu organizzata come segue&lt;ref name=\"tT265b/35-36\"&gt;.&lt;/ref&gt;:\nIl mantice di intercomunicazione, ingombrante e difficoltoso da movimentare sulle , fu interamente riprogettato adottando un sistema che ne prevedeva il ricovero sotto il pavimento in posizione di riposo e l'estrazione per mezzo di un sistema a rinvii con funi di acciaio azionato da motorini elettrici alimentati a dalle batterie di bordo, ma la manovra continu\u00f2 ad essere laboriosa e, nonostante gli sforzi dei progettisti, il personale dei depositi locomotive cerc\u00f2 sempre di limitarne l'uso al minimo indispensabile&lt;ref name=\"tT265b/R37\"&gt;.&lt;/ref&gt;. \nFurono mantenuti i carrelli tipo delle con i motori di trazione a sospensione baricentrica, ma con il rapporto di trasmissione portato a 25/58 per ottenere un maggiore sforzo di trazione all'avviamento&lt;ref name=\"tT265c/T3\"&gt;&lt;/ref&gt;. \nI motori di trazione rimasero dello stesso tipo 62\u00a0R5-100\u00a0FS delle , ma i circuiti di trazione e comando furono modificati aumentando da tre a quattro i gradi di indebolimento di campo nella configurazione parallelo (nella configurazione serie rimasero cinque come sulle ), portando a undici il numero delle velocit\u00e0 economiche e consentendo di mantenere la velocit\u00e0 massima di nonostante il rapporto di trasmissione accorciato.\nAltri miglioramenti introdotti rispetto alle furono la riprogettazione dei contattori per migliorarne l'affidabilit\u00e0 e la sostituzione della ventilazione a circolazione naturale del reostato di trazione con un gruppo a ventilazione forzata comandato da termostato.\nRimorchiate Le 800.001-015.\nAssieme alle furono costruite tra il 1956 e il 1957 le rimorchiate pilota &lt;ref name=\"tT265c/T1\"&gt;&lt;/ref&gt;, con cassa e impianti di riscaldamento e illuminazione analoghi a quelli delle elettromotrici&lt;ref name=\"tT265d/53\"&gt;.&lt;/ref&gt;. L'impianto di riscaldamento elettrico era alimentato alla tensione di linea di attraverso la condotta REC; l'impianto di illuminazione prendeva invece energia dalle batterie di bordo, a loro volta ricaricate dal gruppo rotante motore-dinamo delle motrici per mezzo di un'apposita conduttura elettrica interconnessa sulle testate.\nI carrelli erano del tipo , identici al tipo delle elettromotrici, ma privi dei motori di trazione e dei cinematismi di trasmissione del moto alle sale&lt;ref name=\"tT265d/54-56\"&gt;.&lt;/ref&gt;.\nLe rimorchiate pilota avevano una capacit\u00e0 di 80 posti a sedere di sola 2\u00aa\u00a0classe e comprendevano i seguenti ambienti interni:"}
{"id": "4196438", "revid": "123439704", "url": "https://it.wikipedia.org/wiki?curid=4196438", "title": "TiVo Corporation", "text": "La TiVo Corporation (in passato conosciuta come Macrovision Solutions Corporation, pi\u00f9 semplicemente, Macrovision e dal 2011 come Rovi Corporation) \u00e8 una compagnia statunitense fondata nel 1983 ed ha sede a San Carlos in California. \u00c8 quotata al NASDAQ di New York.\nAcquisizioni.\nTiVo Corporation.\nNel 2016 a seguito dell'acquisizione della TiVo Inc., azienda produttrice del noto videoregistratore digitale TiVo, per 1,1 miliardi di dollari ha cambiato il nome in TiVo Corporation."}
{"id": "4196439", "revid": "1494169", "url": "https://it.wikipedia.org/wiki?curid=4196439", "title": "Rovi", "text": ""}
{"id": "4196441", "revid": "339392", "url": "https://it.wikipedia.org/wiki?curid=4196441", "title": "Macrovision", "text": ""}
{"id": "4196445", "revid": "122882663", "url": "https://it.wikipedia.org/wiki?curid=4196445", "title": "Mentha longifolia", "text": "La menta selvatica (nome scientifico \"Mentha longifolia\" ) \u00e8 una pianta perenne della famiglia delle Lamiaceae.\nEtimologia.\nIl nome generico (\"Mentha\") per una pianta \u00e8 stato usato per la prima volta da Gaio Plinio Secondo (Como, 23 \u2013 Stabiae, 25 agosto 79]), scrittore, ammiraglio e naturalista romano, e deriva dal nome greco \"Mintha\" di una ninfa dei fiumi sfortunata, figlia del dio Cocito (ma \u00e8 anche un fiume mitologico), che \u00e8 stata trasformata in un'erba da Persefone perch\u00e9 amante di Dite. L'epiteto specifico (\"longifolia\") fa riferimento alla lunghezza delle foglie.\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"D. D. Flora Monspeliensis, Quam cum Consens. Experient. Fac. Medicae in Regia Academia Upsaliensi, Praeside ... Carolo Linnaeo, ... Speciminis Academici Loco, ad Publicam Ventilationem Defert Theoph. Erdm. Nathhorst, Germano-Silesiensis. In Auditorio Carol. Maj. die XV Jinii Anni MDCCLVI. H.A.M.S. Upsaliae [Uppsala] - 19. 1756\" del 1756.\nDescrizione.\nQueste piante arrivano ad una altezza di 3 - 12 dm. La forma biologica \u00e8 emicriptofita scaposa (H scap), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie. Tutta la pianta \u00e8 pubescente (fusto, foglie, peduncoli e calice) per peli semplici e diritti; inoltre ha un forte e sgradevole odore dolciastro (profumo non dissimile a quello della \"Mentha x piperita\"). Le sostanze aromatiche (oli eterei) sono contenute all'interno di peli ghiandolari.\nRadici.\nLe radici sono secondarie da rizoma. Il rizoma \u00e8 strisciante.\nFusto.\nLa parte aerea del fusto \u00e8 ascendente con la superficie pi\u00f9 o meno pubescente e striata. Il fusto ha una sezione quadrangolare a causa della presenza di fasci di collenchima posti nei quattro vertici, mentre le quattro facce sono concave.\nFoglie.\nLe foglie sono sessili ma anche picciolate (quelle basali) e sono disposte in verticilli alternati a 2 a 2 in modo opposto. La lamina \u00e8 oblunga con forme da lanceolate a ellittiche con la larghezza massima a met\u00e0 foglia; l'apice \u00e8 acuto e i bordi sono seghettati. La superficie \u00e8 percorsa da semplici nervature poco sporgenti. La consistenza delle foglie \u00e8 molle, il colore varia dal grigio al verde nella parte superiore, biancastro, o pi\u00f9 chiaro, in quella inferiore; la superficie \u00e8 ricoperta da peli semplici. Le stipole sono assenti. Dimensione delle foglie: larghezza 2 \u2013 4\u00a0cm; lunghezza 5 \u2013 9\u00a0cm; raramente fino a 9\u00a0cm. Lunghezza del picciolo: 4 \u2013 9\u00a0mm.\nInfiorescenza.\nLe infiorescenze, posizionate all'apice del fusto, sono formate da numerosi fiori raccolti in una spiga apicale a forma piramidale appuntita senza essere sottese da foglie. I fiori sono quasi sessili o brevemente pedicellati. Possono essere presenti pi\u00f9 verticillastri inferiori distanziati. Lunghezza dell'infiorescenza: 3 \u2013 8\u00a0cm. Lunghezza del pedicello: 2\u00a0mm.\nFiore.\nI fiori sono ermafroditi, zigomorfi, tetrameri (4-ciclici), ossia con quattro verticilli (calice \u2013 corolla \u2013 androceo \u2013 gineceo) e pentameri (5-meri: la corolla e il calice - il perianzio - sono a 5 parti). I fiori sono proterandri (protezione contro l'autoimpollinazione). Lunghezza del fiore: 3 \u2013 4\u00a0mm.\nFrutti.\nIl frutto \u00e8 uno schizocarpo composto da 4 nucule con forme da ovoidi a cilindroidi con la superficie da liscia a rugosa. La deiscenza \u00e8 basale o laterale.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano la specie di questa voce appartiene tra le altre alla seguente comunit\u00e0 vegetale:\nDescrizione: la suballeanza \"Phragmitenion communis\" \u00e8 relativa a vegetazione costituita da graminacee alte, sensibili ai periodi di emersione e comprende tutte le associazioni che sono strettamente legate ad ambienti di acqua dolce, distinguendosi quindi da altre suballeanza come \"Scirpenion maritimi\" relative a comunit\u00e0 di ambienti salmastri. Questa associazione \u00e8 potenzialmente distribuita su tutto il territorio italiano. Inoltre \u00e8 caratterizzata da una certa ricchezza floristica, ma sono presenti anche popolamenti monospecifici, caratterizzati da individui che si riproducono per via vegetativa. Le cenosi del \"Phragmiteni communis\" colonizzano le aree marginali dei sistemi di acqua dolce italiani; sono quindi tipici delle zone prossime alla costa dei laghi, alle rive dei fiumi e delle aree umide ad essi limitrofi.\nSpecie presenti nell'associazione: \"Mentha aquatica\", \"Lythrum salicaria\", \"Lycopus europaeus\", \"Calystegia sepium\", \"Agrostis stolonifera\", \"Bidens frondosa\", \"Bidens tripartita\", \"Schoenoplectus lacustris\", \"Alisma plantago-aquatica\", \"Veronica anagallis-aquatica\", \"Sparganium erectum\", \"Typha latifolia\", \"Phalaris arundinacea\", \"Glyceria maxima\".\nAltre alleanze per questa specie sono:\nTassonomia.\nLa famiglia di appartenenza del genere (Lamiaceae), molto numerosa con circa 250 generi e quasi 7000 specie, ha il principale centro di differenziazione nel bacino del Mediterraneo e sono piante per lo pi\u00f9 xerofile (in Brasile sono presenti anche specie arboree). Per la presenza di sostanze aromatiche, molte specie di questa famiglia sono usate in cucina come condimento, in profumeria, liquoreria e farmacia. La famiglia \u00e8 suddivisa in 7 sottofamiglie: il genere \"Mentha\" \u00e8 descritto nella trib\u00f9 Mentheae (sottotrib\u00f9 Menthinae) appartenente alla sottofamiglia Nepetoideae.\nIl numero cromosomico di \"M. longifolia\" \u00e8: 2n = 24 e 48.\nIl basionimo per questa specie \u00e0: \"Mentha spicata\" var. \"longifolia\" \nGruppo \"Mentha spicata\".\nLa specie di questa voce fa parte del Gruppo di \"Mentha spicata\" caratterizzato da infiorescenze formate da verticillastri a spiga e corolle glabre sia esternamente che nelle fauci. Appartengono a questo gruppo quattro specie principali pi\u00f9 altre secondarie. Lo schema seguente utilizza in parte il sistema delle chiavi analitiche per descrivere le specie della flora spontanea italiana appartenenti a questo gruppo:\nSottospecie.\nPer la specie \"Mentha longifolia\" sono riconosciute le seguenti sottospecie:\nIbridi.\nLa specie di questa voce forma i seguenti ibridi:\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSinonimi di \"Mentha longifolia\" subsp. \"capensis\"\nSinonimi di \"Mentha longifolia\" subsp. \"noeana\"\nSinonimi di \"Mentha longifolia\" subsp. \"polyadena\"\nSinonimi di \"Mentha longifolia\" subsp. \"typhoides\"\nSinonimi di \"Mentha longifolia\" subsp. \"wissii\"\nSinonimi di \"Mentha longifolia\" var \"amphilema\"\nSinonimi di \"Mentha longifolia\" var \"asiatica\"\nSinonimi di \"Mentha longifolia\" var \"kotschyana\"\nSinonimi di \"Mentha longifolia\" var \"petiolata\"\nSinonimi di \"Mentha longifolia\" var \"schimperi\"\nSinonimi di \"Mentha x villosa-nervata\"\nSpecie simili.\nLe specie principali del genere \"Mentha\", presenti sul territorio italiano, sono abbastanza simili. La tabella seguente mette a confronto alcuni dei caratteri pi\u00f9 significativi di queste specie.\nInoltre \"Mentha longifolia\" viene spesso ampiamente confusa con alcune varianti di \"Mentha spicata\", da cui pu\u00f2 tuttavia essere distinta per i peli semplici non ramificati, differenti dai peli ramificati di \"Mentha spicata\".\nUsi.\nFarmacia.\nSecondo la medicina popolare questa pianta ha le seguenti propriet\u00e0 medicamentose:\nSulle caratteristiche chimiche della pianta sono stati fatti alcuni studi scientifici che hanno dimostrato le propriet\u00e0 farmaceutiche da tempo utilizzate dalla medicina popolare. In particolare per questa pianta sono state riscontrate alcune propriet\u00e0 farmacologiche quali antimicrobica, gastrointestinale, e anche alcuni effetti positivi sul sistema nervoso. Il principale composto chimico individuato \u00e8 il \"pulegone\" seguito da altri come il \"mentone\", \"isomentone\", \"mentolo\", \"1, 8-cineolo\", \"borneolo\" e \"piperitenone\". Alcuni di questi composti sono nocivi per cui \u00e8 consigliabile un uso moderato o meglio ancora controllato.\nCucina.\nLe parti edibili sono le foglie (crude o cotte) con le quali si pu\u00f2 fare il the, oppure possono essere usate come condimento/spezie.\nGiardinaggio.\nCome tutte le \"Mentha\", anche \"Mentha longifolia\" pu\u00f2 comportarsi come una pianta infestante; pertanto particolare cura va posta affinch\u00e9 non venga introdotta in aree non controllate.\nAltre notizie.\nLa menta a foglie lunghe in altre lingue \u00e8 chiamata nei seguenti modi:"}
{"id": "4196448", "revid": "1310927", "url": "https://it.wikipedia.org/wiki?curid=4196448", "title": "Dossa J\u00fanior", "text": "Caratteristiche tecniche.\n\u00c8 un giocatore molto fisico, tanto che a Limassol \u00e8 stato soprannominato \"King Kong\".\nCarriera.\nNel 2006 approda a Cipro, dove rimane fino al 2013, quando passa dall' al . In questa nuova squadra trova H\u00e9lio Pinto, suo cognato. Segna un gol in nazionale il 10 ottobre 2015 nella gara di qualificazioni al campionato europeo di calcio 2016 vinta 2-1 ai danni di Israele."}
{"id": "4196449", "revid": "287204", "url": "https://it.wikipedia.org/wiki?curid=4196449", "title": "Dosa Junior", "text": ""}
{"id": "4196464", "revid": "599013", "url": "https://it.wikipedia.org/wiki?curid=4196464", "title": "Donna Veki\u0107", "text": "In carriera si \u00e8 aggiudicata tre tornei WTA su nove finali disputate e ha raggiunto la posizione numero 19 in singolare il 4 novembre 2019. Vanta come miglior risultato nei tornei del Grande Slam i quarti di finale di finale allo US Open 2019, mentre ha raggiunto almeno gli ottavi di finale in tutti i Major.\nCarriera.\nJuniores.\nA livello Juniores ha raggiunto la ventunesima posizione in classifica arrivando fino ai quarti di finale a Wimbledon in singolare e fino alle semifinali al Roland Garros nel doppio con Aljaksandra Sasnovi\u010d.\n2012-2015: primo trofeo WTA, terzo turno al Roland Garros e Top 70.\nTra le professioniste ottiene un importante risultato al Tashkent Open 2012: dopo aver superato le qualificazioni, arriva sino alla finale dove si arrende con un doppio 6-4 a Irina-Camelia Begu. Allora Donna era una 16enne ed era dai tempi del 2006 che una tennista non arrivava in finale cos\u00ec precocemente (fu il caso di Tamira Paszek, la quale vinse il trofeo a Portorose).\nFa il suo esordio nei tornei dello Slam agli Australian Open 2013, dove supera il primo turno sconfiggendo Andrea Hlav\u00e1\u010dkov\u00e1, ma si arrende al match successivo contro l'ex numero uno al mondo Caroline Wozniacki.\nIl 16 giugno 2013 perde la finale del torneo di Birmingham contro la slovacca Daniela Hantuchov\u00e1 in due set. Grazie alla finale raggiunta diventa la tennista pi\u00f9 giovane nella Top 100 (63\u00aa posizione).\nIn Fed Cup ha giocato un totale di tre match per la squadra croata vincendone uno.\nRiesce a vincere il primo titolo ad aprile 2014 vincendo il torneo di Kuala Lumpur contro la slovacca Dominika Cibulkov\u00e1.\n2016: un anno di scarsi successi e uscita dalla Top 100.\nPrende parte al torneo di Shenzhen senza andare oltre al primo turno venendo sconfitta dalla 6\u00aa testa di serie, Eugenie Bouchard, per 4-6 6-1 5-7. A Sydney viene sconfitta nel primo turno di qualificazioni. All'Australian Open viene estromessa dalla 17enne Naomi \u014csaka per 3-6 2-6. Nel torneo di Taiwan supera in rimonta l'8\u00ba testa di serie, Alison Riske, per 4-6 7-6 6-3; per poi venire sconfitta da Anastasija Sevastova per 5-7 6-2 5-7. In Qatar supera le qualificazioni, ma viene sconfitta da Carla Su\u00e1rez Navarro, 8\u00ba testa di serie, per 6-7 4-6. Agli Indians Wells, dopo le qualificazioni, viene eliminata da Cvetana Pironkova per 2-6 5-7. Disputa il torneo di San Antonio, WTA 125K, dove si spinge fino ai quarti di finale estromettendo Aljaksandra Sasnovi\u010d e Kiki Bertens; per poi venire fermata nuovamente dalla Pironkova. Con questo risultato entra per la prima nella Top 90, esattamente alla 90\u00aa posizione del ranking.\nA Miami si ferma alle qualificazioni. Si presenta al torneo di Katowice dove non va oltre il primo turno venendo sconfitta agevolmente dalla 9\u00aa testa di serie, Kirsten Flipkens, per 1-6 4-6. A Istanbul viene nuovamente sconfitta dalla Flipkens per 6-7 4-6. A Rabat non fa meglio dove si arrende con un doppio 2-6 a Johanna Larsson. Nel Masters di Madrid e agli Internazionali d'Italia non si spinge oltre alle qualificazioni. A Strasburgo e all'Open di Francia viene sconfitta al primo turno rispettivamente da Sloane Stephens (7-5 2-6 2-6) e da Madison Keys (3-6 2-6). A Nottingham viene sconfitta da Tara Moore per 2-6 5-7. A Wimbledon viene estromssa da Venus Williams (6-7 4-6). Nel torneo di Jiangxi viene battuta nettamente per 2-6 2-6 da Liu Fangzhou. A Cincinnati, superate le qualificazioni, estromette Ana Ivanovi\u0107 per 6-4 6-2, ma viene sconfitta dalla 10\u00aa testa di serie, Johanna Konta, per 2-6 3-6.\nAll'US Open non riesce a qualificarsi per il tabellone principale. Nel torneo di Tashkent viene sconfitta da Kateryna Kozlova per 1-6 6-7. A Tianjin supera Zhang Kailin per 6-3 nel terzo set, perdendo poi contro la 2\u00ba testa di serie, Svetlana Kuznecova, per 5-7 4-6. Vince un torneo ITF in Egitto battendo in finale Sara Sorribes Tormo per 6-2 6-7 6-3. Partecipa al torneo di Limoges dove si spinge fino ai quarti di finale estromettendo Elica Kostova (6-0 6-2) e si rif\u00e0 su Tara Moore (7-6 2-6 7-5); viene poi sconfitta dalla 1\u00aa testa di serie, Caroline Garcia, con il risultato di 1-6 6-4 3-6. In singolare chiude l'anno fuori dalle Top 100, precisamente al 101\u00ba posto del ranking mondiale. In doppio crolla insesorabilmente di oltre 600 posizioni arrivando al 1092\u00ba posto.\n2017-2018: secondo torneo WTA, ottavi di finale a Wimbledon e Top 40.\nPartecipa al torneo di Brisbane dove viene sorpresa da Asia Muhammad (6-7 1-6). A Sydney, superate le qualificazioni, viene sconfitta da Dar'ja Gavrilova per 6-3 7-6. All'Australian Open raggiunge per la seconda volta dal 2013 il secondo turno estromettendo Lizette Cabrera per 7-5 6-2 e perdendo nettamente contro Caroline Wozniacki per 1-6 3-6. Nel torneo di S. Pietroburgo viene ripescata come \"lucky loser\" e supera agevolmente Je\u013cena Ostapenko con un punteggio di 6-0 6-4, ma viene sconfitta successivamente con un doppio 2-6 da Dominika Cibulkov\u00e1. Nel torneo ungherese estromette Ekaterina Aleksandrova per 6-3 7-5, per perdere poi contro la 3\u00ba testa di serie, Julia G\u00f6rges, per 2-6 2-6. Agli Indians Wells arriva al secondo turno venendo estromessa dalla 4\u00aa testa di serie, Simona Halep, per 4-6 1-6. A Miami supera le qualificazioni, ma viene rimonta nel primo turno da Wang Qiang (6-0 4-6 2-6). Nel torneo di Monterrey e Bienna viene estromessa al secondo turno rispettivamente da Aliz\u00e9 Cornet e Krist\u00fdna Pl\u00ed\u0161kov\u00e1. Supera le qualificazioni del Masters di Madrid e di Roma. Nel primo viene battuta da Misaki Doi per 1-6 2-6 al secondo turno; mentre in Italia viene sconfitta in un lungo match da Caroline Garcia (6-7 6-3 6-7). Nell'Open di Francia viene fermata al primo turno da Zhang Shuai per 5-7 4-6.\nVince il suo secondo torneo nel 2017 a Nottingham contro Johanna Konta per 2-6 7-63 7-5. Nella sua corsa al titolo sconfigge: Shelby Rogers, Julia Boserup, Maria Sakkar\u012b e Lucie \u0160af\u00e1\u0159ov\u00e1. A Birmingham si ferma al primo turno contro Alison Riske. Nello Slam a Wimbledon estromette in rimonta per 6-1 nel terzo set Natal'ja Vichljanceva; per poi venire sconfitta da Johanna Konta per 6-7 6-4 8-10 e scoppiare in lacrime nell'abbraccio a rete con la tennista. Con questo risultato la croata arriva per la prima volta in carriera nella Top 50, precisamente al 50\u00ba posto del ranking. A Montreal supera le qualificazioni ed estromette Eugenie Bouchard per 6-3 6-4 prima di essere sconfitta da Angelique Kerber per 4-6 6-7. Supera le qualificazioni anche a Cincinnati dove viene estromessa subito da Natal'ja Vichljanceva, la quale si rif\u00e0 sulla croata con il punteggio di 3-6 6-2 3-6.\nPrende parte all'ultimo Grand Slam della stagione, l'US Open. Qui eliminata nettamente Beatriz Haddad Maia (6-2 6-1) e Peng Shuai (6-0 6-2), prima di venire sconfitta da Anastasija Sevastova per 2-6 3-6. La Veki\u0107 raggiunge cos\u00ec per la prima il terzo turno nello Slam statunitense. A Wuhan, Pechino e Tianjin non va oltre il primo turno perdendo rispettivamente contro: Zhang Shuai, Coco Vandeweghe e Beatriz Haddad Maia. Chiude l'anno alla 56\u00aa posizione del ranking in singolare e alla 374\u00aa posizione in doppio.\nInizia la stagione prendendo parte al torneo di Auckland dove \u00e8 8\u00ba testa di serie, ma viene sconfitta subito da Kirsten Flipkens per 4-6 nel terzo set. A Hobart elimanando Tatjana Maria per 6-4 6-2 e Mark\u00e9ta Vondrou\u0161ov\u00e1 con un doppio 6-4; viene poi sconfitta nei quarti di finale da Heather Watson per 0-6 4-6. All'Australian Open viene sconfitta da Angelique Kerber nuovamente al secondo turno per 4-6 1-6. A San Pietroburgo e in Qatar viene estromessa subito da Kate\u0159ina Siniakov\u00e1 per 3-6 6-2 4-6 e da Anastasija Sevastova per 3-6 4-6. In Ungheria \u00e8 8\u00ba testa di serie e viene eliminata nel secondo turno da Ysaline Bonaventure per 4-6 1-6.\nAgli Indian Wells viene sorpresa da Maria Sakkar\u012b per 4-6 2-6. A Miami ha la meglio eliminando Camila Giorgi per 6-0 7-5 e Elena Vesnina per 6-3 64-7 6-1, prima di essere eliminata da Danielle Collins per 4-6 2-6 1-6.\nA Lugano estromette Alexandra Cadan\u021bu per 0-6 5-7, per poi essere sconfitta in tre set da Mona Barthel. A Istanbul usufruisce del ritiro di Agnieszka Radwa\u0144ska sul 6-1 2-0 a favore della Veki\u0107 ed estromette agevolmente Ajla Tomljanovi\u0107 per 6-1 6-2; viene rimontata nei quarti di finale da Irina-Camelia Begu per 6-3 61-7 1-6. A Madrid sconfigge Georgina Garc\u00eda P\u00e9rez per 6-2 6-4, prima di venire sconfitta in rimonta dalla n\u00b0 3 del mondo, Garbi\u00f1e Muguruza, per 6-2 4-6 1-6. Si qualifica per Roma e supera Carla Su\u00e1rez Navarro per 6-1 6-2, per poi perdere in due tie-breaks contro Madison Keys. Nell'Open di Francia elimina Kateryna Bondarenko per 6-2 6-4, ma viene sconfitta da Marija \u0160arapova per 5-7 4-6.\nA Nottingham non riesce a difendere il titolo conquistato l'anno precedente venendo sconfitta proprio dalla sua avversaria in finale, Johanna Konta, in semifinale per 2-6 3-6. A Birmingham viene eliminata dalla 2\u00aa testa di serie, Elina Svitolina, per 1-6 6-3 1-6. A Eastbourne viene eliminata nel secondo turno da Barbora Str\u00fdcov\u00e1 per 1-6 4-6. A Wimbledon per la prima volta in carriera raggiunge gli ottavi di finale in uno Slam. Qui elimina Sloane Stephens per 6-1 6-3, Rebecca Peterson per 7-5 6-4 e Yanina Wickmayer per 7-62 6-1. Viene sconfitta negli ottavi di finale da Julia G\u00f6rges per 3-6 2-6.\nSuccessivamente, a Washington si spinge fino alla sua sesta finale WTA in carriera dove viene sconfitta da Svetlana Kuznecova per 6-4 67-7 2-6. In questo match la croata non sfrutta ben quattro match points, per poi crollare inesorabilmente nel set decisivo. Nel corso del torneo sconfigge: Caroline Dolehide per 6-3 6-4, Fanny Stoll\u00e1r per 6-2 3-6 715-613, Magda Linette per 6-1 7-60 e Zheng Saisai per 7-5 6-3. Grazie a questi ottimi risultati raggiunge la 37\u00aa posizione, entrando per la prima volta tra le Top 40.\nNelle qualificazioni per il torneo di Cincinnati disputa le qualificazioni riuscendo ad estromettere agevolmente Andrea Petkovi\u0107, per poi venire sconfitta da Ana Bogdan. Agli US Open viene eliminata in tre set dalla futura semifinalista, Anastasija Sevastova.\nIl torneo di Tokyo \u00e8 ricco di notevoli vittorie. Qui elimina in ordine: Sloane Stephens, n\u00b0 9 del mondo e numero 5 del seeding, con un doppio 6-4; Johanna Konta per 6-3 7-5 e Caroline Garcia, n\u00b0 4 del mondo e numero due del seeding, per 6-3 6-4. Raggiunge cos\u00ec la semifinale dove affronta Karol\u00edna Pl\u00ed\u0161kov\u00e1, contro la quale perde per 2-6 6-4 3-6. Salendo di cinque posizioni si guadagna il rientro nella Top 40, fermandosi esattamente alla posizione n\u00b0 40. Nel torneo di Wuhan supera al primo turno Coco Vandeweghe, usufruendo del ritiro dell'americana sul punteggio di 6-4 3-6 2-1, prima di perdere contro Anett Kontaveit, futura finalista, per 2-6 4-6. A Pechino, superate Maria Sakkar\u012b e Ons Jabeur in due sets, viene sconfitta negli ottavi di finale da Anastasija Sevastova, futura finalista, per 3-6 2-6. Torna in Europa, ma nel torneo di Linz viene nettamente sconfitta da T\u00edmea Babos, la quale le lascia solamente due games.\nTuttavia, il 15 ottobre raggiunge il suo best ranking in carriera: la 35\u00aa posizione. Si presenta a Lussemburgo dove concede solo un game ad Anna Karol\u00edna Schmiedlov\u00e1 e un set a Fiona Ferro (2-6 6-1 7-5), prima di perdere contro Julia G\u00f6rges con il punteggio di 3-6 6-3 3-6.\n2019: quarti di finale allo US Open, prima finale Premier e Top 20.\nInizia la nuova stagione a Brisbane dove si spinge fino alla semifinale. Qui elimina in ordine: Magdal\u00e9na Ryb\u00e1rikov\u00e1 per 6-1 6-2; Kiki Bertens, numero nove del mondo, per 7-6 1-6 7-5; e Aljaksandra Sasnovi\u010d, che precedentemente si era imposta sulla numero quattro del mondo Elina Svitolina, per 6-2 6-0. Di conseguenza, ottiene i punti necessari per entrare di diritto tra le prime trenta tenniste al mondo per la prima volta in carriera, precisamente alla 29\u00aa posizione. La semifinale la vede opposta a Karol\u00edna Pl\u00ed\u0161kov\u00e1, numero otto del mondo, che la sconfigge per 3-6 4-6. Prende parte all'Australian Open dove, dopo aver sconfitto facilmente Kristina Mladenovic, viene estromessa a sorpresa dalla padrona di casa Kimberly Birrell per 4-6 6-4 1-6.\nIn seguito, si presenta a San Pietroburgo ed elimina in rimonta Timea Bacsinszky con il punteggio di 4-6 6-1 6-3, per poi eliminare anche Veronika Kudermetova per 6-4 6-3; la vera sorpresa arriva nei quarti di finale, dove si impone sulla numero due del mondo e fresca finalista a Melbourne Petra Kvitov\u00e1, con il punteggio di 6-4 6-1. Accede cos\u00ec alla seconda semifinale stagionale in cui estromette la giocatrice di casa, Vera Zvonar\u00ebva, per 6-2 6-2. In finale, la settima in carriera, affronta Kiki Bertens, numero otto del mondo, contro la quale perde per 62-7 4-6 dopo essere stata in vantaggio per 5-2 nel primo set. Partecipa al torneo di Acapulco dove si impone su Misaki Doi per 6-0 6-3, Christina McHale per 6-4 7-5 e Johanna Konta per 6-3 7-5. Tuttavia, viene sconfitta in tre set da Wang Yafan in semifinale. Approda a Indian Wells dove, dopo un match complesso, viene sconfitta in rimonta da Ysaline Bonaventure (6-1 6(5)-7 4-6); a Miami supera agevolmente Sara Sorribes Tormo, prima di cedere a Petra Kvitov\u00e1 per 4-6 6-3 4-6.\nNel Premier di Stoccarda, raggiunge i quarti di finale eliminando Giulia Gatto-Monticone per 6-1 7-5 e Dar'ja Kasatkina con il medesimo risultato. Nel quarto di finale viene sconfitta dalla numero uno del mondo Naomi \u014csaka con il punteggio di 3-6 6-4 6(4)-7, dopo essere stata in vantaggio per 5-1 nel set decisivo. A Madrid, invece, si impone su Wang Qiang per 7-5 6-4 e su Krist\u00fdna Pl\u00ed\u0161kov\u00e1 con un doppio 6-4, per poi ritirarsi contro la connazionale Petra Marti\u0107 sul punteggio di 6-4 3-6 0-3 in favore della Marti\u0107. Per lo stesso motivo, rinuncia alla partecipazione agli Internazionali d'Italia. Si presenta al Roland Garros dove estromette Ljudmila Samsonova per 6-2 6-4, Rebecca Peterson per 1-6 6-1 6-2 e Belinda Bencic per 6-4 6-1. In questo modo, raggiunge per la prima volta gli ottavi di finale a Parigi, dove viene sconfitta da Johanna Konta per 2-6 4-6.\nRaggiunge l'ottava finale WTA in carriera sull'erba di Nottingham eliminando Dalila Jakupovi\u010d per 6-2 6(5)-7 6-0, Chlo\u00e9 Paquet per 6-1 6-2, Kristina Mladenovic per 7-5 6-4 e Tatjana Maria per 5-7 6-0 6-0. Tuttavia, il 17 giugno viene sconfitta in finale da Caroline Garcia, che si impone per 2-6 7-6(4) 7-6(4). Nel torneo di Birmingham, invece, viene eliminata all'esordio da Ashleigh Barty, in seguito numero uno del ranking, per 3-6 4-6. Si presenta a Wimbledon per difendere gli ottavi di finale raggiunti l'anno precedente, ma al primo turno viene rimonta a sorpresa da Alison Riske, che ha la meglio con il punteggio di 3-6 6-3 7-5. Di conseguenza, scivola alla venticinquesima posizione della classifica.\nSuccessivamente, sceglie di disputare per la prima volta in carriera il torneo Premier di San Jose e non l'International di Washington, dove doveva difendere la finale dell'anno precedente. Nel torneo californiano si impone con qualche difficolt\u00e0 su Misaki Doi (6-4 3-6 6-4), ritornando a vincere un match dopo un mese e mezzo di digiuno. Successivamente, elimina anche Viktoryja Azaranka per 6-4 6-3 e Kristie Ahn per 7-5 6-0, prima di venire sconfitta da Aryna Sabalenka, numero dieci del ranking, per 4-6 3-6. A Toronto d\u00e0 vita ad una maratona contro Madison Keys, match poi vinto con il punteggio di 3-6 7-65 7-65; tuttavia, viene sconfitta nel secondo turno da Svetlana Kuznecova, che ha la meglio per 7-64 6-3. Tornata negli Stati Uniti, a Cincinnati viene rimontata da Venus Williams nel terzo turno, mentre precedentemente si era sbarazzata di Kate\u0159ina Siniakov\u00e1 e Viktoryja Azaranka. Si presenta all'ultimo Slam dell'anno, lo US Open, come testa di serie numero 23. Qui, si impone su Rich\u00e8l Hogenkamp per 7-6 6-3, Kaia Kanepi per 7-5 6-3 e Julija Putinceva per 6-4 6-1. Il quarto turno la vede opposta a Julia G\u00f6rges, che sconfigge per 65-7, 7-5, 6-3 dopo aver salvato un match point nel secondo parziale e approdando cos\u00ec per la prima volta in carriera ai quarti di finale di uno Slam. In questo caso si arrende, per\u00f2, a Belinda Bencic con il punteggio di 65-7, 3-6.\nInizia lo \"swing\" asiatico non riuscendo ad eccellere. Infatti, la tennista croata non ripete la semifinale disputata l'anno prima a Osaka, venendo sconfitta al sscondo turno dalla padrona di casa Misaki Doi per 65-7 3-6; nel successivo Premier 5 cinese di Wuhan viene sorpresa da Ons Jabeur per 6-4 3-6 3-6. A Pechino, infine, Kiki Bertens si riconferma essere la sua bestia nera, imponendosi nel match d'esordio con il punteggio 3-6 6-1 7-63.\nTornata in Europa, a Linz demolisce tennisticamente Polona Hercog con un doppio 6-1, prima di subire la rimonta di Kristina Mladenovic (6-3 1-6 2-6). Nel torneo di Mosca, viene estromessa all'esordio da Karol\u00edna Muchov\u00e1, che si sbarazza di Veki\u0107 per 6-4 6-2. Tuttavia, migliora il suo \"best ranking\" salendo alla 20\u00aa posizione della classifica. Ci\u00f2 le permette di qualificarsi al torneo secondario alle Finals, l'Elite Trophy, grazie anche ai ritiri delle giocatrici che la precedono in graduatoria: Serena Williams, Johanna Konta, Mark\u00e9ta Vondrou\u0161ov\u00e1, Angelique Kerber e Amanda Anisimova. Inserita nel girone insieme a Bertens e a Dajana Jastrems'ka, colleziona due sconfitte, non riuscendo in tal modo a continuare il torneo. Chiude il suo miglior anno alla 19\u00aa posizione del ranking in singolare, suo \"best ranking\".\n2020: uscita dalla Top 30.\nApre l'anno malamente poich\u00e9 viene sconfitta in un match lottato, perso poi con il punteggio di 3-6 6-3 5-7, all'esordio da Julija Putinceva a Brisbane, non riuscendo a ripetere la semifinale raggiunta l'anno precedente. Si diletta nel doppio in coppia con Karol\u00edna Pl\u00ed\u0161kov\u00e1; la coppia si impone a sorpresa sulle sorelle Latisha Chan e Chan Hao-ching, terze teste di serie, per 6-3 3-6 [10-7], prima di venire sconfitte in due comodi parziali da Kristina Mladenovic e Ajla Tomljanovi\u0107. Partecipa alla prima edizione del torneo Premier di Adelaide, riuscendo a raggiungere i quarti di finale con due rimonte su Anastasija Sevastova per 4-6 6-1 6-3 e Maria Sakkar\u012b per 2-6 7-5 6-1; tuttavia, viene sconfitta sul campo principale da Dajana Jastrems'ka, la quale ha la meglio con il punteggio di 6-4 6-3. Disputa dunque l'Australian Open: dopo aver sconfitto all'esordio Marija \u0160arapova (ultimo match disputato dalla russa prima del suo ritiro) ed in seguito Aliz\u00e9 Cornet, accede per la prima volta in carriera al terzo turno dello Slam australiano, venendo per\u00f2 sconfitta dalla giovane Iga \u015awi\u0105tek per 5-7 3-6. In qualit\u00e0 di finalista dell'edizione precedente, le viene accreditata la settima testa di serie a San Pietroburgo. Qui si sbarazza di Kristie Ahn per 6-4 6-1, prima di venire sorpresa in due parziali da Ekaterina Aleksandrova. Non fa meglio a Doha, dove esce di scena al primo turno sconfitta nuovamente da dalla \u015awi\u0105tek per 4-6 5-7. A causa di questi risultati, scivola fino alla 24\u00aa posizione della classifica WTA.\nDopodich\u00e9, il tennis si ferma da marzo ad agosto a causa della pandemia di COVID-19: viene annullato il Torneo di Wimbledon (per la prima volta dal 1945, quando fu cancellato a causa della seconda guerra mondiale) e vengono rinviate le Olimpiadi di Tokyo al 2021.\nDonna ritorna in campo a Palermo in agosto, dove \u00e8 accreditata della testa di serie numero sei: dopo una comoda vittoria su Arantxa Rus (6-1 6-2) viene sorprendentemente sconfitta dalla \"wild card\" locale Elisabetta Cocciaretto per 2-6 4-6. Al Western &amp; Southern Open esce subito contro la futura campionessa Viktorija Azarenka, con lo score di 2-6 3-6. Agli US Open, da testa di serie n\u00b018, batte Krist\u00fdna Pl\u00ed\u0161kov\u00e1 (3-6 7-6(6) 6-4) e Patricia Maria Tig (6-2 6-1) prima di cedere alla sorpresa del torneo Cvetana Pironkova in due parziali. Torna sulla terra rossa europea a fine settembre; a Roma viene subito estromessa da Amanda Anisimova con due tie-break. Stessa sorte le tocca a Parigi, dove esce di scena al primo turno contro la qualificata Bara (3-6 4-6). Chiude la stagione con un'altra sconfitta all'esordio in quel di Ostrava, dove viene eliminata da Veronika Kudermetova.\nTermina la stagione al n\u00b0 32 della classifica mondiale, peggiorando di 13 posizioni rispetto alla 19\u00aa con cui aveva chiuso il 2019.\n2021: ottavi di finale a Melbourne, prime Olimpiadi e terzo titolo WTA.\nLa croata inizia la stagione al WTA 500 di Abu Dhabi, venendo estromessa al primo turno dalla statunitense Bernarda Pera. Nel corso di tale match, Veki\u0107 ha avuto a disposizione un set point sul proprio servizio nel primo parziale e un vantaggio di 4-1 nel set decisivo. La croata si presenta poi allo Yarra Valley Classic di Melbourne, dove \u00e8 testa di serie n\u00b09: dopo un bye all'esordio, cede al secondo turno a Cvetana Pironkova (6-1 4-6 2-6).\nAgli Australian Open estromette al primo turno Wang Yafan per 4-6 6-3 6-4 e nel secondo Nadia Podoroska con un doppio 6-2. Al terzo \u00e9 opposta a Kaia Kanepi, giustiziera della campionessa in carica Sofia Kenin, vincendo per 5-7 7-62 6-4, accedendo per la prima volta in carriera agli ottavi di finale dello Slam australiano. In tale circostanza viene eliminata dalla statunitense Jennifer Brady per 6-1 7-5.\nVeki\u0107 prende poi parte al Roland Garros, dove viene sconfitta da Karol\u00edna Pl\u00ed\u0161kov\u00e1 in due set; sull'erba, esce al secondo turno a Nottingham (contro Stojanovi\u0107) mentre a Birmingham raggiunge il primo quarto di finale stagionale battendo Francesca Jones (6-1 6-3) e Camila Giorgi (2-6 6-3 6-4); tra le ultime otto, viene estromessa da Heather Watson per 4-6 2-6. A Wimbledon, dopo aver eliminato Potapova (6-1 6-4), cede per il secondo slam consecutivo a Karol\u00edna Pl\u00ed\u0161kov\u00e1, con lo score di 2-6 2-6.\nNel mese di luglio prende parte alle sue prime Olimpiadi rappresentando la Croazia: a Tokyo si sbarazza al primo turno di Caroline Garcia per 6-2 62-7 6-3 e poi della numero tre del mondo Aryna Sabalenka per 6-4 3-6 7-63, tornando a vincere su una Top 10 dal 2019. Al terzo turno viene sconfitta da Elena Rybakina per 64-7 4-6.\nDopo una sconfitta al primo turno a San Jos\u00e9, raggiunge il secondo turno alla Rogers Cup, dove perde ancora da Karol\u00edna Pl\u00ed\u0161kov\u00e1 al tie-break del terzo set. A Cincinnati non passa le qualificazioni mentre agli US Open si arrende a Garbi\u00f1e Muguruza (6(4)-7 6(5)-7) all'esordio. A Portorose viene sconfitta subito dalla connazionale Ana Konjuh. A Chicago e Indian Wells si ferma al primo turno; a Tenerife si qualifica al main draw e poi estromette Alison Riske (6-1 6-4); al secondo turno, viene battuta da Irina-Camelia Begu.\nA fine ottobre, prende parte al nuovo torneo di Courmayeur: Veki\u0107 elimina tre tenniste cinesi, Zheng Qinwen (7-6(1) 6-2), Zheng Saisai (6-3 6-4) e Wang Xinyu (6-4 6-4), raggiungendo al prima semifinale stagionale e la prima da Nottingham 2019. Nel penultimo atto, batte la padrona di casa Jasmine Paolini con un netto 6-2 6-0, centrando la nona finale WTA della carriera. Nella circostanza, supera Clara Tauson (7-6(3) 6-2), conquistando il terzo titolo nel circuito maggiore, il primo dal 2017.\n2022.\nA fine gennaio esce dalle top100 in classifica.\nVita privata.\nDal 2015 al 2019 \u00e8 stata legata sentimentalmente al tennista svizzero Stan Wawrinka, ex numero tre del ranking mondiale."}
{"id": "4196473", "revid": "114160489", "url": "https://it.wikipedia.org/wiki?curid=4196473", "title": "Elena Pontiggia", "text": "Biografia.\nTerminati gli studi classici, si laurea in Filosofia alla Statale di Milano con una tesi sull'estetica di Nietzsche. \nInsegna Storia dell'arte all'Accademia di Brera e al Politecnico di Milano. Collabora come critico d'arte a vari giornali e riviste. Dal 2011 scrive su \u201c\"La Stampa\"\u201d.\n&lt;br&gt;Si occupa in particolare dell'arte italiana e internazionale fra le due guerre e del rapporto tra modernit\u00e0 e classicit\u00e0. Si interessa agli scritti di poetica, pubblicando i principali testi teorici degli artisti da C\u00e9zanne e dalle avanguardie a Pollock.\nHa fatto parte fino al 1993 del Comitato Scientifico del Padiglione d\u2019Arte Contemporanea di Milano e dal 2002 al 2006 del Consiglio d'amministrazione della Quadriennale di Roma. Dal 2001 fa parte del Comitato Scientifico della Fondazione Stelline di Milano.\nNel 1996 ha vinto il premio \u201cSan Valentino d'oro\u201d per la Storia dell'arte e nel 2009 il premio Carducci con \"Modernit\u00e0 e classicit\u00e0. Il ritorno all'ordine in Europa dal dopoguerra agli Anni Trenta\". Ha preso parte a diverse edizioni dei Colloqui fiorentini."}
{"id": "4196477", "revid": "1805885", "url": "https://it.wikipedia.org/wiki?curid=4196477", "title": "Angeli nell'ombra", "text": "Angeli nell'ombra (titolo originale \"Crescendo\") \u00e8 un romanzo fantasy/dark dell'autrice Becca Fitzpatrick. Pubblicato nel 2010 \u00e8 il seguito di \"Il bacio dell'angelo caduto\".\nAngeli nell'ombra \u00e8 un romanzo rosa/paranormale, amato dai ragazzi di tutto il mondo. L'autrice \u00e8 Becca Fitzpatrick che dopo aver pubblicato il primo libro della saga, Il bacio dell'angelo caduto (Hush, Hush), ha avuto successo in tutto il mondo anche con il secondo capitolo della serie. Il libro \u00e8 stato pubblicato la prima volta il 19 ottobre 2010 dalla Simon &amp; Schuster e ha passato dieci settimane nella lista del New York Times tra i maggiori venditori. Il libro \u00e8 stato anche votato come uno dei Top Ten della Young Adult Library Services Association Teens nel 2011.\nFitzpatrick ha reso pubblico il fatto che ha dovuto riscrivere il libro da zero, perch\u00e9 dopo che il suo editore ha letto la prima versione, ha detto: \"Lo odio!\"\nTrama.\nIn Angeli nell'ombra il rapporto tra Nora e Patch \u00e8 minacciato dal rifiuto di lui di dirle che l'ama e con il suo nuovo rapporto con Marcie, acerrima nemica di Nora. Cos\u00ec, la ragazza inizia a uscire con il suo vecchio amico Scott, di cui sospetta una natura Nephilim. Scopre poi da Patch che Scott \u00e8 davvero un Nephilim e, dopo che i due si lasciano, Patch l'avverte di stare lontano da Scott, poich\u00e9 lo ritiene pericoloso.\nNora poi viene a sapere che Patch non \u00e8 pi\u00f9 il suo angelo custode, come era diventato alla fine del primo libro, ma quello di Marcie. Successivamente Nora riceve una lettera anonima che le dice che la \"Mano Nera\" ha ucciso suo padre ed \u00e8 ulteriormente sconvolta quando viene a sapere che Patch inizia a uscire davvero con Marcie. Nora prova diversi tentativi per far tornare Patch nella sua vita, con continui rifiuti e spiegazioni confuse di lui. Lei quindi cerca di farlo ingelosire uscendo con Scott; una sera dopo aver lavorato Nora va a una festa sulla spiaggia e l\u00ec trova Scott ubriaco che le chiede se pu\u00f2 portarlo a casa. Nora provando piet\u00e0 lo accontenta e quando arrivano a casa di Scott, dove si sta svolgendo un party, incontrano Patch e quando Scott bacia Nora in mezzo a tutti, portandola poi in camera sua, Patch interviene e i due ragazzi iniziano un combattimento.\nI sentimenti di Nora per Patch sono ancora pi\u00f9 conflittuali quando Rixon, amico di Patch e ragazzo della sua migliore amica Vee, che per\u00f2 non ne conosce la natura di caduto, le dice che Patch \u00e8 la Mano Nera. Le sue emozioni sono messe in subbuglio ulteriormente quando Marcie le racconta che sua madre ha una relazione con Hank, il padre di Marcie, per sedici anni e che quindi lei potrebbe essere sua sorella. Questa \u00e8 la causa dell'odio di Marcie per Nora. Gi\u00e0 sconvolta, Nora cerca di far capire a Patch che la loro storia \u00e8 finita, quando lui le dice in un sogno che ha rifiutato di essere l'angelo custode di Marcie, ma \u00e8 stato obbligato e per questo esce con lei, controvoglia.\nNora poi trascina Vee in un furto a casa Scott, dove la ragazza trova un anello della Mano Nera. Ci\u00f2 scatena l'ira del ragazzo, che una sera la raggiunge a casa e tenta di accoltellarla nel tentativo di riprendersi l'oggetto. Viene fermato appena in tempo da Rixon, accorso per un presentimento di Vee. I due fidanzati attendono con Nora l'arrivo della polizia e consegnano loro Scott. Quella notte Nora, non riuscendo a riprendere sonno, va a casa di Patch, indicatale da Rixon. qui trova 6 anelli della Mano Nera; ci\u00f2 ribadisce la tesi: Patch \u00e8 l'assassino di suo padre. La sera dopo, Nora esce con Vee e Rixon al parco divertimenti di Delphic e qui Scott, scappato di prigione, la segue pretendendo di riavere l'anello e sostenendo che la Mano Nera l'avrebbe ucciso. Quando Nora, dopo essergli sfuggita un paio di volte, sente di non avere pi\u00f9 forze, sente degli spari e vede Scott che si tiene in fianco. Rixon l'ha colpito e Vee terrorizzata e al suo fianco che tenta di capire cosa sta accadendo. L'angelo caduto le dice di seguirlo e scappare insieme dai tunnel sotterranei, mentre Vee esce in macchina. Quando sono soli in un tunnel Nora tocca le cicatrici delle ali di Rixon animata dal pensiero di suo padre che la spinge a farlo. Cos\u00ec Nora vede il passato del ragazzo e scopre che il vero assassino di suo padre \u00e8 proprio lui.\nEgli allora le dice che non solo era dietro a tutti gli eventi che l'hanno fatta dubitare di Patch, ma che vuole usare la sua anima per ottenere un corpo umano come aveva fatto Patch quando Nora si \u00e8 sacrificata per lui. Ci\u00f2 perch\u00e9 lei e anche discendente diretta (figlia) della Mano Nera: Hank Millar, il padre di Marcie. Durante il racconto, per\u00f2, Rixon inciampa e\nNora scappa, incontrando Scott dietro un quadro elettrico del parco divertimenti, con lui si nasconde e quando Rixon li scopre, Scott rivela alla ragazza che lui avrebbe dovuto difendere suo padre, ma non l'ha fatto per ribellarsi alla Mano Nera. Per riscattarsi, poi, le si pone davanti, facendosi sparare da Rixon. Ci\u00f2 perch\u00e9 Nora gli aveva detto che era immortale e voleva proteggere almeno lei. Quando Rixon, liberatosi di Scott, riesce a sparare a Nora, ferendola alla spalla, Patch interviene e spedisce l'amico all'inferno, bruciandone una piuma. Quando arriva la polizia, avvertita da una telefonata anonima di Patch, trova Nora ferita e la portano all'ospedale. Scott fugge per non farsi catturare dalla Mano Nera e dalle forze dell'ordine.\nIl libro si conclude quando Nora torna a casa e incontra Patch. I due, dopo essersi riconciliati vanno a casa di lui, costruita nel parco del Delphic, e mentre si stanno baciando, Hank li interrompe facendo irruzione con i Nephilim. Hank conferma a Nora di essere il suo padre biologico e le chiede se \u00e8 stata lei a uccidere il suo amico Chauncey.\nCritiche.\nLa recensione critica di \"Angeli nell'ombra\" in Kirkus Reviews dice: \"Cos\u00ec come l'estenuante trama, Nora risponde a domande persistente e introduce un nuovo dilemma di apertura per un altro sequel\". Il Manila Bulletin ha stroncato il romanzo, dicendo che \"La trama \u00e8 un ripensamento, mentre la novit\u00e0 \u00e8 la voce come semplice e accattivante."}
{"id": "4196478", "revid": "767487", "url": "https://it.wikipedia.org/wiki?curid=4196478", "title": "Existence Is Futile", "text": "Existence Is Futile \u00e8 il secondo album della band technical death metal Revocation, pubblicato il 29 settembre 2009 dalla Relapse Records, un'etichetta indipendente, situata nel Upper Darby, Pennsylvania."}
{"id": "4196494", "revid": "287204", "url": "https://it.wikipedia.org/wiki?curid=4196494", "title": "Donna Vekic", "text": ""}
{"id": "4196502", "revid": "46931", "url": "https://it.wikipedia.org/wiki?curid=4196502", "title": "Crime Wave", "text": ""}
{"id": "4196505", "revid": "46931", "url": "https://it.wikipedia.org/wiki?curid=4196505", "title": "The City is Dark", "text": ""}
{"id": "4196508", "revid": "124973332", "url": "https://it.wikipedia.org/wiki?curid=4196508", "title": "Opus (codec audio)", "text": "Opus \u00e8 un formato audio lossy aperto e royalty-free sviluppato dall'Internet Engineering Task Force in collaborazione con molte organizzazioni, tra cui IETF, Mozilla, Microsoft (per Skype), Xiph.Org, Octasic, Broadcom e Google. \u00c8 stato sviluppato per avere un formato adatto sia ad applicazioni interattive in tempo reale via Internet, sia all'archiviazione di file audio. Opus incorpora tecnologie provenienti dal codec per il parlato SILK e da quello a bassa latenza CELT.\nOpus pu\u00f2 perfettamente adattarsi a velocit\u00e0 di trasmissione alte e basse e pu\u00f2 essere impiegato sia come codec per il parlato sia per suoni naturali. Ha inoltre un ritardo algoritmico molto basso rispetto ai formati musicali pi\u00f9 popolari come MP3, Vorbis e HE-AAC e si \u00e8 rivelato spesso migliore sia in termini di rapporto tra qualit\u00e0 sia come velocit\u00e0 di trasmissione.\nCaratteristiche.\nOpus supporta velocit\u00e0 di trasmissione costanti e variabili da 6\u00a0kb/s a 510\u00a0kb/s, lunghezza dei frame da 2,5\u00a0ms a 60\u00a0ms e varie frequenze di campionamento da 8\u00a0kHz (con 4\u00a0kHz di larghezza di banda) a 48\u00a0kHz (con 20\u00a0kHz di larghezza di banda). Alla massima larghezza di banda l'intera gamma di audizione del sistema uditivo umano pu\u00f2 essere riprodotta. Un flusso Opus \u00e8 in grado di supportare fino a 255 canali audio.\nOpus usa un ritardo di default di 20\u00a0ms, che \u00e8 tipico del Voice over IP. La capacit\u00e0 di fare ci\u00f2 in alta qualit\u00e0 per un audio con un'elevata velocit\u00e0 di trasmissione \u00e8 resa possibile dalle ricerche fatte dalla Xiph.Org Foundation per il codec CELT. Il ridotto ritardo permette l'uso di Opus nelle stesse operazioni in tempo reale richieste dalla telefonia, tra cui la conversazione e la videoconferenza. Inoltre \u00e8 in grado, nelle trasmissioni in tempo reale, di cambiare velocit\u00e0 di trasmissione, larghezza di banda e ritardo rapidamente e senza alcuna distorsione del suono.\nEssendo Opus uno standard aperto, gli algoritmi sono documentati pubblicamente ed \u00e8 stato rilasciato il codice sorgente. Broadcom e la Xiph.Org Foundation detengono i brevetti software su alcuni degli algoritmi del CELT, mentre Skype e Huawei possiedono alcuni degli algoritmi del SILK, tuttavia tutte quante si sono impegnate a rendere gli algoritmi disponibili liberamente per l'uso all'interno di Opus quando il codec diventer\u00e0 uno standard dell'IETF.\nIl codec ha tre differenti modi: due per il solo parlato e uno per qualunque tipo di audio inclusa la musica. Uno dei codec per il parlato pu\u00f2 riprodurre l'intero spettro udibile dall'uomo. In questo caso il CELT \u00e8 utilizzato per la parte superiore della frequenza dagli 8\u00a0kHz in su, mentre il SILK \u00e8 usato per la parte inferiore. Per velocit\u00e0 di trasmissione pi\u00f9 basse (approssimativamente inferiori a 30\u00a0kb/s) il campo di frequenze viene ristretto e la parte destinata al CELT eliminata. Per altri tipi di segnale viene eliminata la parte del SILK (specializzato nel parlato) e rimane solo quella generica del CELT.\nIl codec Opus pu\u00f2 essere inserito all'interno del contenitore Ogg. In questo caso il file dovrebbe avere estensione .opus e non .ogg come si usa invece con il codec Vorbis. \u00c8 in corso l'adattamento dell'Opus al contenitore Matroska.\nStoria.\nOpus \u00e8 stato proposto per la standardizzazione come nuovo codec dall'IETF. \u00c8 basato su due precedenti standard proposti dalla Xiph.Org Foundation e da Skype.\nLo sviluppo della parte del codec derivata dal CELT deriva da studi fatti per creare un successore del Vorbis che veniva chiamato Ghost. Come nuovo codec per la voce della Xiph.Org Foundation, Opus rimpiazza il vecchio codec per il parlato della Xiph Speex. Lo sviluppo del CELT \u00e8 iniziato nel novembre 2007.\nLa parte del codec derivata dal SILK \u00e8 stata sviluppata da Skype a partire da gennaio 2007 come successore dello SVOPC, un progetto interno avviato per rendere indipendente Skype da codec di terze parti come iSAC e iLBC ed evitare il pagamento delle licenze.\nNel marzo 2009 Skype ha proposto lo sviluppo e la standardizzazione di un codec audio da parte dell'IETF. Segu\u00ec un anno di dibattiti e obiezioni alla proposta, principalmente da parte di compagnie che detenevano le licenze di altri codec. Tra queste le principali erano Polycom ed Ericsson \u2013 che possedevano i diritti sul codec G.719 \u2013 e France T\u00e9l\u00e9com, Huawei e Orange, che invece avevano contribuito a creare il G.718. Il gruppo di lavoro si form\u00f2 finalmente nel febbraio 2010 con la collaborazione dell'ITU-T.\nIn luglio fu presentato un prototipo di un formato ibrido che combinava i due codec SILK e CELT. Nel settembre 2010 Opus \u00e8 stato sottoposto alla procedura di standardizzazione dell'IETF. Per un breve periodo il formato \u00e8 stato chiamato Harmony, per poi prendere il nome attuale nell'ottobre 2010. Il 2 luglio 2012 l'IETF ha approvato la standardizzazione di Opus. Le specifiche finali sono state rilasciate come RFC 6716 il 10 settembre 2012."}
{"id": "4196510", "revid": "298229", "url": "https://it.wikipedia.org/wiki?curid=4196510", "title": "Extreme Rules 2013", "text": "Extreme Rules 2013 \u00e8 stata la quinta edizione dell'omonimo evento in pay-per-view prodotto annualmente dalla WWE. L'evento si \u00e8 svolto il 19 maggio 2013 allo Scottrade Center di Saint Louis (Missouri).\nStoryline.\nL'8 aprile, a \"Raw\", John Cena sconfigge Mark Henry per count-out, ma al termine del match viene attaccato da Ryback; ci\u00f2 sancisce l'inizio di una faida tra i due. Nella puntata di \"Raw\" del 15 aprile, Ryback spiega al WWE Universe il perch\u00e9 del suo attacco a Cena; successivamente, sul ring, Cena lo fronteggia, invitandolo ad uno scontro fisico, ma Ryback se ne va e lo lascia attaccare dallo Shield (Dean Ambrose, Roman Reigns e Seth Rollins).\nNella puntata di Raw dopo WrestleMania 29 dell'8 aprile, Dolph Ziggler incassa con successo il suo Money In The Bank Contract ai danni di Alberto Del Rio, messo KO in precedenza da Jack Swagger, vincendo il suo secondo World Heavyweight Championship. Nella puntata di \"Raw\" del 15 aprile, Swagger sconfigge in un match il campione Dolph Ziggler e successivamente Teddy Long sancisce un Triple Threat Match per il World Heavyweight Championship. Nella puntata di \"Raw\" del 29 aprile, si affrontano i tre manager dei tre sfidanti per decidere la stipulazione del match: a vincere \u00e8 Ricardo Rodriguez, e la scelta di Del Rio cade sul Ladder match. Nella puntata di Raw del 13 maggio, Theodore Long annuncia che Dolph Ziggler, a causa di una commozione cerebrale, non potr\u00e0 combattere al PPV, e annuncia un \"I Quit\" Match fra Alberto Del Rio e Jack Swagger per decretare il \"Number One Contender\" al World Heavyweight Championship.\nNella puntata di \"Raw\" del 17 aprile, Brock Lesnar, dopo aver attaccato i 3MB (Heath Slater, Drew McIntyre e Jinder Mahal), insieme a Paul Heyman lancia una sfida a Triple H per un terzo match, da farsi ad Extreme Rules in un Steel Cage Match. Triple H risponde alla sfida di Lesnar, nella puntata di \"Raw\" del 22 aprile, accettandola e attaccando Paul Heyman con un \"Pedigree\".\nIl 12 aprile, a \"SmackDown\", Sheamus e Randy Orton sconfiggono per count-out in un 2-on-1 Handicap match Big Show; dopo l'incontro, mentre Sheamus veniva intervistato, viene attaccato da Mark Henry. Gli attacchi di Henry nel backstage si succedono anche nelle settimane successive e tra i due inizia una faida. Durante una puntata di \"SmackDown\", dopo la vittoria di Sheamus ai danni di Wade Barrett, Mark Henry attacca il guerriero celtico con una cinghia; la settimana successiva, a \"Raw\", \u00e8 Sheamus a colpire Henry con la cinghia. Viene cos\u00ec ufficializzato per il PPV uno Strap match (match con la cinghia).\nIl 7 aprile, a WrestleMania 29, Big Show, Randy Orton e Sheamus vengono sconfitti dallo Shield perch\u00e9 i primi due non collaborano pi\u00f9 di tanto con Big Show durante l'intero match e, a fine di quest'ultimo, Show mette KO entrambi.. Il giorno successivo, a \"Raw\", Orton e Sheamus si affrontano per affrontare a loro volta Big Show, ma il match finisce per No Contest a causa dell'intromissione di Big Show che attacca entrambi i wrestler. Nelle seguenti puntate di \"Raw\" e \"SmackDown\", Orton e Sheamus sconfiggono Big Show. Il 3 maggio, a \"SmackDown\", dopo che Randy Orton sconfigge Damien Sandow, arriva Big Show che annuncia il loro match a Extreme Rules.\nGli attacchi dello Shield ai danni dei vari wrestler continuano e si concentrano principalmente sul Team Hell No (Daniel Bryan e Kane) e sullo United States Champion Kofi Kingston. Cos\u00ec, il 6 maggio, vengono ufficializzati due match: il primo vede Kofi Kingston contro Dean Ambrose con in palio il United States Championship e, il secondo, il Team Hell No contro Roman Reigns e Seth Rollins con in palio il WWE Tag Team Championship (detenuto dai primi)."}
{"id": "4196511", "revid": "80598", "url": "https://it.wikipedia.org/wiki?curid=4196511", "title": "Slego", "text": "Lo Slego fu un locale e club storico della scena rock, tantoch\u00e9 . Nato a Viserba di Rimini nel 1980, in piena rivoluzione punk, lo Slego, assieme all'Aleph - The Cult Club, sopper\u00ec alla mancanza, in quel periodo, di locali da ballo alternativi alle balere da liscio o alle discoteche pi\u00f9 indirizzate nella disco music. Il club divenne inoltre un importante promotore di musica dal vivo, in cui si esibirono alcuni dei gruppi pi\u00f9 interessanti del panorama rock e new wave nazionale ed internazionale.\nStoria.\n23 novembre 1980.\nAlla fine degli anni '70, l'offerta musicale dei locali da ballo si divideva fra balere impegnate nella diffusione di musica tradizionale (liscio romagnolo, mazurca, polka, valzer) e discoteche con la loro disco music. Il rock del panorama musicale nazionale ed internazionale, nonostante l'avvento del punk nel 1977, era ancora fortemente influenzato dai \"mostri sacri\" degli anni '70, tendenza che per\u00f2 dimostrava sempre pi\u00f9 la sua stanchezza a volte con espressioni eccessivamente \"monumentali\", altre con gli eccessi tecnicistici di certe espressioni del rock progressivo.\nIn questo contesto, nel 1980 alcuni ragazzi riminesi sull'onda della rivoluzione del primo punk, pensano sia possibile aprire un locale dove poter ballare la \"New Wave\" ed il Punk. Giovanni Tommaso Garattoni, Werter Corbelli, Roberto \"Bull\" Buldrini, Caterina Fabbri, Gaudenzia Angelini e Franco Fattori il 23 novembre 1980, una domenica pomeriggio, trasformarono una balera di periferia nello Slego. Il primo anno, che fu in realt\u00e0 lungo solo cinque settimane, chiuse la notte di capodanno con una grande festa fino all'alba. Il locale in cui lo Slego risiedette da li in poi, veniva diviso con la balera di liscio \"La Sirenetta\" che usava il locale d'estate. In inverno diventava \"Lo Slego\".\nLo Slego: 1980 -1982.\nCon l'inizio degli anni '80 il locale prende un giro maggiore, cambia nome e prendendo a prestito un verso di \"Eptadone\" degli Skiantos si ribattezza \"Lo Slego\", decidendo cos\u00ec di dare in mano la gestione all'ARCI e la direzione del locale a Pier Pierucci, seriamente intenzionato a creare un circuito di club in cui proporre concerti, DJ e performance. Nasce cos\u00ec quello che diventer\u00e0 in qualche anno il Nightclubbin' Organization di cui facevano parte il Big Club di Torino, il New Panda di Salerno, il Suburbia di Perugia, il Viridis di San Giuliano Milanese, lo Psycho di Genova, il Manila di Firenze, l'Amnesia di Terni, l'Aleph di Gabicce, il Graffio di Modena, il Malaria di Giulianova, il Neon di Pordenone, il My Way di Fiorenzuola d'Arda ed il Plastic di Milano.\nFu in questo periodo che Thomas Balsamini divenne il principale DJ dello Slego, suonando tramite il Rockerilla Party in molti dei locali del Nightclubbin' Organization.\nIn quegli anni, inoltre, lo Slego organizz\u00f2 numerosi concerti, fra cui \u00e8 memorabile il primo concerto che i Litfiba tennero fuori Firenze nel 1981. A questi seguirono altri nomi importanti della scena fiorentina come Diaframma e Neon. Altri gruppi della scena nazionale che salirono sul palco dello slego in quegli anni furono i Gaznevada, gli Underground Life, Billy Blade and the Electric Razors, i Denovo e i romagnoli Mickey and the Mouses e Violet Eves.\nCon gli X di John Doe ed Exene Cervenka, lo Slego apr\u00ec il suo palco a gruppi stranieri. Furono di questo periodo concerti dei Cult, dei Sound, dei Prisoners, Gun Club e dei Clock DVA.\nRevival: 1985/1990.\nNella met\u00e0 degli anni '80 l'attenzione si sposta verso gruppi impegnati nella riscoperta di sonorit\u00e0 del passato, dal rock 'n' roll degli anni '50 alla psichedelia dei '70, dal beat al garage punk. Oltre al consueto folto numero di concerti di gruppi stranieri come Julian Cope, Green on Red, Opal, Died Pretty, Ramones alcuni degli italiani presentati in quegli anni furono i Four By Art, i Casino Royale allora indirizzati verso lo Ska, Gli Avvoltoi, i Birdman of Alcatraz ed i Sick Rose.\nLa chiusura.\nNel 2000 il proprietario dello stabile in cui aveva sede lo Slego vende l'immobile, che verr\u00e0 abbattuto per costruire un condominio. Questo evento determin\u00f2 la definitiva chiusura del club che trov\u00f2 la sua naturale prosecuzione nel riminese Velvet Club."}
{"id": "4196515", "revid": "125485743", "url": "https://it.wikipedia.org/wiki?curid=4196515", "title": "Massimiliano Chiamenti", "text": " \u00c8 noto per le sue traduzioni di Dante Alighieri di cui ha pubblicato saggi su \"Le lettere\" e l'edizione critica del \"Comentum super poema Comediae dantis\". Suoi scritti sono apparsi su importanti riviste letterarie, tra cui \"Semicerchio\", dove curava una rubrica dedicata alla poesia ed al rock.\nBiografia.\nAllievo del filologo Domenico De Robertis, dopo la Laurea in Lettere all'Universit\u00e0 di Firenze ottiene un dottorato in filologia dantesca a cui segue una borsa di studio di post-dottorato in filologia romanza. Dopo i primi anni di insegnamento in un liceo di Lucca, si sposta a Bologna, dove insegna lettere al liceo scientifico. Muore suicida nel 2011 all'et\u00e0 di 43 anni nella sua casa di Bologna. \nAttivit\u00e0 e poetica.\nMassimiliano Chiamenti \u00e8 stato collaboratore di numerose riviste culturali e letterarie fra cui Argo, Semicerchio, Nuovo Rinascimento, Lingua Nostra, Inutile, Il filo rosso, L'Area di Broca.\nHa tradotto in italiano, per libri e riviste, opere di Diane Di Prima, Joanne Kyger, Lawrence Ferlinghetti, Edward Sanders, Katarina Frostenson, Vincent O'Sullivan, Charles Simic, Ezra Pound, Philip Lamantia. \nCon la band di poesia performativa \"Emme\", costituita da Massimiliano Chiamenti (testi, melodie &amp; voce),\u00a0Massimo Chiari (musiche, chitarra, mandolino, dulcimer),\u00a0Stefano Chimenti (batteria, percussioni,\u00a0Luigi Fallai (basso) e di cui \u00e8 stato fondatore e cantante, ha pubblicato nel 1998 il CD omonimo (Homesleep Records) e nel 1999 \"Storyboard 1999\" (City Ligths Italia). \nVerso la fine della sua produzione poetica, alterna brevi prose quasi ritmiche ai versi. I suoi ultimi lavori, prevalentemente autobiografici, sono segnati dall'idea della Morte . L'ispirazione di Massimiliano Chiamenti si nutriva delle sue esperienze quotidiane col mondo delle droghe e del sesso . La sua poesia si differenzia dalle produzioni dei giovani poeti gay italiani della sua generazione quali Massimiliano Martines, Andrea Moretti, Gandolfo Cascio, Luca Baldoni e Marco Simonelli, l'ultimo dei quali gli era stato vicino negli anni fiorentini. La sua poesia non era performativa come quella di Martines, n\u00e9 melodica come quella di Moretti, n\u00e9 impegnata nel politico come a volte quella di Luca Baldoni, n\u00e9 radicata nelle forme della tradizione classica o beat come quella di Simonelli; era per\u00f2 attaccata alla vita, ai sensi , e si nutriva sia delle radici classiche che di suggestioni culturali anglofone (non sono pochi i versi in inglese, anche mischiati a quelli italiani) . Scrisse anche testi di canzoni. Verso la fine della vita dichiarava di volersi dedicare al genere del romanzo. \nChiamenti ha inoltre partecipato a vari festival di poesia, tra cui \u201cRomapoesia\u201d (1998) ed \u201cEuro-San Francisco Poetry Festival\u201d(2001).\nSaggistica e curatele.\nCome studi filologici, per Le Lettere ha scritto nel 1995 il saggio \"Dante Alighieri traduttore\".\nNel 2005 ha curato l'ed. italiana di \"Po\u00e9sie\" di Colin Muset (Carocci Editore). Ha curato anche l'edizione del \"Comentum super poema Comedie Dantis\" di Pietro Alighieri (Arizona Center for Medieval and Renaissance Studies, 2002).\nAltri saggi di Chiamenti su Dante Alighieri sono comparsi su \"Medioevo e Rinascimento\" (1995), \"Lingua Nostra\" (1997), \"Dante Studies\", (1998), \"Neophilologus 82\" (1998), \"Italian History &amp; Culture\" (1998), \"L'Alighieri\" (2009), e \"Nuovo Rinascimento\" (1996 e 1997).\nHa inoltre collaborato con il Consiglio Nazionale delle Ricerche curando numerose voci del dizionario storico dell'italiano antico \"Tesoro della Lingua Italiana delle Origini\"."}
{"id": "4196521", "revid": "767487", "url": "https://it.wikipedia.org/wiki?curid=4196521", "title": "Tennessee Champ", "text": "Tennessee Champ \u00e8 un film statunitense del 1954 diretto da Fred M. Wilcox.\n\u00c8 un film drammatico ambientato nel mondo della boxe con protagonisti Keenan Wynn, nel ruol del manager Willy Wurble, Dewey Martin, nel ruolo del pugile e suo pupillo Daniel Norton, e Shelley Winters, nel ruolo della moglie di Willy. \u00c8 basato sul racconto \"The Lord in His Corner and Others\" di Eustace Cockrell. Nel cast, nel ruolo di un pugile avversario di Daniel, \u00e8 presente anche Charles Bronson accreditato con il suo vero nome, Charles Buchinsky.\nProduzione.\nIl film, diretto da Fred M. Wilcox su una sceneggiatura di Art Cohn con il soggetto di Eustace Cockrell (autore della storia), fu prodotto da Sol Baer Fielding per la Metro-Goldwyn-Mayer e girato nei Metro-Goldwyn-Mayer Studios a Culver City in California\nDistribuzione.\nIl film fu distribuito negli Stati Uniti dal 25 febbraio 1954 (premi\u00e8re a Memphis) al cinema dalla Metro-Goldwyn-Mayer. \u00c8 stato distribuito anche in Svezia con il titolo \"Med sting i n\u00e4ven\"."}
{"id": "4196523", "revid": "599013", "url": "https://it.wikipedia.org/wiki?curid=4196523", "title": "Matt Birk", "text": "Carriera professionistica.\nMinnesota Vikings.\nBirk fu scelto dai Minnesota Vikings nel corso del sesto giro del Draft 1998. Durante le sue prime due stagioni coi Vikings, egli apparve in 22 gare come offensive lineman di riserva. Nel 2000, Matt divenne il centro titolare dei Vikings, giocando come titolare tutte le 16 gare stagionali e venendo convocato per il suo primo Pro Bowl team. Birk disput\u00f2 come titolare tutte le gare di Minnesota tra il 2000 e il 2003.\nNel 2004, Birk salt\u00f2 le ultime 4 gare della stagione a causa di un'operazione chirurgica a un'ernia. La stagione 2005 invece la perse completamente a causa di un infortunio a un'anca che richiese un intervento chirurgico.\nBirk ritorn\u00f2 in campo nel 2006, riprendendosi nuovamente il posto di centro titolare dei Vikings e guadagnando la quinta convocazione per il Pro Bowl in carriera. Nel 2007, Birk fu nominato giocatore dell'anno Minnesota Vikings Man of the Year per il sesto anno consecutivo. Fu inoltre convocato per il suo sesto Pro Bowl, pareggiando il record di Mick Tingelhoff per il maggior numero di convocazioni per un centro dei Vikings.\nBaltimore Ravens.\nDivenuto un \"unrestricted\" free agent dopo la stagione 2008, Birk firm\u00f2 un contratto triennale del valore di 12 milioni di dollari coi Baltimore Ravens il 4 marzo 2009. L'accordo incluse 6 milioni di dollari garantiti.\nIl 4 febbraio 2012, Birk vinse il premio Walter Payton Man of the Year per i suoi sforzi dentro e fuori dal campo. Il 16 marzo, Matt firm\u00f2 un nuovo contratto triennale coi Ravens. Il 3 febbraio 2013, Birk part\u00ec come titolare nel Super Bowl XLVII contribuendo alla vittoria dei Ravens sui San Francisco 49ers per 34-31, laureandosi per la prima volta campione NFL.\nIl 22 febbraio 2013, Birk annunci\u00f2 il suo ritiro dopo 15 stagioni da professionista."}
{"id": "4196525", "revid": "132266", "url": "https://it.wikipedia.org/wiki?curid=4196525", "title": "Operazione Medak Pocket", "text": ""}
{"id": "4196526", "revid": "1649409", "url": "https://it.wikipedia.org/wiki?curid=4196526", "title": "Medaglia per la cattura di Berlino", "text": "La medaglia per la cattura di Berlino () \u00e8 stata un premio statale dell'Unione Sovietica.\nStoria.\nLa medaglia venne istituita il 9 giugno 1945.\nAssegnazione.\nLa medaglia veniva assegnata ai partecipanti alla battaglia di Berlino."}
{"id": "4196532", "revid": "1005847", "url": "https://it.wikipedia.org/wiki?curid=4196532", "title": "Elezioni parlamentari in Kosovo del 2010", "text": "Le elezioni parlamentari in Kosovo del 2010 si sono tenute il 12 dicembre 2010.\nLe elezioni, le prime dopo la dichiarazione unilaterale d'indipendenza del Paese, hanno visto la vittoria del PDK di Hashim Tha\u00e7i, che \u00e8 stato confermato premier."}
{"id": "4196536", "revid": "1649409", "url": "https://it.wikipedia.org/wiki?curid=4196536", "title": "Medaglia per la cattura di Budapest", "text": "La medaglia per la cattura di Budapest \u00e8 stata un premio statale dell'Unione Sovietica.\nStoria.\nLa medaglia venne istituita il 9 giugno 1945.\nAssegnazione.\nLa medaglia veniva assegnata ai partecipanti alla battaglia di Budapest."}
{"id": "4196537", "revid": "339392", "url": "https://it.wikipedia.org/wiki?curid=4196537", "title": "Spino santo", "text": ""}
{"id": "4196539", "revid": "77990", "url": "https://it.wikipedia.org/wiki?curid=4196539", "title": "Mitospore", "text": ""}
{"id": "4196547", "revid": "110157", "url": "https://it.wikipedia.org/wiki?curid=4196547", "title": "A Momentary Lapse of Reason Tour", "text": "A Momentary Lapse of Reason Tour fu una tourn\u00e9e dei Pink Floyd intrapresa tra il 1987 e il 1989 in seguito all'uscita dell'album \"A Momentary Lapse of Reason\".\nPrimo \"tour\" senza Roger Waters, termin\u00f2 formalmente il 18 luglio 1989 con una coda nel 1990 al festival di Knebworth (\"Another Lapse Tour\"). Da questo tour furono tratti 2 album live: \"Delicate Sound of Thunder\" del 1988 e \"Live at Knebworth '90\" del 2021.\nScaletta principale.\nScaletta del concerto a Venezia (15 luglio 1989).\nIl concerto di Venezia fu un evento speciale organizzato durante la tradizionale festa del Redentore del 1989, seguito gratuitamente da circa 200.000 spettatori assiepati sulle rive del bacino di San Marco e trasmesso in mondovisione dalla Rai in 20 paesi, con oltre 100 milioni di telespettatori. A causa delle restrizioni di tempo della trasmissione TV dal vivo e dei satelliti, alcune canzoni furono tralasciate ed altre accorciate in alcuni punti. Dopo il concerto seguirono aspre polemiche sulla cattiva gestione dell'evento."}
{"id": "4196550", "revid": "1649409", "url": "https://it.wikipedia.org/wiki?curid=4196550", "title": "Medaglia per la cattura di K\u00f6nigsberg", "text": "La medaglia per la cattura di K\u00f6nigsberg \u00e8 stata un premio statale dell'Unione Sovietica.\nStoria.\nLa medaglia venne istituita il 9 giugno 1945.\nAssegnazione.\nLa medaglia veniva assegnata ai partecipanti alla battaglia di K\u00f6nigsberg."}
{"id": "4196552", "revid": "46291", "url": "https://it.wikipedia.org/wiki?curid=4196552", "title": "Dianthus carthusianorum", "text": "Dianthus carthusianorum L. (Garofanino dei Certosini) \u00e8 una specie di \"Dianthus\". \u00c8 originaria delle fasce temperate dell'Europa e dell'Asia, particolarmente diffusa in habitat asciutti (praterie, brughiere, terreni sabbiosi) ad altitudini fino ai 2.500 m. In passato ha avuto inoltre particolare diffusione presso i monasteri e gli annessi giardini, venendo impiegata dai monaci per alleviare il dolore e i reumatismi, grazie alle sue particolari sostanze saponine che la contiene la pianta. Da questo diffuso impiego trarrebbe la specie il nome scientifico.\nSi tratta di una pianta erbacea perenne che cresce fino a 60\u00a0cm di altezza. Presenta foglie sottili, lunghe fino a 7\u00a0cm e larghe all'incirca 5\u00a0mm. I fiori misurano indicativamente 18\u201320\u00a0mm di diametro, variando in quanto a tonalit\u00e0 dal rosa scuro al viola, talvolta addirittura al bianco."}
{"id": "4196553", "revid": "287204", "url": "https://it.wikipedia.org/wiki?curid=4196553", "title": "Ceramica di Fikellura", "text": "La ceramica di Fikellura \u00e8 una classe della ceramica greco-orientale, il cui centro di produzione \u00e8 stato localizzato nel sud della Ionia, a Mileto, dove si sviluppa a partire dalla fase media del \"Wild Goat Style\"; il nome deriva dalla localit\u00e0 di Fikellura, situata sull'isola di Rodi, nei pressi di Kameiros, dove avvennero i primi ritrovamenti. \u00c8 datata tra il 560 e la fine del VI secolo a.C. (si fa riferimento al 494 a.C., anno della distruzione di Mileto da parte dei Persiani). Lo stile di questa ceramica \u00e8 molto simile a quello dei piccoli maestri ionici e, nel contesto della ceramica greco-orientale, si distingue sia per la semplificazione e riduzione degli ornamenti, sia per la disinvoltura nella composizione, gi\u00e0 evidente sui vasi pi\u00f9 antichi nel fregio animalistico di gusto orientalizzante.\nSamo, Rodi e Mileto sono i principali siti di provenienza, ma la ceramica di Fikellura era popolare in tutta la regione meridionale dell'oriente greco. Le esportazioni coincidono con quelle delle altre ceramiche greco-orientali: l'Egitto (Naucrati, Tell Defenneh), Cipro, il Ponto e la costa occidentale del Mar Nero, le Cicladi (Delo, Rheneia), Egina. Diminuiscono verso la fine del VI secolo a.C., soprattutto nelle terre pi\u00f9 lontane dal luogo di origine e probabilmente a causa della competizione da parte della ceramica attica.\nDescrizione.\nLe forme pi\u00f9 diffuse sono l'anfora, l'oinochoe e la kylix. L'anfora ha forma larga e spalla piatta; ne \u00e8 probabile derivazione l'anforisco, molto popolare a partire dal periodo pi\u00f9 tardo, che si presenta con una standardizzata decorazione a rete o altre decorazioni semplici come mezzelune e foglie d'edera; entrambe le tipologie hanno anse zigrinate. La terracotta va dal marrone chiaro al rosa, l'ingubbio dal giallo crema al bianco, la vernice dal marrone scuro al rosso. I dettagli sono a risparmio. Il porpora aggiunto \u00e8 presente sugli esemplari pi\u00f9 antichi, il bianco \u00e8 usato molto raramente e non vi \u00e8 alcuna distinzione di colore tra uomini e donne. Elementi ornamentali costanti sono i tratti verticali sul labbro delle anfore e gli intrecci e i meandri sul collo; sul corpo si trovano volute, mezzelune e fiori di loto. Le volute sono l'ornamento principale sulle anfore del periodo pi\u00f9 tardo, a partire dal 540 a.C. circa.\nIl Pittore di Altenburg \u00e8 uno dei pionieri di questo stile; tra i vasi che gli vengono attribuiti l'anfora conservata al British Museum e datata al 560 a.C. circa, mostra come le innovazioni rispetto al medio II del \"Wild Goat Style\" siano nette a partire dai primi esemplari: la differenza \u00e8 evidente nel modo di dipingere le teste degli animali, non pi\u00f9 a linea di contorno, ma risparmiando sottilissime linee bianche ad imitazione delle figure nere. Nei vasi pi\u00f9 antichi, dove l'esecuzione \u00e8 solitamente pi\u00f9 accurata, la decorazione principale \u00e8 costituita dal fregio animalistico sulla spalla, caratterizzato da una grande variet\u00e0 di specie che inizia a venir meno a partire dal 530 a.C. circa. Successivamente la zona figurata sul ventre diviene il campo principale, mentre il fregio sulla spalla si riduce ad una semplice fascia ornamentale. Il ventre pu\u00f2 essere decorato con figure umane in composizioni libere e con il numero delle figure che diminuisce nel tempo; la figura singola in campo aperto, tra volute che partono dalla zona sotto le anse, appartiene alla seconda met\u00e0 del VI secolo a.C. Tra i soggetti si trovano prevalentemente comasti, ma anche banchetti e scene mitologiche, satiri e pigmei. La decadenza dello stile sul finire del secolo \u00e8 evidente nelle figure di animali, mentre le figure umane possono talvolta mantenere una qualit\u00e0 pi\u00f9 elevata. La formula con la figura umana in campo vuoto \u00e8 tipica di un autore che viene chiamato \"Running Man Painter\". Di migliore qualit\u00e0 rispetto a quest'ultimo \u00e8 il lavoro di un suo contemporaneo chiamato \"Painter of the Running Satyrs\", del quale si conoscono solo tre vasi completi e che dimostra un carattere pi\u00f9 preciso nel disegno e pi\u00f9 accurato nella composizione, la quale non sembra nascere da schemi prefissati."}
{"id": "4196555", "revid": "767487", "url": "https://it.wikipedia.org/wiki?curid=4196555", "title": "L'assedio di fuoco", "text": "L'assedio di fuoco (\"Riding Shotgun\") \u00e8 un film western del 1954 diretto da Andr\u00e9 De Toth.\nTrama.\nLa guardia di diligenza Larry Delong cade nell'imboscata di un gruppo di fuorilegge, in combutta con un uomo che lo stesso Larry sta cercando, Dan Marady, che ha ucciso la sorella e il nipote di Delong. Larry aveva riconosciuto la pistola di Marady ed era caduto nel tranello quando aveva inseguito l'uomo che aveva portato con s\u00e9 quell'arma, dicendo che il suo proprietario era in fin di vita dopo un incidente a cavallo. Larry viene legato e lasciato morire di sete, ma, fuggendo, i suoi aguzzini dimenticano per terra la pistola di Larry e, inavvertitamente, perdono quella di Marady. Larry si libera e s'impadronisce di entrambe le pistole. Una volta tornato alla cittadina di Deep Water, per\u00f2, praticamente l'intero paese lo crede complice dei banditi e coinvolto nell'agguato in cui il guidatore della diligenza \u00e8 rimasto ucciso.\nNessun abitante del villaggio, fatta eccezione per Orissa Flynn, la sua fidanzata, e per Doc Winkler, presta attenzione ai suoi avvertimenti, quando sostiene che gli uomini di Marady giungeranno in citt\u00e0 per effettuare una rapina nella casa da gioco di propriet\u00e0 del padre di Orissa, e Delong \u00e8 costretto a rifugiarsi in una rimessa, dove aveva cercato di acquistare un cavallo per mettersi sulle tracce dello sceriffo, corso a inseguire i responsabili dell'assalto alla diligenza. Una folla si riunisce con l'intento di linciarlo, e solo l'intervento del vicesceriffo Tub Murphy evita di peggiorare ulteriormente la situazione.\nNel frattempo, gli uomini di Marady assaltano la sala da gioco, approfittando della distrazione dell'intero villaggio. Delong riesce a fuggire attraverso un sottotetto e a sabotare la fuga della banda. Una sparatoria ha luogo, durante la quale Marady, convintosi che Delong abbia esaurito le munizioni, \u00e8 colpito a morte. Infatti la pistola di Larry aveva sparato tutti i proiettili in canna, come Marady aveva ben calcolato, ma questi non poteva sapere che Delong aveva con s\u00e9 pure il revolver del suo nemico. Marady \u00e8 per l'appunto ucciso dalla sua stessa pistola.\nProduzione.\nIl film, diretto da Andr\u00e9 De Toth su una sceneggiatura di Thomas W. Blackburn con il soggetto di Kenneth Perkins, fu prodotto da Ted Sherdeman per la Warner Bros. Pictures e girato nel Bell Ranch a Santa Susana e nel Warner Ranch a Calabasas in California.\nDistribuzione.\nIl film fu distribuito negli Stati Uniti dal 1\u00ba aprile 1954 al cinema dalla Warner Bros.\nAlcune delle uscite internazionali sono state:"}
{"id": "4196558", "revid": "1649409", "url": "https://it.wikipedia.org/wiki?curid=4196558", "title": "Medaglia per la cattura di Vienna", "text": "La medaglia per la cattura di Vienna \u00e8 stata un premio statale dell'Unione Sovietica.\nStoria.\nLa medaglia venne istituita il 9 giugno 1945.\nAssegnazione.\nLa medaglia veniva assegnata ai partecipanti all'offensiva di Vienna."}
{"id": "4196559", "revid": "46931", "url": "https://it.wikipedia.org/wiki?curid=4196559", "title": "Riding Shotgun", "text": ""}
{"id": "4196563", "revid": "132266", "url": "https://it.wikipedia.org/wiki?curid=4196563", "title": "Repubblica Croata dell'Herceg-Bosna", "text": ""}
{"id": "4196566", "revid": "767487", "url": "https://it.wikipedia.org/wiki?curid=4196566", "title": "Guadalent\u00edn", "text": "Il Guadalent\u00ecn (in lingua araba \"Oued al Iznain\"), conosciuto anche come Sangonera o Regueron, \u00e8 un fiume del sud-est della penisola iberica. Attraversa le provincie di Almer\u00eda e Murcia; inoltre rappresenta il maggior affluente di destra del Segura.\nPercorso.\nNasce nella \"Sierra de Maria\", nel nord della provincia di Almer\u00eda e riceve nello stagno \"de Puentes\" il \"ruscello de Chirivel\", nella provincia di Murcia.\nIl corso basso, presso la confluenza col Segura, \u00e8 fortemente canalizzato; numerose opere idrauliche ne limitano la portata media e proteggono il centro abitato di Murcia.\nSfocia dopo circa 121\u00a0km, nel Segura, presso \"Huerta de Murcia\".\nEsondazioni.\nLa portata del fiume \u00e8 molto variabile, essendo capace di passare da una secca estrema a piene, tutte in pochissimo tempo.\nAlcune delle esondazioni pi\u00f9 ricordate sono 2:"}
{"id": "4196567", "revid": "1543377", "url": "https://it.wikipedia.org/wiki?curid=4196567", "title": "Chaos of Forms", "text": "Chaos of Forms \u00e8 il terzo album della band technical death metal Revocation, pubblicato il 16 agosto 2011 dalla Relapse Records.\nLa traccia \"Cradle Robber\" \u00e8 stata pubblicata in streaming sulla pagina Facebook della band, il 10 maggio 2011.\nCritica.\nChaos of Forms \u00e8 stato universalmente apprezzato dalla critica. Il Daily Rotation ne ha assegnato un punteggio di 9.3 su 10, definendolo 'uno dei migliori album dell'anno' che ha prodotto 'un sound accattivante e prorompente, come lo sono stati i Pantera al loro tempo'."}
{"id": "4196569", "revid": "22475", "url": "https://it.wikipedia.org/wiki?curid=4196569", "title": "Flipnote Studio", "text": "Flipnote Studio \u00e8 un'applicazione freeware per Nintendo DSi, realizzata da Nintendo EAD e disponibile gratuitamente su DSiWare.\nDistribuita originariamente in Giappone come , \"Flipnote Studio\" permette agli utenti di creare note, basate, sia su immagini che su parole, aggiungere suoni, e fondere le due caratteristiche, al fine di creare animazioni \"frame-to-frame\" nello stile \"Flipbook\" (da cui il nome). Nonostante Nintendo all'inizio si riferisse all'applicazione con il nome di Moving Notepad, questa fu annunciata ufficialmente all'E3 2009, come Flipnote Studio. Venne pubblicata in Giappone il 24 dicembre 2008, in Nord America il 12 agosto 2009, ed in Europa e Australia il 14 agosto 2009. Venne anche incluso come programma preinstallato su Nintendo DSi LL/XL e Nintendo DSi con firmware 1.4. Un servizio online, chiamato permetteva inoltre agli utenti di scambiarsi animazioni.\nNel 2011 Shigeru Miyamoto ha annunciato che una versione per Nintendo 3DS sarebbe stata distribuita con il nome di \"Flipnote Memo\". Il rilascio dell'applicazione, in seguito rinominata Flipnote Studio 3D, era previsto per l'estate del 2013, ma la sua pubblicazione sul Nintendo eShop venne rimandata. Fu resa disponibile in Giappone dal 24 luglio 2013 e in Nord America dal 10 febbraio 2015, mentre per l'Europa nel marzo 2016. Il servizio online di Flipnote Hatena venne ritirato ufficialmente nel 31 maggio 2013. Tuttavia, gli utenti possono trasferire i flipnote del loro account Hatena al nuovo servizio online di Flipnote Studio 3D, non disponibile in Europa.\nFunzioni.\n Flipnote Studio offre all'utente tre strumenti principali con il quale disegnare: una matita, un pennello e una gomma, ognuno di essi estremamente personalizzabile. Tramite questi strumenti, l'utente pu\u00f2 disegnare su \"frames\" di diversa durata, chiamati Flipnote. L'applicazione fornisce altre funzioni come, divisione in livelli, la possibilit\u00e0 di rimpicciolire o ingradire del 50%, spostare, copiare, incollare, ecc. \u00c8 presente anche l'opzione di importazione di fotografie dalla fotocamera del Nintendo DSi, anche se in monocromo. Si possono usare fino ad un massimo di 999 pagine, e, proseguendo con l'animazione, l'utente pu\u00f2 scegliere di registrare con il microfono del DSi, fino a 4 tracce audio, 3 delle quali pi\u00f9 piccole e una principale, oppure importando suoni dal \"Sound Nintendo DSi\". Le tracce secondarie possono essere fuse con quella principale \u00c8 possibile modificare la velocit\u00e0 di registrazione, da 0.5 a 30 FPS, divise in 8 velocit\u00e0."}
{"id": "4196572", "revid": "22475", "url": "https://it.wikipedia.org/wiki?curid=4196572", "title": "DSiWare", "text": ""}
{"id": "4196573", "revid": "54253", "url": "https://it.wikipedia.org/wiki?curid=4196573", "title": "Effetto piezonucleare", "text": ""}
{"id": "4196574", "revid": "1649409", "url": "https://it.wikipedia.org/wiki?curid=4196574", "title": "Medaglia per la liberazione di Praga", "text": "La medaglia per la liberazione di Praga \u00e8 stata un premio statale dell'Unione Sovietica.\nStoria.\nLa medaglia venne istituita il 9 giugno 1945.\nAssegnazione.\nLa medaglia veniva assegnata ai partecipanti all'offensiva di Praga."}
{"id": "4196584", "revid": "1649409", "url": "https://it.wikipedia.org/wiki?curid=4196584", "title": "Medaglia per la liberazione di Varsavia", "text": "La medaglia per la liberazione di Varsavia \u00e8 stata un premio statale dell'Unione Sovietica.\nStoria.\nLa medaglia venne istituita il 9 giugno 1945.\nAssegnazione.\nLa medaglia veniva assegnata ai partecipanti all'operazione Vistola-Oder"}
{"id": "4196587", "revid": "767487", "url": "https://it.wikipedia.org/wiki?curid=4196587", "title": "L'ultimo Apache", "text": "L'ultimo Apache (\"Apache\") \u00e8 un film statunitense del 1954 diretto da Robert Aldrich.\n\u00c8 un film western con protagonisti Burt Lancaster, nel ruolo di Massai, luogotenente del capo degli indiani Apache Geronimo e ultimo guerriero della sua trib\u00f9 in fuga e contro tutti, Jean Peters e John McIntire. \u00c8 basato sul romanzo \"Broncho Apache\" di Paul Wellman.\nTrama.\nStati Uniti, 1886. Il giovane apache Massai rifiuta di arrendersi - come invece fa il suo capo Geronimo - all'Esercito degli Stati Uniti; viene tuttavia catturato e costretto a salire insieme agli altri indiani sul treno a vapore che li porter\u00e0 in Florida. Massai per\u00f2 non demorde e alla prima occasione riesce a fuggire, scoprendo cos\u00ec la civilt\u00e0 dei \"bianchi\", una volta arrivato nella cittadina pi\u00f9 vicina.\nProduzione.\nIl film, diretto da Robert Aldrich su una sceneggiatura di James R. Webb con il soggetto di Paul Wellman (autore del romanzo), fu prodotto da Harold Hecht e Burt Lancaster (non accreditato come produttore) per la Linden Productions e la Hecht-Lancaster Productions e girato in California, Nuovo Messico e Arizona dal 19 ottobre al 22 novembre del 1953.\nDistribuzione.\nIl film fu distribuito negli Stati Uniti dal 9 luglio 1954 al cinema dalla United Artists.\nAlcune delle uscite internazionali sono state:\nCritica.\nSecondo il Morandini il film \u00e8 \"forse, il pi\u00f9 bello, certamente il pi\u00f9 vigoroso\" film di Robert Aldrich, \"quello in cui il discorso filoindiano \u00e8 pi\u00f9 esplicito\". Il film si rivela innovativo e \"solido come una roccia\" ed \"una delle pi\u00f9 belle e significative carrellate del cinema hollywoodiano\". Il finale del film, che il regista e Lancaster avrebbero voluto meno positivo e ottimista, fu imposto dalla produzione."}
{"id": "4196589", "revid": "121945222", "url": "https://it.wikipedia.org/wiki?curid=4196589", "title": "Titolo (diritto)", "text": "Un titolo (o la causa adquirendi), in diritto, \u00e8 il fatto o l'atto giuridico dal quale deriva l'acquisto di una situazione giuridica soggettiva da parte di un soggetto di diritto cui \u00e8 ascrivibile. \nPer estensione, \u00e8 detto tale anche il documento che comprova tale fatto o atto e, quindi, l'appartenenza della situazione giuridica soggettiva al titolare.\nSi pu\u00f2 parlare di titolo in riferimento a qualsiasi situazione giuridica soggettiva, ma il termine tende ad essere usato prevalentemente con riferimento al diritto soggettivo. \nModalit\u00e0 di acquisizione.\nOriginaria.\nUn diritto soggettivo pu\u00f2 essere acquisito da un soggetto a \"titolo originario\", se sorge a suo favore senza che gli sia stato trasmesso da un altro soggetto, o a \"titolo derivativo\", se gli \u00e8 stato trasmesso da un altro soggetto. In tal vaso il titolo determina al contempo la nascita del diritto soggettivo (e del rapporto giuridico di cui \u00e8 il contenuto) e il suo acquisto da parte del titolare. \nDerivativa.\nQualora si tratti della seconda ipotesi, il diritto soggettivo \u00e8 gi\u00e0 sorto e il titolo determina solamente l'acquisto dello stesso da parte del nuovo titolare, e in tal caso trova applicazione il principio espresso dal brocardo \"nemo plus iuris ad alium transferre potest quam ipse habet\", secondo il quale non si pu\u00f2 trasferire ad altri un diritto che non si ha o di maggiore ampiezza rispetto a quello che si ha.\nVi sono due specie di acquisto a titolo derivativo: l'acquisto \"a titolo derivativo-traslativo\", che si ha quando viene acquisito lo stesso diritto che aveva il precedente titolare, e l'acquisto \"a titolo derivativo-costitutivo\", che si ha quando viene acquisito un diritto che deriva da quello del precedente titolare perch\u00e9 ne assorbe il contenuto o lo limita (\u00e8 ci\u00f2 che accade quando si costituisce un diritto reale minore, come l'usufrutto, enuclendolo dal diritto di propriet\u00e0). \nNell'acquisto a titolo derivativo, il soggetto che trasmette il diritto \u00e8 detto \"autore\" o \"dante causa\", quello che l'acquista \"successore\" o \"avente causa\" e si realizza una \"successione\" di soggetti nel rapporto giuridico, ossia una modificazione soggettiva dello stesso. Dal punto di vista del dante causa che, con proprio atto, trasferisce un diritto all'avente causa, si parla anche di \"alienazione\" del diritto stesso. La successione pu\u00f2 essere a \"titolo universale\", quando il successore subentra in tutti i rapporti di cui \u00e8 parte il dante causa (il tipico esempio \u00e8 la successione \"mortis causa\", che consegue alla perdita di soggettivit\u00e0 giudica da parte del dante causa), oppure a \"titolo particolare\", quando invece il successore subentra solo in determinati rapporti."}
{"id": "4196592", "revid": "46931", "url": "https://it.wikipedia.org/wiki?curid=4196592", "title": "L'ultimo apache", "text": ""}
{"id": "4196593", "revid": "1115778", "url": "https://it.wikipedia.org/wiki?curid=4196593", "title": "Liga ACB 1995-1996", "text": "La Liga ACB 1995-1996 \u00e8 stata la 40\u00aa edizione del massimo campionato spagnolo di pallacanestro maschile.\nLa stagione si \u00e8 conclusa con il Barcellona vincitore del suo nono titolo, e la retrocessione in LEB di Gij\u00f3n Baloncesto e Festina Andorra.\nRisultati.\nPlay-out.\nVerdetti: Gij\u00f3n Baloncesto e Festina Andorra retrocesse in Liga LEB"}
{"id": "4196600", "revid": "2110845", "url": "https://it.wikipedia.org/wiki?curid=4196600", "title": "James Wharram", "text": "Biografia.\nNel 1953 Wharram ha costruito il suo primo catamarano, chiamato Tangaroa, lungo 8 m, con il quale ha intrapreso un viaggio transatlantico. Nel 1959 attravers\u00f2 nuovamente il Nord Atlantico, accompagnato da Jutta e Ruth, due donne tedesche, con \"Rongo\", lungo 12,2 m, costruito a Trinidad. Insieme a Hannes, figlio di Jutta, Wharram e Ruth sono partiti una terza volta per un giro del mondo, non terminato a causa della morte di Jutta."}
{"id": "4196601", "revid": "1649409", "url": "https://it.wikipedia.org/wiki?curid=4196601", "title": "Medaglia per la liberazione di Belgrado", "text": "La medaglia per la liberazione di Belgrado \u00e8 stata un premio statale dell'Unione Sovietica.\nStoria.\nLa medaglia venne istituita il 9 giugno 1945.\nAssegnazione.\nLa medaglia veniva assegnata ai partecipanti all'offensiva di Belgrado."}
{"id": "4196608", "revid": "1999495", "url": "https://it.wikipedia.org/wiki?curid=4196608", "title": "Franco Ricciardi Live", "text": "Franco Ricciardi LIVE \u00e8 il dodicesimo album, il primo dal vivo, del cantante Franco Ricciardi.\nRegistrato in concerto, in occasione della \"Festa di Porta Capuana\" del 2000."}
{"id": "4196609", "revid": "2166030", "url": "https://it.wikipedia.org/wiki?curid=4196609", "title": "Convenzione di Londra (1840)", "text": "La Convenzione di Londra del 1840 \u00e8 stato un accordo (che formalmente si chiama \u201cConvenzione per la pacificazione del Levante\u201d) firmato il 15 luglio 1840 tra Russia, Austria, Regno Unito e Prussia da un lato e l'Impero Ottomano dall'altro.\nTrattative.\nIl trattato riassumeva i recenti accordi riguardanti l'Impero Ottomano sotto Abd\u00fclmecid I , e la sua seconda guerra con l'Egitto di Mehmet Ali . Fu portato avanti dalla paura delle Grandi Potenze dell'effetto destabilizzante che un crollo ottomano avrebbe avuto sull'Europa.\nGli ottomani accettarono di dichiarare i Dardanelli chiusi a tutte le navi da guerra non ottomane in tempo di pace. In cambio, i firmatari offrirono a Muhammad Ali e ai suoi eredi il controllo permanente sull'Egitto e sull'Eyalet di Sidone se i territori sarebbero rimasti parte dell'Impero Ottomano. Se non avesse accettato il ritiro delle sue forze entro dieci giorni, avrebbe dovuto perdere l'offerta nella Siria meridionale; se avesse ritardato l'accettazione per pi\u00f9 di 20 giorni, avrebbe dovuto rinunciare a tutto quanto offerto. Egli doveva anche restituire al sultano Abd\u00fclmecid I la flotta ottomana che aveva disertato ad Alessandria. Muhammad Ali doveva anche ritirare immediatamente le sue forze dall'Arabia, dalle Citt\u00e0 Sante, da Creta, dal distretto di Adana, tutto all'interno dell'Impero ottomano.\nCrisi Orientale del 1840.\nLe potenze europee accettarono di usare tutti i mezzi di persuasione possibili per realizzare questo accordo, ma Muhammad Ali, sostenuto dalla Francia, rifiut\u00f2 di accettarne i termini nel tempo stabilito. Questo port\u00f2 alla crisi orientale del 1840, e le forze britanniche e austriache attaccarono San Giovanni d'Acri, sconfiggendo le sue truppe alla fine del 1840. Le forze di Muhammad Ali affrontarono una crescente pressione militare dall'Europa e dall'Impero Ottomano, combatterono una battaglia persa contro gli insorti nei suoi territori catturati, e videro il generale deterioramento delle loro forze armate a causa dello sforzo delle recenti guerre.\nMuhammad Ali accett\u00f2 infine i termini della Convenzione e i firmani emessi successivamente dal sultano, confermando il suo dominio su Egitto e Sudan. Si ritir\u00f2 dalla Siria e da Creta e rimand\u00f2 indietro la flotta ottomana. La Convenzione di Londra e i firmani furono la base legale per lo status dell'Egitto come provincia ottomana privilegiata. Pi\u00f9 tardi i nazionalisti egiziani li citarono per screditare le rivendicazioni dell'occupazione britannica"}
{"id": "4196610", "revid": "1649409", "url": "https://it.wikipedia.org/wiki?curid=4196610", "title": "Medaglia per la vittoria sulla Germania nella grande guerra patriottica 1941-1945", "text": "La medaglia per la vittoria sulla Germania nella grande guerra patriottica 1941-1945 () \u00e8 stata un premio statale dell'Unione Sovietica.\nStoria.\nLa medaglia venne istituita il 9 giugno 1945.\nAssegnazione.\nLa medaglia veniva assegnata ai partecipanti alla seconda guerra mondiale."}
{"id": "4196616", "revid": "1649409", "url": "https://it.wikipedia.org/wiki?curid=4196616", "title": "Medaglia per la vittoria sul Giappone", "text": "La medaglia per la vittoria sul Giappone \u00e8 stata un premio statale dell'Unione Sovietica.\nStoria.\nLa medaglia venne istituita il 30 settembre 1945.\nAssegnazione.\nLa medaglia veniva assegnata ai partecipanti alla seconda guerra mondiale."}
{"id": "4196619", "revid": "110157", "url": "https://it.wikipedia.org/wiki?curid=4196619", "title": "Lega Nazionale A 2012-2013 (pallavolo femminile)", "text": "La Lega Nazionale A 2012-2013 si \u00e8 svolta dal 15 settembre 2012 al 20 marzo 2013: al torneo hanno partecipato 9 squadre di club svizzere e la vittoria finale \u00e8 andata per l'ottava volta al Volero Z\u00fcrich.\nRegolamento.\nLa competizione prevede che tutte le squadre si incontrino in due volte in gironi di andata e ritorno, al termine dei quali le prime cinque classificate disputano play-off, mentre le ultime quattro prendono parte ai play-out. Ai play-off tutte le squadre si incontrano nuovamente per due volte; le prime due classificate accedono alla finale scudetto, mentre terza e quarta classificata si qualificano per la finale 3\u00ba posto. I play-out hanno la medesima forma dei play-off e a retrocedere \u00e8 l'ultima classificata."}
{"id": "4196625", "revid": "106456", "url": "https://it.wikipedia.org/wiki?curid=4196625", "title": "Antipapa Celestino II", "text": ""}
{"id": "4196626", "revid": "261541", "url": "https://it.wikipedia.org/wiki?curid=4196626", "title": "Salvatore Betti", "text": "Biografia.\nSecondo Carisio Ciavarini, che cur\u00f2 la sua opera postuma \"Memorie istoriche degli uomini illustri di Orciano\", Salvatore ebbe i suoi natali a Roma per caso, ivi trovandosi di passaggio i suoi genitori Teofilo Betti e Maria Buzzetti verso la fine del gennaio 1792; la sua famiglia era in realt\u00e0 di origini marchigiane, di Orciano di Pesaro. Il nonno paterno fu il magistrato e letterato orcianese Cosimo Betti, ascritto al patriziato di Loreto, Pergola, Arcevia e autore del poema \"La consumazione del secolo\" del 1793, mentre suo zio Niccol\u00f2 Betti, frate francescano, nel 1810 fu autore di un'opera nella quale descrisse la progettazione di un marchingegno alato destinato al volo: \"Pterometria, ossia descrizione di una macchina capace al volo, colla quale potr\u00e0 l'uomo facilmente e comodamente volare\".\nTrascorse l'infanzia nella terra d'origine dei genitori: dapprima studi\u00f2 le materie umanistiche e la retorica presso il seminario di Pesaro, poi matematica e filosofia presso i benedettini del monastero di Fonte Avellana e da ultimo frequent\u00f2 i camaldolesi.\nPer la sua evoluzione letteraria fu decisiva l'influenza di Giulio Perticari, di cui fu amico e discepolo, chiamato dal Betti \"secondo padre\", come rivelato da lui stesso e nel saggio \"Sulla istituzione della vera tragedia greca per opera di Eschilo\", del 1824, e nel quinto dialogo de \"L'illustre Italia. Dialoghi\", opera del triennio 1841-1843. Le prime esperienze letterarie del Betti iniziarono nella zona del pesarese, poich\u00e9 a quel tempo il padre era bibliotecario presso la Biblioteca Oliveriana di Pesaro. Si occup\u00f2 in particolare della pubblicazione di alcune iscrizioni latine, di lettere di erudizione, di poesie occasionali e fu interessato altres\u00ec alla numismatica. Nel 1815 a Orciano di Pesaro insieme al prevosto Sacchini e al medico Marfori istitu\u00ec l'Accademia di scienze, belle lettere ed arti, in luogo dell'antica Accademia dei Tenebrosi, radunandovi i pi\u00f9 noti letterati dell'epoca; ne dett\u00f2 lo statuto e ne fu vice presidente.\nDal 1819 fu chiamato a Roma, ove dimor\u00f2 fino alla morte, dalla famiglia Odescalchi per diventare precettore dei rampolli della nobile casata. In quegli anni nella capitale inizi\u00f2 a contribuire attivamente al \"Giornale arcadico di scienze, lettere ed arti\", uno dei pi\u00f9 importante periodici di erudizione dei primi anni del secolo decimonono. Tra i fondatori vanno ricordati, oltre allo stesso Betti, anche Giulio Perticari, Pietro Odescalchi, Luigi Biondi, Bartolomeo Borghesi, Pietro Carpi, Giuseppe Tambroni e Antonio Nibby.\nApprezzato dai sommi pontefici, dai capi degli stati della penisola italiana e, in generale, dai reazionari, fu la manifestazione di un'antica cultura classica e aulica ancora viva, contrapposta alla giovane ventata europea d'innovazione e di fermento ideologico. Gli autori vi proposero scritti di archeologia, di letteratura, di filosofia, di giurisprudenza, di scienze naturali e di medicina. Lo stile e le argomentazioni furono spesso in polemica con la cultura romantica di George Gordon Byron, Victor Hugo, Walter Scott e di Alessandro Manzoni. Gli articoli personali di Salvatore Betti trattarono di letteratura, di linguistica, di erudizione, di archeologia e di numismatica.\nNel 1829 ricevette la cattedra di storia e di mitologia all'Accademia di San Luca. Divenne anche prosegretario della stessa accademia e, in seguito al decesso del segretario Giuseppe Antonio Guattani nel 1831, divenne segretario perpetuo. Il triennio tra il 1841 e il 1843 fu occupato dalla stesura della sua pi\u00f9 celebre opera in due tomi, \"L'illustre Italia. Dialoghi\", successivamente riveduta ed estesa nell'edizione di Torino del 1854. Nell'opera vige uno stile aulico e si scorge l'inclinazione al gusto letterario di Vittorio Alfieri, di Carlo Botta, di Pietro Giordani, di Vincenzo Monti e di Giulio Perticari. Papa Pio IX nel 1846 lo nomin\u00f2 Cavaliere dell'Ordine di San Gregorio Magno. Nel 1847 fece parte del Consiglio di censura insieme a Carlo Antici, ad Antonio Coppi e a Giuseppe Vannutelli per l\"'imprimatur\", ovvero il vaglio e la revisione delle opere da dare alla stampa. Nel 1848 fu nominato consultore di Stato. Fu inoltre censore presso la Pontificia accademia romana di archeologia per vari anni, presidente della stessa dal 1857 al 1870 e accademico della Crusca. Fu membro dell'Accademia delle Scienze di Torino (dal 17 marzo 1825), dell'Accademia di Scienze, Lettere e Belle Arti di Palermo, della Real Academia de la Historia di Madrid, dell'Accademia Ercolanese di Napoli, dell'Accademia di belle arti di Bologna, di Firenze e di Torino.\nMor\u00ec a Roma il 4 ottobre 1882 all'et\u00e0 di novant'anni. Per la sua morte Giosu\u00e8 Carducci compose un necrologio.\nOpere.\nSelezion\u00f2 alcuni articoli di vario genere dal \"Giornale arcadico di scienze, lettere ed arti\" e li raccolse nei volumi:\nCollabor\u00f2 a due opere:\nDiresse numerose lettere ai suoi amici; vanno ricordati i carteggi con: Vincenzo Monti, Giulio Perticari, Basilio Puoti, Paolo Costa, Luigi Biondi e Pietro Tenerani.\nAlcuni suoi scritti su Dante Alighieri furono pubblicati postumi e furono curati da Giuseppe Cugnoni:\nAnche un'opera sui personaggi del suo paese d'infanzia fu pubblicata postuma:"}
{"id": "4196628", "revid": "1649409", "url": "https://it.wikipedia.org/wiki?curid=4196628", "title": "Medaglia al valore del lavoro", "text": "La medaglia per distinzione nel lavoro \u00e8 stata un premio statale dell'Unione Sovietica.\nStoria.\nLa medaglia venne istituita il 27 dicembre 1938 ed \u00e8 stata assegnata per la prima volta il 15 gennaio 1939.\nAssegnazione.\nLa medaglia veniva assegnata ai lavoratori, agricoltori, specialisti dell'economia nazionale, ai lavoratori della scienza, della cultura, istruzione, sanit\u00e0 e ad altri cittadini dell'URSS, e in casi eccezionali, ai cittadini stranieri, per premiare:"}
{"id": "4196633", "revid": "2023463", "url": "https://it.wikipedia.org/wiki?curid=4196633", "title": "Coppa Italia Primavera 2012-2013", "text": "La Coppa Italia Primavera 2012-13, denominata Primavera Tim Cup, \u00e8 la quarantunesima edizione del torneo riservato alle squadre giovanili iscritte al Campionato Primavera. Il torneo \u00e8 iniziato il 22 agosto 2012 e si \u00e8 concluso il 16 aprile 2013.\nla Juventus ha vinto il torneo per la 4\u00aa volta nella sua storia battendo nella doppia finale il .\nTurno preliminare.\nAndata 22 agosto 2012, ritorno 29 agosto 2012.\nPrimo turno eliminatorio.\nAndata il 15 e 19 settembre 2012; ritorno 3, 6 e 24 ottobre 2012\nSecondo turno eliminatorio.\nAndata il 30 e 31 ottobre 2012; ritorno il 7 novembre 2012\nOttavi di finale.\nAndata il 27 e 28 novembre 2012; ritorno il 7, 8 e 9 dicembre 2012\nQuarti di finale.\nAndata il 15 e 16 dicembre 2012; ritorno il 21 e 22 dicembre 2012\nSemifinali.\nAndata il 23 gennaio 2013; ritorno il 30 gennaio 2013\nFinale.\nAndata il 13 marzo 2013; ritorno 16 aprile 2013"}
{"id": "4196639", "revid": "1649409", "url": "https://it.wikipedia.org/wiki?curid=4196639", "title": "Medaglia per distinzione nel lavoro", "text": "La medaglia per distinzione nel lavoro \u00e8 stata un premio statale dell'Unione Sovietica.\nStoria.\nLa medaglia venne istituita il 27 dicembre 1938 ed \u00e8 stata assegnata per la prima volta il 15 gennaio 1939.\nAssegnazione.\nLa medaglia veniva assegnata ai lavoratori, agricoltori, specialisti dell'economia nazionale, ai lavoratori della scienza, della cultura, istruzione, sanit\u00e0 e ad altri cittadini dell'URSS, e in casi eccezionali, ai cittadini stranieri, per premiare:"}
{"id": "4196641", "revid": "1543377", "url": "https://it.wikipedia.org/wiki?curid=4196641", "title": "Tuffi ai Giochi della XVII Olimpiade - Trampolino 3 metri maschile", "text": "Il concorso dei tuffi dal trampolino 3 metri maschile dei Giochi olimpici di si svolse il 27 e 29 agosto. I partecipanti furono 32, provenienti da 19 distinte nazioni.\nIl titolo olimpico and\u00f2 allo statunitense Gary Tobian, che precedette in finale il connazionale Samuel Hall, in testa nei primi due turni eliminatori, ed il messicano Juan Botella.\nRisultati.\nPreliminari.\n4 tuffi, i migliori 16 in semifinale\nSemifinale.\nAlle note dei 3 tuffi si aggiungeva il punteggio ottenuto nel preliminare. I migliori 8 accedevano alla finale.\nFinale.\nAlle note dei 3 tuffi si aggiungeva il punteggio ottenuto in semifinale."}
{"id": "4196644", "revid": "123626795", "url": "https://it.wikipedia.org/wiki?curid=4196644", "title": "Arrow (serie televisiva)", "text": "Arrow \u00e8 una serie televisiva statunitense creata da Greg Berlanti, Marc Guggenheim e Andrew Kreisberg. Basata sul personaggio di Freccia Verde, supereroe protagonista di una serie di fumetti pubblicata da DC Comics, andava in onda sul canale The CW. Si trattava della prima serie del cosiddetto Arrowverse e venne seguita poi dalle serie spin-off: \"The Flash\" e \"Legends of Tomorrow\", entrambe inserite nel medesimo universo. Gli showrunner della serie sono Greg Berlanti, Andrew Kreisberg e Marc Guggenheim.\nLa serie era incentrata su Oliver Queen, interpretato da Stephen Amell, che, dopo aver passato cinque anni su un'isola deserta, ritorna nella sua citt\u00e0 natale, Starling City, nei panni del giustiziere mascherato Green Arrow. Facevano parte del cast principale anche Emily Bett Rickards, David Ramsey, Willa Holland, Paul Blackthorne, Katie Cassidy, Colin Donnell, Manu Bennett, Colton Haynes, John Barrowman, Susanna Thompson, Echo Kellum, Josh Segarra, Rick Gonzalez e Juliana Harkavy. La serie \u00e8 stata principalmente girata a Vancouver, nella Columbia Britannica, in Canada.\nViene trasmessa dal 10 ottobre 2012 sul canale The CW. In Italia, la prima stagione \u00e8 stata trasmessa in prima visione su Italia 1 dall'11 marzo al 27 maggio 2013. Dal 10 gennaio al 9 giugno 2014, \u00e8 andata in onda la seconda stagione su Italia 1, anche se precedentemente la versione sottotitolata in italiano della stessa stagione era stata trasmessa dal 22 ottobre 2013 su Premium Action. Dal 20 gennaio al 23 giugno 2015, \u00e8 stata trasmessa in prima TV assoluta la terza stagione su Italia 1, anche se precedentemente la versione sottotitolata in italiano della stessa stagione era stata trasmessa dal 20 ottobre 2014 su Premium Action. La quarta stagione \u00e8 stata trasmessa su Italia 1 dal 12 gennaio 2016, anche se la versione sottotitolata in italiano \u00e8 stata trasmessa a partire dal 23 dicembre 2015 su Premium Action. Anche la quinta stagione \u00e8 stata trasmessa da Italia 1 e la versione sottotitolata su Premium Action. Dalla sesta stagione, la serie andr\u00e0 in onda in prima visione assoluta su Premium Action dal 5 febbraio 2018. Il 3 aprile 2018 la serie \u00e8 stata rinnovata per una settima stagione. Il 31 gennaio 2019 la serie \u00e8 stata rinnovata per un'ottava stagione. Il 6 marzo dello stesso anno fu confermato che l'ottava stagione sarebbe stata l'ultima.. L\u2019ottava e ultima stagione \u00e8 stata trasmessa sul canale The CW dal 15 ottobre 2019 al 28 gennaio 2020.\nTrama.\nPrima stagione.\nLa prima stagione si concentra su Oliver che, tornato a Starling City dopo cinque anni trascorsi su un'isola deserta riaccende le sue relazioni e trascorre le sue notti a caccia di criminali benestanti nei panni di un vigilante incappucciato, seguendo una lista lasciatagli da suo padre su cui sono segnati i nomi dei principali uomini che hanno \"tradito la sua citt\u00e0\". Scopre la cospirazione di Malcolm Merlyn per distruggere \"The Glades\", la parte pi\u00f9 povera della citt\u00e0 che \u00e8 stata sopraffatta dal crimine. John Diggle e Felicity Smoak assistono Oliver nella sua crociata. Oliver si ricongiunge anche con l'ex ragazza, Laurel Lance, che \u00e8 ancora arrabbiata per il suo ruolo nella presunta morte della sorella Sara. La prima stagione presenta inoltre flashback di quando Oliver si trovava sull'isola, e di come lo ha cambiato (un interessante espediente narrativo che sveler\u00e0 gradualmente come sia entrato in possesso delle sue abilit\u00e0 di arciere).\nSeconda stagione.\nNella seconda stagione, Oliver ha promesso di fermare la criminalit\u00e0 senza uccidere criminali, dopo la morte del suo amico Tommy. La sua famiglia e i suoi amici vengono attaccati da Slade Wilson, un uomo che Oliver aveva conosciuto sull'isola e che ora torna per distruggere tutto ci\u00f2 che \u00e8 importante per Oliver. Quest'ultimo accetta l'aiuto dell'aspirante vigilante Roy Harper, e inizia a ricevere assistenza dal padre di Laurel, il detective Quentin Lance. Oliver ottiene anche un altro alleato: una misteriosa donna vestita di nero, che alla fine si rivela essere la sorella di Laurel, Sara Lance, che, come Oliver, \u00e8 sopravvissuta al suo inferno in mare dopo che lo yacht era affondato anni fa. I flashback di questa stagione raffigurano il tempo di Oliver sull'isola con Slade, Sara e l'arciere Shado.\nTerza stagione.\nNella terza stagione, Arrow \u00e8 diventato un eroe pubblico nella citt\u00e0 di Starling City dopo la sconfitta di Slade Wilson. La Queen Consolidated viene venduta al ricco uomo d'affari, scienziato e aspirante eroe Ray Palmer. Oliver lotta per riunire la sua famiglia, viene coinvolto in un conflitto con Ra's al Ghul e un vecchio nemico ritorna. Dopo un tragico evento, la morte della sorella Sara, Laurel si propone di seguire le sue orme come Black Canary. Diggle lotta con il suo nuovo ruolo di padre di famiglia, dato che Oliver non vuole pi\u00f9 John sul campo dopo la nascita di sua figlia. Nel frattempo, Felicity inizia una nuova carriera come vicepresidente alle Palmer Technologies (ex Queen Consolidated). Nei flashback, Oliver \u00e8 costretto a lavorare per la leader dell'A.R.G.U.S., Amanda Waller, a Hong Kong; lui, Maseo Yamashiro e sua moglie Tatsu Yamashiro lavorano insieme per fermare il generale corrotto Matthew Shrieve, il cui obiettivo \u00e8 quello di scatenare un agente patogeno mortale, che alla fine Ra's al Ghul ottiene nel presente.\nQuarta stagione.\nNella quarta stagione, Oliver diventa \"Green Arrow\". Lui e i suoi alleati combattono contro l'organizzazione terroristica H.I.V.E., diretta dal mistico Damien Darhk, che sta attaccando Star City (ex Starling City). Nel corso della stagione, John Diggle scopre che suo fratello Andy \u00e8 vivo ed \u00e8 diventato un soldato dell'H.I.V.E.; Thea lavora a fianco di Oliver con lo pseudonimo di \"Speedy\", ma deve lottare per controllare il suo carattere violento; e apprendendo dell'esistenza del mistico Pozzo di Lazzaro, presso Nanda Parbat, Laurel elabora un piano per far risorgere sua sorella Sara. La vita di Oliver nei panni di Green Arrow e il suo rapporto con Felicity sono complicati sia dalla sua corsa per diventare sindaco, sia dalla rivelazione che \u00e8 padre di William, un ragazzo di nove anni. Oliver alla fine scopre che Damien ha in programma di far esplodere le armi nucleari e di governare un nuovo mondo sulle ceneri della Terra. Nei flashback, Oliver torna a Lian Yu per infiltrarsi nell'organizzazione Shadowspire per conto della Waller, dove ha il suo primo incontro con l'idolo mistico Kushu, usato da Darhk nel presente per ottenere i poteri.\nQuinta stagione.\nNella quinta stagione, Oliver arruola e allena i giovani eroi \"Wild Dog\", \"Mister Terrific\", \"Artemis\" e \"Ragman\" nella sua guerra al crimine dopo la morte di Laurel e le dimissioni di Thea. Successivamente recluta una nuova Black Canary: la metaumana e l'ex detective della polizia Dinah Drake. Sostenuto dai nuovi alleati, Oliver cerca di bilanciare il vigilantismo con il suo nuovo ruolo di sindaco. \u00c8 anche minacciato dal misterioso e mortale cattivo Prometheus, che ha un legame con il passato di Oliver. Nei flashback, Oliver si unisce alla Bratva in Russia per assassinare Konstantin Kovar. L\u00ec, incontra e viene addestrato da una delle figlie di Ra's al Ghul, Talia al Ghul, per diventare un arciere incappucciato, prima di tornare a Lian Yu.\nSesta stagione.\nNella sesta stagione, in seguito alla battaglia su Lian Yu, Oliver deve bilanciare la sua identit\u00e0 di Green Arrow, essere il sindaco ed essere padre di William. Allo stesso tempo, nuovi nemici emergono, ciascuno con legami personali ai membri del Team Arrow: Ricardo Diaz, Cayden James, il fondatore di Helix, Black Siren, il doppelg\u00e4nger di Laurel di Terra-2 e Vigilante, accomunati dal desiderio di vendetta verso Green Arrow. Nel frattempo Rene, minacciato da Samanda Watson che non avrebbe pi\u00f9 rivisto la figlia Zoe, decide di testimoniare contro Oliver causando la sua cacciata dal Team. Anche Dinah e Curtis lasciano il Team, dopo aver scoperto che Oliver li teneva sotto controllo per scoprire il traditore e insieme fonderanno un nuovo team. Alla fine della stagione Oliver, in cambio dell'aiuto dell'FBI nella lotta contro Ricardo Diaz, riveler\u00e0 al mondo di essere Green Arrow, venendo imprigionato.\nSettima stagione.\nNella settima stagione, in seguito al suo arresto, Oliver \u00e8 imprigionato a Slabside. Intanto il Team Arrow si \u00e8 sfaldato, Felicity e William sono sotto protezione, Diggle e Curtis lavorano all'Argus, Rene gestisce una palestra e Dinah lavora come poliziotta. Laurel \u00e8 diventata la nuova DA di Star City e studia legge. A Star City compare un nuovo misterioso Green Arrow. Nel frattempo Ricardo Diaz si \u00e8 alleato con i Longbow Hunters e medita vendetta contro Oliver. Il nuovo Green Arrow la sorellastra di Oliver a capo dell organizzazione il Nono Cerchio insieme a ai noti Terroristi Dante e Virgilio cercheranno di distruggere Star City e far cadere il nome di Oliver in disgrazia.\nOttava stagione.\nDopo aver scoperto ci\u00f2 che il futuro gli riserver\u00e0, Oliver si ritrova schierato per combattere la battaglia pi\u00f9 impegnativa mai affrontata finora, che lascer\u00e0 il multiverso appeso a un filo. Durante la stagione finale di Arrow, Oliver Queen \u00e8 costretto ad affrontare il vero significato dell'essere un eroe.\nProduzione.\nSviluppo.\n\"Arrow\" \u00e8 stato sviluppato da Greg Berlanti, Marc Guggenheim e Andrew Kreisberg, mentre l'episodio pilota \u00e8 stato diretto da David Nutter.\nLa serie \u00e8 stata acquistata da The CW Television Network l'11 maggio 2012, e viene trasmessa dal 10 ottobre 2012. In data 22 ottobre 2012, tramite il suo account Twitter, Stephen Amell conferma che il network CW ha ordinato l'intera prima stagione dopo gli ottimi ascolti dei primi due episodi. L'11 febbraio 2013 The CW ha rinnovato la serie per una seconda stagione che \u00e8 stata trasmessa a partire dal 9 ottobre 2013. A occuparsi della fotografia di alcuni degli episodi \u00e8 Gordon Verheul, che aveva in precedenza lavorato a numerose puntate di \"Smallville\".\nIl 13 febbraio 2014, The CW ha rinnovato la serie per una terza stagione, mentre nei mesi seguenti \u00e8 stata annunciata la produzione dello spin-off \"The Flash\", ispirato dal personaggio di Flash. La produzione ha poi svelato, durante il Comic-Con Internazionale 2014 di San Diego, che la terza stagione prender\u00e0 il via negli Stati Uniti l'8 ottobre 2014. L'11 gennaio 2015 la serie \u00e8 stata rinnovata per una quarta stagione che sar\u00e0 trasmessa a partire dal 7 ottobre 2015. L'11 marzo 2016 la serie viene rinnovata per la quinta stagione. L'8 gennaio 2017, The CW ha rinnovato la serie per una sesta stagione, in onda dal 12 ottobre 2017. Il 2 aprile 2018, la rete ha rinnovato la serie per una settima stagione, che \u00e8 andata in onda a partire dall'autunno del 2018. Successivamente, il 31 gennaio 2019 la serie viene rinnovata per una ottava stagione che invece uscir\u00e0 a partire dall'autunno. L'ottava stagione sar\u00e0 l'ultima della serie e sar\u00e0 composta da dieci episodi.\nCrossover.\nI personaggi, condividendo lo stesso universo, appaiono anche in alcuni episodi della serie \"The Flash\"; inoltre nella quarta stagione c'\u00e8 stato un episodio crossover con la serie \"Constantine\", dove fa la sua comparsa il protagonista, Matt Ryan. \nInoltre nel primo episodio della quarta stagione, durante uno nei numerosi flashback del protagonista, lo si pu\u00f2 vedere intento a chiacchierare con Amanda Waller in un bar a Coast City. All'inizio della scena viene inquadrato un uomo con indosso una giacca di pelle e la targhetta \"Jordan\"; questo \u00e8 un probabile riferimento a Hal Jordan, l'alter ego di Lanterna Verde, ulteriore personaggio della DC Comics. In seguito a una manipolazione della Waller, Oliver torner\u00e0 sull'isola e l\u00ec avr\u00e0 il suo primo incontro con Constantine e il mondo del soprannaturale.\nNella quarta stagione un doppio episodio incrociato con \"The Flash\" fa da pilota per la serie Legends of Tomorrow\n\u00c8 stato girato anche un crossover tra \"Arrow\" (5\u00aa stagione), \"The Flash\" (3\u00aa stagione), \"Legends of Tomorrow\" (2\u00aa stagione) e il telefilm Supergirl (2\u00aa stagione), che \u00e8 ambientato nello stesso universo narrativo ma su un'altra dimensione, la Terra-38; la storia si divide in 4 puntate divise tra i rispettivi telefilm, e vede i personaggi affrontare una razza aliena nota come Dominatori. L'anno successivo un nuovo crossover, \"Crisi su Terra-X\", porta team Arrow, team Flash e Supergirl su un'altra Terra (Terra-X), dove i loro doppelganger fanno parte di una dittatura di stampo nazista (di cui fa parte anche Eobard Thawne/Anti-Flash, ma con le sembianze di Harrison Wells). Nel 2018 \u00e8 la volta di un altro crossover, in sole tre puntate e diviso tra \"Arrow\" (7\u00aa stagione), \"The Flash\" (5\u00aa stagione) e \"Supergirl\" (4\u00aa stagione), intitolato \"Altri mondi\" (in omaggio a una collana della DC Comics che esplorava variazioni dei personaggi canonici) vede l'arrivo di una creatura chiamata il Monitor, che osserva il Multiverso in attesa di un evento molto importante (dagli indizi potrebbe essere una versione televisiva del maxi evento \"Crisi delle Terre Infinite\", e dovrebbe chiudere la serie).\nPromozione.\nPer promuovere la serie, DC Comics ha prodotto un fumetto di anteprima di dieci pagine per il San Diego Comic-Con del 2012, scritto da Kreisberg, illustrato da Omar Francia, e con una copertina realizzata dall'artista Mike Grell. Il team di produzione della serie televisiva considera il fumetto un'opera che condivide lo stesso canone della serie. Kreisberg ha detto, rivolgendosi a chi ne avesse ottenuto una copia: \u00abTenetela stretta e, col progredire della serie, l'apprezzerete sempre di pi\u00f9\u00bb.\nAccoglienza.\nNegli Stati Uniti d'America la serie riceve critiche positive con una votazione di 73/100 da parte dei critici e una buona accoglienza da parte del pubblico con una votazione di 7.8/10 su Metacritic e di 8.1/10 su IMDb.. La serie fa registrare ottimi ascolti al network The CW con ascolti che non otteneva da tre anni. Anche in Italia la serie riceve un'ottima accoglienza, risultando la serie pi\u00f9 vista nel 2013 con picchi di oltre 3.400.000 spettatori e oltre il 12,5% di share, spingendo il protagonista Stephen Amell a ringraziare i fan italiani su Twitter.\nDistribuzione.\nEdizioni home video.\nDVD e Blu-ray.\nIn Italia la serie \u00e8 stata inizialmente pubblicata solo in formato DVD, successivamente \u00e8 stata pubblicata in Blu-ray la quinta stagione (il 22 novembre 2017) e poi le prime quattro (il 14 febbraio 2018).\nAltri media.\nFumetti.\nLa DC Comics lancia una serie regolare dal titolo \"Arrow\" il 28 novembre 2012. I testi sono di Marc Guggenheim e Andrew Kreisberg mentre i disegni sono di Mike Grell, Jorge Jimenez e Sergio Sandoval. Lo scopo della serie \u00e8 di riprendere le tematiche e i personaggi della serie televisiva per proporli ai lettori di fumetti o ai neofiti che si avvicinano al personaggio grazie alla visione del programma. La serie non \u00e8 infatti inserita nella continuity dell'Universo DC e non ha legami con la serie \"Green Arrow\", rilanciata dalla \"DC\" all'interno del progetto The New 52. Il protagonista \u00e8 sempre Oliver Queen/Green Arrow ma il contesto e i personaggi subiscono variazioni pi\u00f9 o meno marcate per quanto riguarda l'aspetto, le origini e la caratterizzazione.\nNel 2016 parte una nuova serie distribuita digitalmente, \"Arrow: the Dark Archer\"; questa avventura si colloca nell'intervallo tra 3\u00aa e 4\u00aa stagione, ma comprende molti flashback incentrati sui trascorsi di Malcolm Merlin prima di trasferirsi a Starling e diventare il \"villain\" della prima stagione. L'attore John Barrowman e sua sorella Carole sono accreditati come cosceneggiatori della serie.\nSpin-off.\nIl doppio episodio della seconda stagione \"Lo scienziato\" e \"I tre fantasmi\", \u00e8 stato il backdoor pilot della serie spin-off \"The Flash\", che viene trasmesso dal 7 ottobre 2014. Il protagonista, Grant Gustin, interpreta la parte di Barry Allen/Flash.\nNel 2015 la The CW aveva annunciato anche la collaborazione con la DC Comics: \u00e8 in corso la realizzazione di una nuova serie animata, \"Vixen\". La particolarit\u00e0 di questa serie \u00e8 che, nonostante sia animata, sar\u00e0 ambientata nello stesso universo di \"Arrow\", una sorta di spin-off della serie originaria.\nNel 2016 ha avuto inizio la programmazione del secondo spin-off live action della serie \"Legends of Tomorrow\", che vedr\u00e0 come protagonisti Brandon Routh e Caity Lotz, gi\u00e0 apparsi in \"Arrow\" nei rispettivi ruoli di Ray Palmer e Sara Lance, insieme a Victor Garber, apparso in \"The Flash\", nel ruolo di Martin Stein.\nInoltre \u00e8 presente anche uno spin-off con la serie NBC \"Constantine\".\nNel 2019 \u00e8 stato annunciato un potenziale spin-off ambientato nel 2040 e intitolato \"Green Arrow and the Canaries\" che seguir\u00e0 la vita di Mia Smoak come Green Arrow e di Laurel Lance e Dinah Drake come Canaries. In seguito \u00e8 stato annunciato che il nono episodio dell'ottava stagione di \"Arrow\", in onda il 21 gennaio 2020, sarebbe stato un backdoor pilot per tale spin-off. L'8 gennaio 2021 la The CW comunica di non procedere con la realizzazione dello spin-off della serie."}
