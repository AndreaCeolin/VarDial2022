{"id": "4199251", "revid": "661526", "url": "https://it.wikipedia.org/wiki?curid=4199251", "title": "Another Hopeless Summer 2012", "text": "Another Hopeless Summer 2012 \u00e8 una compilation pubblicata il 12 giugno 2012 dall'etichetta Hopeless Records, e contiene 12 tracce pubblicate da band sotto contratto con la casa discografica nel corso dell'ultimo anno.\n\"With You Around\" degli Yellowcard \u00e8 tratta da \"When You're Through Thinking, Say Yes (Acoustic)\", versione acustica dell'album omonimo uscito nel 2011, in cui figura come terza traccia. Di questa versione \u00e8 anche stato girato un video, girato nel garage del direttore Robby Starbuck. \"Exits and Entrances\" \u00e8 il terzo singolo dell'album \"Best Intentions\" dei We Are the In Crowd, in cui figura come traccia numero 7. \"The Revolution\" \u00e8 la seconda traccia dell'EP \"The Revolution EP\", pubblicato nel 2012 dai For the Foxes. \"This Fire\" \u00e8 la seconda traccia dell'album \"Vulnerable\" dei The Used, uscito sempre nel 2012. \"Gandhi Mate, Gandhi\" \u00e8 la traccia numero 7 nonch\u00e9 secondo singolo del disco \"A Flash Flood of Colour\" degli Enter Shikari. \"SOS\" \u00e8 il secondo singolo promozionale da \"Short Songs\", il mini-album dei Silverstein pubblicato ad inizio anno, come terza canzone. \"Whiskey in Hell\" \u00e8 una canzone pubblicata nel 2012 dagli Anarbor. \"Me vs. the Highway\" dei The Wonder Years fa parte di un EP split che la band ha realizzato assieme agli Stay Ahead of the Weather intitolato \"Punk Is Dead. Get a Job\". \"Nowhere BLVD.\" \u00e8 la seconda traccia di \"The Verge\", album del 2011 dei There for Tomorrow. \"Forget and Follow\" \u00e8 un singolo dei Divided By Friday pubblicato nel settembre del 2012 come \"free download\". \"Siren\", qui in versione acustica, \u00e8 la quinta traccia dell'album \"War Paint\" dei The Dangerous Summer (2011). \"Magellan\", infine, \u00e8 la versione acustica dell'omonima traccia presente alla numero 11 dell'album \"Trips\" dei Samiam."}
{"id": "4199252", "revid": "486946", "url": "https://it.wikipedia.org/wiki?curid=4199252", "title": "Corsa al massacro", "text": ""}
{"id": "4199253", "revid": "76963", "url": "https://it.wikipedia.org/wiki?curid=4199253", "title": "\u00c9mile Moreau", "text": "Insieme a Victorien Sardou, scrisse nel 1893 le commedie \"Madame Sans-G\u00eane\" e \"Cleopatre\". Entrambi i lavori vennero adattati per lo schermo. Scrisse anche il testo del lavoro teatrale \"Les Amours de la reine \u00c9lisabeth\". \nNel 1909, firm\u00f2 la sceneggiatura di \"L'\u00c9vasion de La Valette\", un cortometraggio prodotto dalla Path\u00e9 Fr\u00e8res."}
{"id": "4199255", "revid": "52593511", "url": "https://it.wikipedia.org/wiki?curid=4199255", "title": "Societ\u00e0 consociate", "text": ""}
{"id": "4199257", "revid": "767487", "url": "https://it.wikipedia.org/wiki?curid=4199257", "title": "Thrashin' - Corsa al massacro", "text": "Thrashin' - Corsa al massacro (\"Thrashin\") \u00e8 un film del 1986 diretto da David Winters e interpretato da Josh Brolin, Pamela Gidley e Robert Rusler. Il film \u00e8 uno dei pi\u00f9 rappresentativi della cultura degli skater anni ottanta, insieme al pi\u00f9 famoso \"California Skate\" uscito tre anni pi\u00f9 tardi.\nConsiderato un cult nonostante la sua bassa popolarit\u00e0, soprattutto in Italia dove non ha mai avuto una vera e propria distribuzione ufficiale, a parte qualche proiezione su tv private (Odeon Tv) nei primi anni novanta ed una rarissima Vhs prodotta dalla PanaRecord, molto ricercata dai collezionisti. La maggior parte delle scene sugli skateboard sono state realizzate da stuntman e veri skater tra cui il celebre Tony Hawk. Nel 2004 negli Stati Uniti \u00e8 uscita una versione in DVD contenente il film rimasterizzato con scene inedite, una riunione del cast e un Making of durante le riprese avvenute nel settembre 1985. Nel cast del film appaiono anche i Red Hot Chili Peppers, che eseguono il brano \"Black Eyed Blonde\", tratto dall'album \"Freaky Styley\" del 1985.\nTrama.\nUn gruppo di ragazzi provenienti dallo Stato dell'Indiana, tra i quali spicca il capobanda Corey Webster, si dirigono verso la California per partecipare ad una gara di skateboard, la cosiddetta \"Corsa al Massacro\", cio\u00e8 una gara tra skater provenienti da tutti gli Stati Uniti.\nDurante la loro permanenza si scontreranno con un gruppo di punk, soprannominati \"Daggers\" (in italiano: \"La Banda dei Coltelli\" ) capeggiati da Tommy Hook detto \"il Gancio\". I rapporti tra le due band rivali non sono tra i migliori e i problemi aumentano quando Corey si innamora di Chrissy, la sorella di Tommy Hook. I due gruppi si contendono la supremazia del territorio e si scontreranno tra scorribande notturne sugli skateboard fino ad un vero e proprio duello tra i due leader delle bande. Lo scontro finale avviene alla L.A. Massacre dove Corey risulter\u00e0 vincitore."}
{"id": "4199258", "revid": "116063986", "url": "https://it.wikipedia.org/wiki?curid=4199258", "title": "Charles de Rochefort", "text": ""}
{"id": "4199263", "revid": "486946", "url": "https://it.wikipedia.org/wiki?curid=4199263", "title": "Thrashin", "text": ""}
{"id": "4199271", "revid": "301422", "url": "https://it.wikipedia.org/wiki?curid=4199271", "title": "Bukiyou na Silent", "text": ""}
{"id": "4199273", "revid": "1305772", "url": "https://it.wikipedia.org/wiki?curid=4199273", "title": "Ninkovi\u0107", "text": "Il nome Ninkovi\u0107 pu\u00f2 riferirsi a:"}
{"id": "4199274", "revid": "404338", "url": "https://it.wikipedia.org/wiki?curid=4199274", "title": "Guerilla marketing", "text": ""}
{"id": "4199278", "revid": "1305772", "url": "https://it.wikipedia.org/wiki?curid=4199278", "title": "Markiewicz", "text": "Markiewicz:"}
{"id": "4199279", "revid": "52594318", "url": "https://it.wikipedia.org/wiki?curid=4199279", "title": "Constance Markievicz", "text": ""}
{"id": "4199292", "revid": "72257", "url": "https://it.wikipedia.org/wiki?curid=4199292", "title": "Wcf", "text": ""}
{"id": "4199296", "revid": "838137", "url": "https://it.wikipedia.org/wiki?curid=4199296", "title": "Johann von Eych", "text": "Biografia.\nFiglio di Karl von Eych e Margaretha von Heitburg, studi\u00f2 all'universit\u00e0 di Vienna dal 1423 e complet\u00f2 gli studi presso l'universit\u00e0 di Padova dal 1429, dove ottenne il dottorato in sacra scrittura e in diritto canonico.\nCanonico del capitolo della cattedrale di Eichst\u00e4tt nel 1430, fu rettore a Padova nel periodo 1433-1434 e preside della facolt\u00e0 di legge dell'universit\u00e0 di Vienna nel 1435 e di nuovo negli anni 1437-1438.\nVon Eych fu in contatti epistolari con diversi ecclesiastici della sua epoca, come Giovanni da Capestrano, Nicola Cusano, Jakob von Tueckelhausen et Bernhard von Waging ed intrattenne relazioni con i maggiori rappresentanti dell'umanesimo tedesco, tra i quali Ulrich Gossembrot. Fu anche cancelliere dell'imperatore Alberto II.\nVenne eletto vescovo di Eichst\u00e4tt da parte del capitolo della cattedrale e confermato dalla Santa Sede il 1\u00ba ottobre 1445. Ricevette la consacrazione episcopale il 13 marzo 1446 dalle mani di Peter von Schaumberg, vescovo di Augusta.\nFu creato cardinale presbitero da papa Pio II nel concistoro del 31 maggio 1462, ma non ricevette mai n\u00e9 la berretta cardinalizia n\u00e9 il titolo.\nMor\u00ec ad Eichst\u00e4tt dopo una lunga malattia il 1\u00ba gennaio 1464 e venne sepolto nel chiostro del monastero di Sankt Walburg ad Eichst\u00e4tt.\nGenealogia episcopale.\nLa genealogia episcopale \u00e8:"}
{"id": "4199306", "revid": "287204", "url": "https://it.wikipedia.org/wiki?curid=4199306", "title": "Futbol'nyj Klub Dnepr 1972", "text": "Questa voce raccoglie le informazioni riguardanti il Futbol'nyj Klub Dnipro nelle competizioni ufficiali della stagione 1972.\nStagione.\nAlla prima stagione nella massima divisione sovietica il Dnepr conquist\u00f2 un brillante 6\u00ba posto finale."}
{"id": "4199307", "revid": "92723", "url": "https://it.wikipedia.org/wiki?curid=4199307", "title": "Diocesi di Copto", "text": "La diocesi di Copto (in latino: \"Dioecesis Coptitensis\") \u00e8 una sede titolare soppressa della Chiesa cattolica.\nStoria.\nCopto, identificabile con \"Qift\" nell'odierno Egitto, \u00e8 un'antica sede episcopale della provincia romana della Tebaide Seconda nella diocesi civile d'Egitto. Essa faceva parte del patriarcato di Alessandria ed era suffraganea dell'arcidiocesi di Tolemaide.\nDal XIX secolo Copto \u00e8 annoverata tra le sedi vescovili titolari della Chiesa cattolica; la sede \u00e8 vacante dal 17 febbraio 1967."}
{"id": "4199309", "revid": "1522738", "url": "https://it.wikipedia.org/wiki?curid=4199309", "title": "Agravaine (Merlin)", "text": ""}
{"id": "4199314", "revid": "1363832", "url": "https://it.wikipedia.org/wiki?curid=4199314", "title": "Rainer Baumann", "text": ""}
{"id": "4199315", "revid": "52594975", "url": "https://it.wikipedia.org/wiki?curid=4199315", "title": "Tastiera alfanumerica", "text": ""}
{"id": "4199319", "revid": "767487", "url": "https://it.wikipedia.org/wiki?curid=4199319", "title": "Robert Nilsson (calciatore)", "text": "Biografia.\nAnche il fratello Yngve gioc\u00f2 per il Fredrikstad, dal 1970 al 1976.\nCarriera.\nGiocatore.\nClub.\nFredrikstad.\nNilsson cominci\u00f2 la propria carriera con la maglia del Fredrikstad, proveniente dalle giovanili del club. La squadra stava vivendo un ricambio generazionale alla fine degli anni 1960, con il giovane difensore che fu scelto per raccogliere l'eredit\u00e0 di Roar Johansen. Esord\u00ec con questa casacca il 28 aprile 1968, nella sconfitta per 0-1 contro il Rosenborg, ma Nilsson offr\u00ec una buona prestazione. Il giorno successivo, anche i giornali applaudirono il suo debutto. Nel 1969, Per Mosgaard fu scelto come nuovo allenatore del club e fece giocare Nilsson come libero. Raggiunse la finale di Norgesmesterskapet nel 1969 e nel 1971, ma entrambi gli scontri si conclusero con una sconfitta. In questi anni, Nilsson si afferm\u00f2 come uno dei giocatori pi\u00f9 importanti del Fredrikstad e ne divent\u00f2 anche capitano.\nContribu\u00ec al secondo posto finale nel campionato 1972, in cui il Fredrikstad vinse 9 partite con il punteggio di 1-0. Di queste, 7 gare furono risolte da una rete di Jan Fuglset, ma le restanti 2 furono vinte grazie ad un gol di Nilsson. Queste realizzazioni furono le uniche in oltre un decennio di militanza in squadra. Il campionato 1973 si concluse con la prima retrocessione della storia del Fredrikstad. La formazione riconquist\u00f2 la promozione gi\u00e0 nell'anno seguente, con Nilsson scelto come miglior giocatore della squadra, ma il resto del decennio port\u00f2 risultati altalenanti. Nel 1977, arriv\u00f2 un'altra retrocessione e, dopo un biennio in 2. divisjon, Nilsson scelse di ritirarsi dall'attivit\u00e0 agonistica.\nNazionale.\nNilsson gioc\u00f2 13 partite per la . Esord\u00ec il 22 giugno 1968, in un'amichevole contro la che si concluse con il punteggio di 0-0. Vest\u00ec poi la maglia della Nazionale maggiore in 5 occasioni, prima delle quali in data 20 luglio 1970. Fu infatti in campo nella sconfitta per 2-0 contro l'.\nDopo il ritiro.\nNegli anni 1990, Nilsson ebbe un ruolo dirigenziale al Fredrikstad."}
{"id": "4199320", "revid": "3732", "url": "https://it.wikipedia.org/wiki?curid=4199320", "title": "Steve Jobs (biografia)", "text": ""}
{"id": "4199322", "revid": "282094", "url": "https://it.wikipedia.org/wiki?curid=4199322", "title": "Zemlevol'cy", "text": ""}
{"id": "4199328", "revid": "287204", "url": "https://it.wikipedia.org/wiki?curid=4199328", "title": "Gran Premio motociclistico d'Austria 1979", "text": "Il Gran Premio motociclistico d'Austria fu il secondo appuntamento del motomondiale 1979.\nSi svolse il 29 aprile 1979 a Salisburgo, e corsero le classi 125, 350, 500 ed entrambe le categorie dei sidecar alla presenza di 60.000 spettatori.\nIn 500 Kenny Roberts e Virginio Ferrari duellarono per tutta la gara: vinse lo statunitense, ma con il secondo posto l'alfiere del Team Gallina si iss\u00f2 al primo posto della classifica iridata grazie alla pessima prestazione di Barry Sheene (dodicesimo a causa del freno anteriore fuori uso). Johnny Cecotto cadde fratturandosi una gamba dopo uno scontro con Gianni Rolando.\nKork Ballington port\u00f2 alla vittoria una versione rinnovata della Kawasaki KR 350 davanti a Jon Ekerold. Dietro ai due sudafricani la lotta per il terzo posto si risolse solo all'ultimo giro, quando Anton Mang super\u00f2 Carlos Lavado. Il venezuelano fu poi spinto fuori pista da Michel Frutschi, cadendo e fratturandosi le gambe.\n\u00c1ngel Nieto ebbe vita facile in 125.\nNelle due gare dei sidecar, vittoria dello svedese G\u00f6te Brodin nella categoria B2A (sidecar \"tradizionali\") e di Rolf Biland nella categoria B2B (sidecar \"moderni\"), con Alain Michel costretto al ritiro a causa di un pistone bucato.\nClasse sidecar B2A.\nNon prende parte alla prima gara stagionale Rolf Biland, poich\u00e9 il suo sidecar non \u00e8 ancora pronto."}
{"id": "4199331", "revid": "1345938", "url": "https://it.wikipedia.org/wiki?curid=4199331", "title": "Impianto contraccettivo ormonale sottocutaneo", "text": "L'impianto contraccettivo ormonale \u00e8 un metodo contraccettivo a lungo termine reversibile, contenente 68 mg di progestinico etonogestrel ed \u00e8 efficace per un periodo fino a 3 anni. Per acquistare l'impianto contraccettivo ormonale \u00e8 necessaria una prescrizione medica.\nIl dispositivo consiste in un bastoncino flessibile di 4 cm di lunghezza e 2 mm di spessore realizzato in un materiale plastico copolimerico (etilene vinil acetato). Il bastoncino rilascia solfato di bario (3%, 15\u00a0mg) ed etonogestrel (60% 68\u00a0mg). L'inserimento e la rimozione dell'impianto devono essere effettuate dal ginecologo, con un'iniezione sottocutanea. L'unico impianto contraccettivo ormonale attualmente in commercio in Italia si chiama \"Nexplanon\".\nModo d'uso.\nL'impianto contraccettivo ormonale viene inserito dal ginecologo per via sottocutanea nella zona interna della parte superiore del braccio.\nFasi di funzionamento:\nEfficacia.\nL'impianto contraccettivo ormonale \u00e8 un contraccettivo molto efficace pari al 99,95% nella vita reale, poich\u00e9 tutti i contraccettivi che richiedono un coinvolgimento dell'utente sono meno efficaci in realt\u00e0 di quanto risultino in teoria. Da notare inoltre che nel corso degli studi clinici non si \u00e8 verificata alcuna gravidanza, se non quelle derivanti dalla pratica clinica. Il meccanismo d'azione primario dell'impianto contraccettivo ormonale \u00e8 l'inibizione dell'ovulazione e in aggiunta l'impianto induce un aumento della viscosit\u00e0 del muco cervicale.\nVantaggi.\nRispetto all'impiego di contraccettivi ormonali sistemici estro-progestinici, come la pillola ad esempio, i contraccettivi contenenti solo progestinico come la pillola progestinica presentano vantaggi rilevanti dal punto di vista degli effetti collaterali, grazie all'assenza di estrogeni. In particolare, contrariamente ai contraccettivi combinati, l'etonogestrel non induce modificazioni significative del bilancio emostatico. \nPertanto, questo tipo di contraccezione pu\u00f2 essere utilizzato in numerose condizioni nelle quali l'impiego dei tradizionali estroprogestinici \u00e8 assolutamente o relativamente controindicato: allattamento, tabagismo, obesit\u00e0, trombofilie congenite o acquisite, ipertensione arteriosa controllata ecc.\nSvantaggi.\nNon previene le malattie sessualmente trasmissibili. Va inserito e rimosso da un ginecologo. Pu\u00f2 talvolta dare luogo a spotting o amenorrea nella fase iniziale del trattamento, fenomeni che tendono a sparire nel corso del tempo."}
{"id": "4199332", "revid": "757396", "url": "https://it.wikipedia.org/wiki?curid=4199332", "title": "Mens Sana Basket 2012-2013", "text": "Questa voce raccoglie le informazioni riguardanti la Mens Sana Basket nelle competizioni ufficiali della stagione 2012-2013.\nStagione.\nLa stagione 2012-2013 della Mens Sana Basket, sponsorizzata \"Montepaschi\", \u00e8 la 36\u00aa in Serie A. Il club senese, inoltre, partecipa per la 10\u00aa volta all'Eurolega, per la 7\u00aa volta alla Supercoppa italiana e disputa le Final Eight di Coppa Italia.\nAll'inizio della nuova stagione la Lega Basket decise di modificare il regolamento riguardo al numero di giocatori stranieri da schierare contemporaneamente in campo. Si decise cos\u00ec di optare per la scelta della formula con 7 giocatori stranieri di cui massimo 3 non appartenenti a Paesi appartenenti alla FIBA Europe o alla convenzione di Cotonou.\nRisultati.\nSerie A.\nPlay-off.\nTutti i turni di play-off si giocano al meglIo delle 7 partite. La squadra con il miglior piazzamento in classifica al termine della stagione regolare gioca in casa gara-1, gara-2 e le eventuali gara-5 e gara-7.\nEurolega.\nPer la Mens Sana si tratta della 10\u00aa partecipazione all'Eurolega. Il sorteggio per la composizione dei gironi della regular season si \u00e8 svolto il 6 luglio. La prima fase della competizione si \u00e8 svolta dal 10 ottobre al 14 dicembre 2012 e la Mens Sana \u00e8 stata sorteggiata nel \"Gruppo B\" cos\u00ec composto:\nLe prime quattro classificate accedono alla seconda fase: le \"Top 16\".La Mens Sana si \u00e8 classificata al 3\u00ba posto accedendo cos\u00ec alla fase successiva, anch'essa a gironi, che si \u00e8 svolta dal 27 dicembre 2012 al 5 aprile 2013. La compagine senese \u00e8 stata inserita nel \"Girone F\" composto da:\nLe prime quattro classificate accedono ai \"quarti di finale\".La Mens Sana si \u00e8 classificata al 6\u00ba posto venendo cos\u00ec eliminata dalla competizione.\nCoppa Italia.\nGrazie al terzo posto in classifica ottenuto al termine del girone d'andata la Mens Sana ha ottenuto il diritto a partecipare alle Final Eight di Coppa Italia che si \u00e8 tenuta dal 7 al 10 febbraio al Mediolanum Forum di Assago e che l'ha vista vittoriosa per la quinta volta consecutiva.\nSupercoppa italiana.\nLa Supercoppa italiana si \u00e8 svolta il 22 settembre 2012 allo 105 Stadium di Rimini ed ha visto la vittoria, per la seconda volta, della Pallacanestro Cant\u00f9."}
{"id": "4199333", "revid": "296327", "url": "https://it.wikipedia.org/wiki?curid=4199333", "title": "Wolfgang Barthels", "text": ""}
{"id": "4199336", "revid": "461603", "url": "https://it.wikipedia.org/wiki?curid=4199336", "title": "Wolfgang Bartheis", "text": ""}
{"id": "4199339", "revid": "1543377", "url": "https://it.wikipedia.org/wiki?curid=4199339", "title": "Prorocentrum lima", "text": "Prorocentrum lima \u00e8 una specie di alga marina unicellulare flagellata, appartenente alla divisione dei Dinoflagellati classe Dinoficee, ordine Prorocentrales, famiglia Prorocentracee.\n\u00c8 un'alga, come Ostreopsis ovata e Coolia monotis, che ha la caratteristica di produrre sostanze potenzialmente tossiche per la salute umana.\nDistribuzione.\n\u00c8 una specie tipica dei climi caldi e tropicali, ma negli ultimi anni \u00e8 presente anche sulle coste italiane (Toscana, Liguria), ritrovata sin dai primi anni del 2000.\nDescrizione.\nIl corpo cellulare \u00e8 costituito da due valve, lunghezza 30-40 um, una \u00e8 bombata e l'altra \u00e8 dritta, un tallo che morfologicamente riprende quello del gruppo, ma \u00e8 una forma, visto le comparazioni tra le specie, variabile. Comunque sono facili da identificare tra di loro: \"P. micans e P.scutellum e P.lima\".\nLa specie si va a localizzare sulle alghe brune e sul substrato che costituisce il bentos, e pu\u00f2 essere brucata dagli erbivori, o inghiottita dai molluschi.\nTossicit\u00e0.\nProduce le tossine acido okadaico (OA), dinophytitossina 1 (DTX-1), dinophytitossina 2 (DTX-2), prorocentrolide (PRO) e FAT (\"fast acting toxin\") implicate nella sindrome diarroica da molluschi bivalvi (DSP). La sintomatologia comprende diarrea, nausea, vomito e dolore addominale.\nCosa si fa per contenere il fenomeno.\nCon l'entrata in vigore, il 25 maggio 2010, del decreto 30 marzo 2010, attuativo del D.Lgs 116/2008, in Italia \u00e8 diventato obbligatorio (art.3) effettuare monitoraggi in aree a rischio di \"Ostreopsis ovata\" e altre alghe potenzialmente tossiche \"(Coolia monotis, Ostreopsis ovata,\"ecc.).\nLe Agenzie Regionali per la Protezione dell'Ambiente (ARPA) effettuano monitoraggi sulla presenza dell'alga nelle acque dei litorali nei periodi estivi, avvertendo i comuni e le ASL di competenza al superamento della soglia di 10000 unit\u00e0 cellulari per litro (come da \"Linee guida del Ministero della Salute\" della Repubblica Italiana).\nBibliografia.\nYASUMOTO et AL , 1980 - Toxicity of Benthic donoflagellates found in Coral Reef. Bull.Jap.Soc.Scient. Fish 46 (3): 327-331."}
{"id": "4199340", "revid": "735990", "url": "https://it.wikipedia.org/wiki?curid=4199340", "title": "Impianto contraccettivo sottocutaneo", "text": ""}
{"id": "4199348", "revid": "599013", "url": "https://it.wikipedia.org/wiki?curid=4199348", "title": "Anbj\u00f8rn Ekeland", "text": "Carriera.\nClub.\nViking.\nEkeland gioc\u00f2 nel Viking dal 1966 al 1975, vincendo quattro campionati (1972, 1973, 1974 e 1975). Totalizz\u00f2 156 presenze in campionato, con 3 reti all'attivo.\nNazionale.\nConta 3 presenze per la . Esord\u00ec il 25 agosto 1971, nel pareggio per 1-1 contro la ."}
{"id": "4199353", "revid": "732240", "url": "https://it.wikipedia.org/wiki?curid=4199353", "title": "100% Made in Italy", "text": ""}
{"id": "4199363", "revid": "599013", "url": "https://it.wikipedia.org/wiki?curid=4199363", "title": "Arnfinn Espeseth", "text": "=Giocatore.\nClub.\nEspeseth gioc\u00f2 con la maglia del Brann dal 1969 al 1973, collezionando 61 presenze e 8 reti in campionato. In squadra, vinse la Coppa di Norvegia 1972.\nNazionale.\nConta 2 presenze per la . Esord\u00ec il 15 novembre 1970, nel pareggio per 1-1 contro la . Il 26 maggio 1971 arriv\u00f2 invece l'unica rete, nella vittoria per 3-1 sull'.\nAllenatore.\nNel 1985, Espeseth \u00e8 stato allenatore dell'Aalesund."}
{"id": "4199364", "revid": "163662", "url": "https://it.wikipedia.org/wiki?curid=4199364", "title": "Le ventre de Paris", "text": ""}
{"id": "4199369", "revid": "1220156", "url": "https://it.wikipedia.org/wiki?curid=4199369", "title": "Diamantini", "text": ""}
{"id": "4199370", "revid": "1543377", "url": "https://it.wikipedia.org/wiki?curid=4199370", "title": "Milotice", "text": "Milotice (in tedesco \"Milotitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale.\nIl castello.\nIl castello di Milotice era stato costruito come fortezza gotica circondata dall'acqua (ne \u00e8 traccia il fossato che in parte circonda ancora l'edificio. Il castello fu poi trasformato secondo il gusto rinascimentale, e infine completamente restaurata dai conti Ser\u00e9nyi von Kis-Ser\u00e9ny in stile barocco negli anni 1725-1726. Ultimo proprietario privato fu la nobile famiglia tedesca dei Seilern und Aspang: con i Decreti Bene\u0161 il castello venne espropriato e nazionalizzato.\nGli interni del castello sono aperti al pubblico; particolarmente suggestivi sono gli affreschi del salone principale, realizzati dal pittore ceco Franti\u0161ek \u0158eho\u0159 Ign\u00e1c Eckstein, seguace di Andrea Pozzo. La cappella del castello venne invece affrescata dall'austriaco Josef Ignaz Mildorfer. \nDi particolare pregio sono anche i giardini e il parco del castello. In una delle due \"orangerie\" \u00e8 allestita un'esposizione permanente di scultura barocca in Moravia."}
{"id": "4199371", "revid": "599013", "url": "https://it.wikipedia.org/wiki?curid=4199371", "title": "Arild Hetle\u00f8en", "text": "Carriera.\nClub.\nHetle\u00f8en gioc\u00f2 con la maglia del Brann, per cui gioc\u00f2 127 incontri in campionato, con 9 reti all'attivo. Vinse due campionati in squadra (1961-1962 e 1963).\nNazionale.\nConta 4 presenze per la . Esord\u00ec il 23 settembre 1970, nella vittoria per 0-1 sulla ."}
{"id": "4199372", "revid": "110157", "url": "https://it.wikipedia.org/wiki?curid=4199372", "title": "Moravany (Hodon\u00edn)", "text": "Moravany (in tedesco \"Morawan\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199374", "revid": "599013", "url": "https://it.wikipedia.org/wiki?curid=4199374", "title": "Andreas Wagenhaus", "text": ""}
{"id": "4199375", "revid": "110157", "url": "https://it.wikipedia.org/wiki?curid=4199375", "title": "Moravsk\u00fd P\u00edsek", "text": "Moravsk\u00fd P\u00edsek (in tedesco \"M\u00e4hrisch Pisek\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199379", "revid": "110157", "url": "https://it.wikipedia.org/wiki?curid=4199379", "title": "Mouchnice", "text": "Mouchnice (in tedesco \"Mauchnitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199382", "revid": "253269", "url": "https://it.wikipedia.org/wiki?curid=4199382", "title": "Hugh O'Brian", "text": "Biografia.\nNato a Rochester (New York) da Edith Krampe e Hugh John Krampe, ufficiale di carriera nel United States Marine Corps, frequent\u00f2 la New Trier High School a Winnetka (Illinois) e pi\u00f9 tardi la Kemper Military School di Boonville (Missouri), dove si distinse per le sue doti atletiche nel football, nel basket e nel wrestling. Entrato all'Universit\u00e0 di Cincinnati, la lasci\u00f2 dopo appena un semestre per arruolarsi \u2013 non ancora diciottenne \u2013 nel corpo dei Marines, con i quali combatt\u00e9 per quasi quattro anni come uno degli istruttori pi\u00f9 giovani durante la seconda guerra mondiale.\nTerminato il conflitto, O'Brian si trasfer\u00ec a Los Angeles per continuare gli studi alla U.C.L.A.. Durante una recita teatrale venne notato dall'attrice e regista Ida Lupino, che lo scrittur\u00f2 per il ruolo di Len Randall in \"Never Fear\" (1949), da lei diretto per la Universal Pictures. Durante la prima met\u00e0 degli anni cinquanta l'attore apparve in diversi film western e d'avventura come \"La valle della vendetta\" (1951), \"Il traditore di Forte Alamo\" (1953), \"Seminole\" (1953), in cui interpret\u00f2 il guerriero indiano Kajeck, \"La lancia che uccide\" (1954) e \"La vergine della valle\" (1955), e commedie come \"Follie dell'anno\" (1954), con Marilyn Monroe.\nAlla met\u00e0 del decennio, dopo alcune brevi apparizioni televisive, O'Brian divenne una star del piccolo schermo grazie alla serie \"Le leggendarie imprese di Wyatt Earp\", prestando la sua abilit\u00e0 di cavallerizzo, l'aitante figura e il volto severo al leggendario uomo di legge Wyatt Earp. Tra le serie di maggior successo della televisione americana, \"Le leggendarie imprese di Wyatt Earp\" and\u00f2 in onda dal 1955 al 1961, per un totale di 224 episodi, regalando a O'Brian una grande notoriet\u00e0 presso il pubblico e consentendogli di partecipare ad altre celebri serie come \"Il virginiano\" (1962), \"L'ora di Hitchcock\" (1962), \"Perry Mason\" (1963).\nAlla met\u00e0 degli anni sessanta O'Brian riprese a frequentare i set cinematografici e partecip\u00f2 a diverse pellicole, quali \"Appuntamento fra le nuvole\" (1963), \"Strani amori\" (1965) e \"Dieci piccoli indiani\" (1965), versione dell'omonimo romanzo di Agatha Christie diretta dal regista britannico George Pollock, in cui l'attore imperson\u00f2 l'enigmatico Hugh Lombard. Tornato alla televisione verso la fine del decennio, O'Brian interpret\u00f2 il ruolo di Hugh Lockwood nella serie \"Search\" (1972-1973), e apparve inoltre in \"Charlie's Angels\" (1976), \"Sulle strade della California\" (1973-1977) e \"Fantasilandia\" (1977-1982. Nel western \"Il pistolero\" (1976), ultima apparizione cinematografica di John Wayne, O'Brian imperson\u00f2 Jack Pulford, l'ultimo dei personaggi uccisi da Wayne sul grande schermo.\nTra la fine degli anni settanta e l'inizio degli anni ottanta O'Brian dirad\u00f2 sensibilmente le proprie apparizioni. Tra i suoi ultimi ruoli, quello di Steiner in \"L'ultimo combattimento di Chen\" (1978), e quello di Mr. Granger in \"I gemelli\" (1988), uno dei donatori del DNA da cui hanno origine i gemelli protagonisti (Arnold Schwarzenegger e Danny DeVito). L'attore riprese inoltre il proprio storico ruolo di Wyatt Earp in due episodi della serie \"Paradise\" (1989), nel film televisivo \"\" (1991) e in \"Wyatt Earp - Ritorno al West\" (1994), una produzione cinematografica indipendente in cui vennero utilizzate alcune sequenze d'archivio della serie televisiva degli anni cinquanta.\nVita privata.\nScapolo impenitente (fra le sue labili conquiste, anche la principessa Soraya), Hugh O'Brian si spos\u00f2 per la prima ed unica volta all'et\u00e0 di 81 anni, il 25 giugno 2006, con l'insegnante Virginia Barber, alla quale era legato da anni.\nL'attore ha dedicato gran parte della propria esistenza alla \"Hugh O'Brian Youth Leadership\" (HOBY), un'istituzione no-profit nata nel 1958 dopo una visita in Africa compiuta con il dottor Albert Schweitzer, e creata con l'obiettivo di promuovere le potenzialit\u00e0 e le risorse individuali degli studenti e dei giovani alla ricerca della propria strada nella vita e al raggiungimento dei propri obiettivi."}
{"id": "4199386", "revid": "110157", "url": "https://it.wikipedia.org/wiki?curid=4199386", "title": "Mut\u011bnice (Moravia meridionale)", "text": "Mut\u011bnice (in tedesco \"Mutenitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199387", "revid": "2184720", "url": "https://it.wikipedia.org/wiki?curid=4199387", "title": "Piazza Gae Aulenti", "text": "Piazza Gae Aulenti \u00e8 una piazza pedonale sopraelevata di forma circolare, di 100 metri di diametro, situata nel Centro direzionale di Milano. Rialzata di 6 metri rispetto al livello della strada, \u00e8 stata progettata dall'architetto argentino C\u00e9sar Pelli a completamento delle omonime torri, attualmente di propriet\u00e0 del fondo Immobiliare Porta Nuova Garibaldi e concesse in locazione a diverse multinazionali tra cui la principale banca Unicredit.\nL'inaugurazione \u00e8 avvenuta il giorno 8 dicembre 2012, con la conseguente intitolazione alla designer e architetta Gae Aulenti all'epoca appena deceduta.\nCome dalla vicina piazza Alvar Aalto, anche da Gae Aulenti si pu\u00f2 godere ottimamente dello skyline di Milano. Sono visibili le Torri Garibaldi e gli adiacenti grattacieli del Bosco Verticale, il palazzo della giunta regionale lombarda, la Torre Galfa, la Torre Servizi Tecnici Comunali, il Grattacielo Pirelli, le torri residenziali Solaria, Solea e Aria e una porzione della Torre Diamante. Oltre a ci\u00f2, dal livello della piazza \u00e8 possibile avere una visione d'insieme imponente dell'Unicredit Tower, che con i suoi 231 metri \u00e8 il grattacielo pi\u00f9 alto d'Italia.\nSimbolo della Milano contemporanea, piazza Gae Aulenti \u00e8 ambientazione di diversi spot e servizi fotografici, nonch\u00e9 di eventi musicali e sociali, anche grazie alla presenza dell'IBM Studios, spazio polifunzionale in legno e cemento al confine tra la piazza e la Biblioteca degli Alberi.\nAccessibilit\u00e0.\nLa piazza, situata nel Municipio 9 di Milano, \u00e8 il centro nevralgico non solo del Progetto Porta Nuova e del Centro direzionale, ma anche di una delle aree pi\u00f9 ricettive della citt\u00e0, grazie alle presenza delle linee metropolitane M2 e M5, della stazione di Milano Porta Garibaldi, sotto la quale transita anche il passante ferroviario, e di importanti strade come via Melchiorre Gioia.\nTrattandosi di una piazza pedonale \u00e8 facilmente raggiungibile a piedi da cinque diverse direzioni:\nVita sociale e commerciale.\nLa vocazione prevalentemente lavorativa della piazza, data dalla presenza degli uffici Unicredit, non le ha impedito di diventare una meta apprezzata da vari tipi di visitatori, sia cittadini che turisti. La vicinanza con Corso Como e il quartiere Isola la pongono in una posizione strategica per la movida serale mentre la presenza di tre ampie fontane provviste di giochi d'acqua, di luce e musica costituisce un'attrattiva molto apprezzata. Non \u00e8 raro, nel periodo estivo, che diverse persone giochino e si rinfreschino negli specchi d'acqua.\nMolto spesso la piazza viene allestita con stand e decorazioni in occasione di ricorrenze, come durante le festivit\u00e0 natalizie, ed eventi particolari, come la Settimana della moda.\nIl primo fine settimana di marzo 2014, Gae Aulenti ha ospitato gli eventi di inaugurazione delle fermate Isola e Garibaldi FS della linea M5.\nSul piano commerciale sono presenti, tra gli altri, una gelateria Grom, un negozio di abbigliamento e arredamento Muji, uno store della Nike, un concessionario Tesla una profumeria Sephora e un ristorante-libreria RED Feltrinelli. Inoltre, nel piano inferiore, \u00e8 presente un supermercato Esselunga."}
{"id": "4199388", "revid": "110157", "url": "https://it.wikipedia.org/wiki?curid=4199388", "title": "N\u00e1sedlovice", "text": "N\u00e1sedlovice (in tedesco \"Nasedlowitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199389", "revid": "46931", "url": "https://it.wikipedia.org/wiki?curid=4199389", "title": "Chato's Land", "text": ""}
{"id": "4199390", "revid": "110157", "url": "https://it.wikipedia.org/wiki?curid=4199390", "title": "Nechval\u00edn", "text": "Nechval\u00edn (in tedesco \"Nechwalin\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199392", "revid": "599013", "url": "https://it.wikipedia.org/wiki?curid=4199392", "title": "Eifion Williams", "text": "Carriera.\nDurante la sua carriera Williams, dopo un passaggio al Wolves, gioca con Caernarfon Town, Barry Town, Torquay Utd, Hartlepool Utd concludendo l'attivit\u00e0 al Wrexham nell'annata 2007-2008.\nRealizza 206 reti giocando 467 incontri di campionato. Al Barry Town mantiene una media superiore ad 1 gol/partita. Grazie a ci\u00f2 risulta al 14\u00ba posto per la Scarpa d'oro 1999."}
{"id": "4199393", "revid": "110157", "url": "https://it.wikipedia.org/wiki?curid=4199393", "title": "Nenkovice", "text": "Nenkovice (in tedesco \"Nenkowitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199394", "revid": "767487", "url": "https://it.wikipedia.org/wiki?curid=4199394", "title": "Municipalit\u00e0 di Break O'Day", "text": "La municipalit\u00e0 di Break O'Day \u00e8 una delle 29 local government areas che si trovano in Tasmania, in Australia. Essa si estende su di una superficie di 3.809,8 chilometri quadrati ed ha una popolazione di 6.218 abitanti. La sede del consiglio si trova a St Helens."}
{"id": "4199395", "revid": "767487", "url": "https://it.wikipedia.org/wiki?curid=4199395", "title": "Nov\u00e1 Lhota", "text": "Nov\u00e1 Lhota (in tedesco \"Neu Lhotta\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199396", "revid": "110157", "url": "https://it.wikipedia.org/wiki?curid=4199396", "title": "Nov\u00fd Poddvorov", "text": "Nov\u00fd Poddvorov \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199397", "revid": "110157", "url": "https://it.wikipedia.org/wiki?curid=4199397", "title": "Ostrov\u00e1nky", "text": "Ostrov\u00e1nky (in tedesco \"Ostrowanek\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199399", "revid": "599013", "url": "https://it.wikipedia.org/wiki?curid=4199399", "title": "Bernd Schulz", "text": ""}
{"id": "4199401", "revid": "110157", "url": "https://it.wikipedia.org/wiki?curid=4199401", "title": "Petrov (Hodon\u00edn)", "text": "Petrov \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199402", "revid": "767487", "url": "https://it.wikipedia.org/wiki?curid=4199402", "title": "Municipalit\u00e0 di Brighton", "text": "La municipalit\u00e0 di Brighton \u00e8 una delle 29 local government areas che si trovano in Tasmania, in Australia. Essa si estende su di una superficie di 168 chilometri quadrati ed ha una popolazione di 14.329 abitanti. La sede del consiglio si trova a Brighton."}
{"id": "4199410", "revid": "161273", "url": "https://it.wikipedia.org/wiki?curid=4199410", "title": "Torri residenziali Varesine", "text": ""}
{"id": "4199411", "revid": "767487", "url": "https://it.wikipedia.org/wiki?curid=4199411", "title": "Citt\u00e0 di Burnie", "text": "La citt\u00e0 di Burnie \u00e8 una delle 29 local government areas che si trovano in Tasmania, in Australia. Essa si estende su di una superficie di 618 chilometri quadrati ed ha una popolazione di 19.701 abitanti. La sede del consiglio si trova a Burnie."}
{"id": "4199414", "revid": "767487", "url": "https://it.wikipedia.org/wiki?curid=4199414", "title": "L'assassino di pietra", "text": "L'assassino di pietra (\"The Stone Killer\") \u00e8 un film statunitense del 1973 diretto da Michael Winner.\n\u00c8 un film thriller d'azione con protagonisti Charles Bronson, nel ruolo di un poliziotto trasferito da New York in California per la sua durezza, Martin Balsam, nel ruolo del boss mafioso don Alberto Vescari, e Jack Colvin. Norman Fell e John Ritter appaiono in ruoli minori come poliziotti. \u00c8 basato sul romanzo del 1969 \"A Complete State of Death\" di John Edmund Gardner.\nTrama.\nAl Vescari, boss mafioso vuole vendicare l'uccisione dei suoi familiari addestrando un gruppo di reduci del Vietnam. Lo contrasta Lou Torrey, un tenente allontanato dalla polizia per i suoi metodi troppo brutali. La strage avviene e Lou non riesce a dimostrare la colpevolezza di Vescari.\nProduzione.\nIl film, diretto da Michael Winner su una sceneggiatura di Gerald Wilson con il soggetto di John Gardner (autore del romanzo), fu prodotto da Michael Winner per Dino de Laurentiis Cinematografica, Columbia Pictures Corporation, Rizzoli Film e Produzioni Cinematografiche Inter. Ma. Co. e girato nel Laurel Canyon a Hollywood Hills, a Los Angeles, nel deserto del Mojave in California e a New York.\nDistribuzione.\nIl film fu distribuito negli Stati Uniti dal 23 ottobre 1973 al cinema dalla Columbia Pictures e per l'home video dalla Columbia TriStar Home Video.\nAlcune delle uscite internazionali sono state:\nPromozione.\nLe tagline sono:\nCritica.\nSecondo il Morandini il film \u00e8 \"veloce, vigoroso, violento ai limiti della brutalit\u00e0\"."}
{"id": "4199415", "revid": "46931", "url": "https://it.wikipedia.org/wiki?curid=4199415", "title": "The Stone Killer", "text": ""}
{"id": "4199417", "revid": "119487403", "url": "https://it.wikipedia.org/wiki?curid=4199417", "title": "Certificazione 100% Made in Italy", "text": "La certificazione 100% Made in Italy in linea con la Legge 166 del 2009 comporta la sussistenza di specifici requisiti di prodotto e di sistema quali:\nNon esiste un istituto di certificazione del 100% made in Italy perch\u00e9 si tratta di una autocertificazione. \nStorico.\nLa certificazione non ha un'ampia storicit\u00e0 vista la mancanza del riconoscimento del 100% Made in Italy nella Normativa Italiana.\n\"La cittadinanza 100% Made in Italy\" si \u00e8 avviata con la finanziaria del 2004 (legge 350/2003) ma non ha avuto concreto seguito.\nNel 2009 con la Legge 99, modificata e approvata in via definitiva dalla Legge 166, non solo c'\u00e8 stato il riconoscimento del 100% Made in Italy ma sono stati specificati anche i requisiti.\nDiretta conseguenza di ci\u00f2 \u00e8 stata possibilit\u00e0 di attivazione di Certificazioni volontarie sul 100% Made in Italy da parte delle Aziende.\nContenuto.\nLegge 166 del 2009 Art. 16.\n\"Made in Italy e prodotti interamente italiani\"\n1. Si intende realizzato interamente in Italia il prodotto o la merce, classificabile come Made in Italy ai sensi della normativa vigente, e per il quale il disegno, la progettazione, la lavorazione ed il confezionamento sono compiuti esclusivamente sul territorio italiano.\nEffetti.\nI prodotti realizzati interamente in Italia possono legalmente giustificare il valore con l'adozione della certificazione 100% Made in Italy.\nLa certificazione 100% Made in Italy serve anche a dimostrare la differenza tra il contenuto di qualit\u00e0 100% Made in Italy rispetto alla mera definizione doganale \"Made in Italy\" (definizione che pu\u00f2 essere usata anche per prodotti realizzati fino al 49% all'estero).\nNote.\n1. http://www.parlamento.it/parlam/leggi/09166l_Testo%20coordinato.pdf\n2. http://www.100madeinitaly.it\n3. https://madeinitalycert.it\n4. https://itpi.it\n5. https://it01.it"}
{"id": "4199418", "revid": "547034", "url": "https://it.wikipedia.org/wiki?curid=4199418", "title": "Haya", "text": ""}
{"id": "4199419", "revid": "1543377", "url": "https://it.wikipedia.org/wiki?curid=4199419", "title": "Municipalit\u00e0 di Central Coast", "text": "La municipalit\u00e0 di Central Coast \u00e8 una delle 29 local government areas che si trovano in Tasmania, in Australia. Essa si estende su di una superficie di 931,1 chilometri quadrati ed ha una popolazione di 21.259 abitanti. La sede del consiglio si trova a Ulverstone."}
{"id": "4199421", "revid": "599013", "url": "https://it.wikipedia.org/wiki?curid=4199421", "title": "Axel Schulz", "text": ""}
{"id": "4199423", "revid": "599013", "url": "https://it.wikipedia.org/wiki?curid=4199423", "title": "Egil Olsen (calciatore 1948)", "text": "Carriera.\nClub.\nOlsen gioc\u00f2 per lo Str\u00f8msgodset dal 1967 al 1971 prima e dal 1974 al 1975 poi. Con questa maglia, vinse due edizioni della Norgesmesterskapet (1969 e 1970) e un campionato (1970). Dal 1972 al 1973, fu in forza allo Skeid.\nNazionale.\nConta 4 presenze per la . Esord\u00ec il 20 luglio 1970, nella sconfitta per 2-0 contro l'."}
{"id": "4199424", "revid": "767487", "url": "https://it.wikipedia.org/wiki?curid=4199424", "title": "Municipalit\u00e0 di Central Highlands", "text": "La municipalit\u00e0 di Central Highlands \u00e8 una delle 29 local government areas che si trovano in Tasmania, in Australia. Essa si estende su di una superficie di 7.976,4 chilometri quadrati ed ha una popolazione di 2.316 abitanti. La sede del consiglio si trova a Hamilton."}
{"id": "4199426", "revid": "767487", "url": "https://it.wikipedia.org/wiki?curid=4199426", "title": "Municipalit\u00e0 di Circular Head", "text": "La municipalit\u00e0 di Circular Head \u00e8 una delle 29 local government areas che si trovano in Tasmania, in Australia. Essa si estende su di una superficie di 4.917 chilometri quadrati ed ha una popolazione di 8.188 abitanti. La sede del consiglio si trova a Smithton."}
{"id": "4199427", "revid": "1230801", "url": "https://it.wikipedia.org/wiki?curid=4199427", "title": "Lida Viganoni", "text": "\u00c8 professore ordinario di Geografia presso l'Universit\u00e0 degli Studi di Napoli \"L'Orientale\". Dal luglio 2008 al luglio 2014 ha ricoperto la carica di Rettrice di questo Ateneo.\nAttivit\u00e0 di ricerca.\nLida Viganoni svolge la propria attivit\u00e0 di ricerca prevalentemente sui temi della geografia urbana e dello sviluppo regionale, con particolare attenzione alle problematiche del Mezzogiorno e dei Paesi in via di sviluppo.\nAlle ricerche svolte alla scala meridionale fanno capo, da un lato, lavori centrati sulla Campania e sulla Basilicata e, dall'altro, indagini specifiche sui problemi della citt\u00e0 e dei sistemi urbani, sul ruolo delle citt\u00e0 medie, sul nesso tra sviluppo industriale, mercato del lavoro e trame urbane, sulle problematiche delle aree interne in via di rivalorizzazione.\nLe problematiche relative agli assetti territoriali nei Paesi in via di sviluppo, con particolare riferimento a quelli del bacino del Mediterraneo (Marocco, Tunisia, Egitto) sono stati affrontati attraverso differenti approcci. Si tratta di ricerche maturate nel corso di alcuni soggiorni all'estero, orientate a cogliere il nesso tra organizzazione delle trame urbane, commercio internazionale, valorizzazione delle risorse locali e sviluppo regionale.\nHa particolarmente approfondito le questioni relative alla rivalorizzazione degli spazi urbani delle grandi aree metropolitane e quelle sulle strategie territoriali in alcune regioni meridionali e ha coordinato le ricerche che su questo stesso tema sono state sviluppate da altre unit\u00e0 di ricerca.\nHa svolto ricerche all'estero: nel 1978 in Marocco, nel 1978 in Francia, nel 1980 in Egitto e nel 1982 in Tunisia.\nPer tutto l'anno 1987 \u00e8 stata, in qualit\u00e0 di visitor professor, presso il Department of Geography dell'Universit\u00e0 di Berkeley (California).\nCollabora con le seguenti riviste: \"Bollettino della Societ\u00e0 Geografica Italiana\", \"Rivista Geografica Italiana\", \"Geografia nelle scuole\", \"L'Universo\", \"Nord e Sud\", \"Orizzonti Economici\", \"Basilicata\".\nLe principali pubblicazioni.\nCon vari autori, Territorio e risorse in Campania, Napoli, Guida, 1978, 2 voll.\nIl predominio del mercato, in AA.VV., I fosfati del Marocco. Risorse minerarie e sviluppo regionale, Pubbl. dell'Ist. di Geogr. e di Geogr. econ. dell'Universit\u00e0 di Napoli, 1980, pp.17-53\nPianificazione urbana e citt\u00e0 medie in Francia, Pubbl. del Dip. di Analisi delle Componenti Culturali del Territorio, Univ. di Salerno, 1986, 70 pp.\ncon G. Biondi, La Napa Valley. Da regione agricola a regione del tempo libero, in \"Boll.Soc. Geogr. Ital.\", n.10-12, 1990, pp. 438-507.\nStato, tendenze e prospettive del fenomeno urbano nel Mezzogiorno, in L. Viganoni (a cura di), Citt\u00e0 e metropoli nell'evoluzione del Mezzogiorno, Angeli, 1991, pp. 15-57.\nDalla regione \"senza citt\u00e0\" agli \"embrioni urbani\": la Basilicata, in L. Viganoni (a cura di), Citt\u00e0 e metropoli nell'evoluzione del Mezzogiorno, Angeli, 1991.\nCitt\u00e0 e metropoli del Mezzogiorno: i limiti strutturali, in G. Dematteis (a cura di), Il fenomeno urbano in Italia: interpretazioni, prospettive, politiche, Angeli, 1992, pp. 117-129.\nTerritorio, sviluppo economico e mercato del lavoro nel Mezzogiorno, in M.D'Antonio, (a cura di), Lavoro e disoccupazione nel Mezzogiorno, Torino, Edizioni della Fondazione Giovanni Agnelli, 1992, pp. 41-70.\nIl ruolo del sistema formativo, in M. D'Antonio (a cura di), Lavoro e disoccupazione nel Mezzogiorno, Torino, Edizioni della Fondazione Giovanni Agnelli, 1992, pp. 71-95.\nInsediamento costiero nel Mezzogiorno: un prolungato spreco del territorio, in P.R. Federici e M. Zunica (a cura di), Lo spazio costiero italiano. Problemi di crescita, sensibilit\u00e0 ambientale, Atti del Convegno della Societ\u00e0 di Studi Geografici (Firenze, dicembre 1993), Memorie Geografiche, suppl. della \"Riv. Geogr. Ital.\", Firenze, n.s.- n.1 (1995), pp. 27-45.\nCon R. Sommella, Territorio e sviluppo locale nel Mezzogiorno, in G. Dematteis e F. Governa (a cura di), Territorialit\u00e0, sviluppo locale, sostenibilit\u00e0: il modello SLoT, Milano, Franco Angeli, 2005, pp. 189-210.\nOrganizzazione della Mostra fotografica e relativo catalogo Marco Polo. Michael Yamashita. Un fotografo sulle tracce del passato, Napoli, 17 dicembre 2005 - 19 febbraio 2006, Museo Diego Aragona Pignatelli Cortes.\nMezzogiorno, citt\u00e0 e reti urbane: un percorso evolutivo, in L. Viganoni, a cura di, Il Mezzogiorno delle citt\u00e0. Tra Europa e Mediterraneo, Milano, FrancoAngeli, 2007.\nA cura, Italia-Cina. Un rapporto di lunga durata, Roma, Tiellemedia, 2008.\nIncarichi.\n- Membro (dal 1984 al 1986) del Comitato di Redazione dei \"Quaderni del Dipartimento di Scienze sociali\" dell'I.U.O.\n- Membro (1981-1983) del gruppo di lavoro internazionale incaricato dalla Commissione della Comunit\u00e0 di stendere il rapporto preliminare per una politica mediterranea globale (Universit\u00e0 di Napoli \u201cL'Orientale\u201d).\n- Collaboratrice del Formez:\na) 1984: ricerca sullo stato della Geografia urbana;\nb) 1987: ricerca sul tema dell'innovazione tecnologica in ambito urbano (Universit\u00e0 di Berkeley, California);\nc) 1991-1993: ricerca sull'impatto territoriale dell'impianto Fiat a Melfi.\n- Componente (1990 al 1993) del Comitato Scientifico del CNITE (Centro Nazionale Italiano Tecnologie Educative).\n- Membro (1996-1999) del Comitato direttivo dell'Associazione dei Geografi Italiani.\n- Membro dal 2010 del Consiglio direttivo Ipalmo\n- Membro (dal 2011) del Consiglio Direttivo della Societ\u00e0 Geografica Italiana"}
{"id": "4199428", "revid": "438678", "url": "https://it.wikipedia.org/wiki?curid=4199428", "title": "Indicatore della situazione patrimoniale", "text": ""}
{"id": "4199430", "revid": "110157", "url": "https://it.wikipedia.org/wiki?curid=4199430", "title": "Citt\u00e0 di Clarence", "text": "La citt\u00e0 di Clarence \u00e8 una delle 29 local government areas che si trovano in Tasmania, in Australia. Essa si estende su di una superficie di 386 chilometri quadrati ed ha una popolazione di 50.808 abitanti. La sede del consiglio si trova a Rosny Park."}
{"id": "4199432", "revid": "46931", "url": "https://it.wikipedia.org/wiki?curid=4199432", "title": "Breakheart Pass", "text": ""}
{"id": "4199439", "revid": "767487", "url": "https://it.wikipedia.org/wiki?curid=4199439", "title": "Municipalit\u00e0 di Derwent Valley", "text": "La municipalit\u00e0 di Derwent Valley \u00e8 una delle 29 local government areas che si trovano in Tasmania, in Australia. Essa si estende su di una superficie di 4.111 chilometri quadrati ed ha una popolazione di 9.692 abitanti. La sede del consiglio si trova a New Norfolk."}
{"id": "4199443", "revid": "1494169", "url": "https://it.wikipedia.org/wiki?curid=4199443", "title": "Ojstrach", "text": ""}
{"id": "4199444", "revid": "599013", "url": "https://it.wikipedia.org/wiki?curid=4199444", "title": "Charles Amoah", "text": ""}
{"id": "4199446", "revid": "1543377", "url": "https://it.wikipedia.org/wiki?curid=4199446", "title": "Inverbervie", "text": "Inverbervie (chiamata colloquialmente \"Bervie\"; in gaelico scozzese: Inbhir Biorbhaidh o Inbhir Beirbhe; 2.000 ab. ca.), \u00e8 una localit\u00e0 sul Mare del Nord della costa nord-orientale della Scozia, situata a sud dell'estuario del fiume Bervie (da cui il nome) e facente parte dell'area amministrativa dell'Aberdeenshire (contea tradizionale: Kincardineshire).\nLa localit\u00e0, che possiede lo status di burgh, fu un attivo porto peschereccio per circa 500 anni, tra la prima met\u00e0 del XIV secolo e la prima met\u00e0 del XIX secolo.\nGeografia fisica.\nCollocazione.\nInverbervie si trova poco a circa met\u00e0 strada tra Stonehaven e Montrose (rispettivamente a sud della prima e a nord della seconda) e poco ad est di Launcekirk, nonch\u00e9 a circa 40\u00a0km a sud di Aberdeen e a circa 75\u00a0km a nord di Dundee.\nSociet\u00e0.\nEvoluzione demografica.\nAl censimento del 2001, Inverbervie contava una popolazione pari a 2.094 abitanti.\nStoria.\nInverbervie inizi\u00f2 a svilupparsi come un attivo porto peschereccio a partire dal 1341, ovvero da quando vi soggiornarono re Davide II e la regina Giovanna, i quali, durante il loro ritorno in Scozia dal loro esilio in Francia, che furono costretti a fermarsi qui a causa del cattivo tempo. L'anno seguente il villaggio ottenne dal re anche lo \"status\" di \"burgh\" come ringraziamento per l'accoglienza ricevuta.\nNel 1787, fu costruito ad Inverbervie il primo mulino ad acqua per la produzione del lino della Scozia.\nNel 1819, fu ampliato - su progetto di Thomas Telford - il porto peschereccio, ma a partire dal 1830 divenne difficile l'accesso al villaggio a causa del parziale insabbiamento dell'estuario del fiume Bervie, cosicch\u00e9 l'attivit\u00e0 si spost\u00f2 nel vicino villaggio di Gourdon."}
{"id": "4199449", "revid": "1543377", "url": "https://it.wikipedia.org/wiki?curid=4199449", "title": "Citt\u00e0 di Devonport", "text": "La citt\u00e0 di Devonport \u00e8 una delle 29 local government areas che si trovano in Tasmania, in Australia. Essa si estende su di una superficie di 116 chilometri quadrati ed ha una popolazione di 24.880 abitanti. La sede del consiglio si trova a Devonport."}
{"id": "4199450", "revid": "767487", "url": "https://it.wikipedia.org/wiki?curid=4199450", "title": "Commissione King-Crane", "text": "La Commissione King-Crane \u00e8 stata una commissione d'inchiesta del governo statunitense che nell'estate 1919 visit\u00f2 le regioni non turche dell'ex Impero ottomano allo scopo di fornire al Presidente Woodrow Wilson indicazioni in merito alla politica sui mandati da raccomandare alla Societ\u00e0 delle Nazioni.\nComposizione.\nLa Commissione era composta dal teologo Henry Churchill King (Presidente dell'Oberlin College) e da Charles R. Crane, un importante sostenitore del Partito Democratico.\nContesto.\nLa Commissione inizi\u00f2 le attivit\u00e0 con notevole ritardo (la Conferenza di pace di Parigi si era gi\u00e0 conclusa) e durante le visite nelle ex province ottomane di Palestina, Siria e Libano incontr\u00f2 notevoli difficolt\u00e0 a causa dei forti interessi coloniali di Francia e Gran Bretagna che - durante il corso della prima guerra mondiale - avevano gi\u00e0 concluso un accordo segreto per spartirsi questi territori.\nConclusioni.\nNelle sue conclusioni - che vennero pubblicate solo nel 1922 - la Commissione stabil\u00ec che il Medio Oriente non era pronto per l'indipendenza e raccomand\u00f2 che venissero stabiliti su quei territori dei mandati il cui scopo era accompagnare un processo di transizione verso per l'autodeterminazione.\nAl contrario, la Commissione si espresse a favore della creazione di uno Stato armeno in quanto - dopo i massacri subiti durante la guerra - difficilmente si sarebbe potuto credere che la Turchia avrebbe rispettato i diritti delle popolazioni armene."}
{"id": "4199457", "revid": "767487", "url": "https://it.wikipedia.org/wiki?curid=4199457", "title": "Municipalit\u00e0 di Dorset", "text": "La municipalit\u00e0 di Dorset \u00e8 una delle 29 local government areas che si trovano in Tasmania, in Australia. Essa si estende su di una superficie di 3.196 chilometri quadrati ed ha una popolazione di 7.253 abitanti. La sede del consiglio si trova a Scottsdale."}
{"id": "4199460", "revid": "767487", "url": "https://it.wikipedia.org/wiki?curid=4199460", "title": "Candidato all'obitorio", "text": "Candidato all'obitorio (\"St. Ives\") \u00e8 un film statunitense del 1976 diretto da J. Lee Thompson.\n\u00c8 un film thriller con protagonisti Charles Bronson, nel ruolo di un romanziere ed ex cronista, Jacqueline Bisset e John Houseman. \u00c8 basato sul romanzo \"Cronaca del caso Procane\" (\"The Procane Chronicle\") di Ross Thomas.\nTrama.\nAbner Procane ingaggia Raymond St. Ives, un ex cronista di nera, per tornare in possesso di cinque registri rubati dalla sua cassaforte.\nSt. Ives viene coinvolto sempre di pi\u00f9 nel caso ed assiste alla morte di coloro che sono coinvolti nel furto. I registri sono infine restituiti ma mancanti di quattro pagine. St. Ives rimane poi coinvolto anche in una rapina per cercare di dirimere la situazione.\nProduzione.\nIl film, diretto da J. Lee Thompson su una sceneggiatura di Barry Beckerman con il soggetto di Ross Thomas (autore del romanzo, accreditato come Oliver Bleeck), fu prodotto da Stanley S. Canter e Pancho Kohner per la Warner Bros. Pictures e girato a Pasadena in California. Il titolo di lavorazione fu \"St. Ives' Last Score\".\nDistribuzione.\nIl film fu distribuito negli Stati Uniti dal 1\u00ba settembre 1976 al cinema dalla Warner Bros. Pictures.\nAlcune delle uscite internazionali sono state:\nPromozione.\nLa tagline \u00e8: \"He's clean. He's mean. He's the go-between.\".\nCritica.\nSecondo \"il Morandini\" \u00e8 \"un film che sembra costruito su misura per Bronson: l'azione non manca, \u00e8 brillante e ha qualche risvolto di humor nero che non disdice\"."}
{"id": "4199463", "revid": "767487", "url": "https://it.wikipedia.org/wiki?curid=4199463", "title": "Municipalit\u00e0 di Flinders", "text": "La municipalit\u00e0 di Flinders \u00e8 una delle 29 local government areas che si trovano in Tasmania, in Australia. Essa si estende su di una superficie di 1.333 chilometri quadrati ed ha una popolazione di 881 abitanti. La sede del consiglio si trova a Whitemark."}
{"id": "4199468", "revid": "287204", "url": "https://it.wikipedia.org/wiki?curid=4199468", "title": "Mim\u00ec (disambigua)", "text": ""}
{"id": "4199469", "revid": "767487", "url": "https://it.wikipedia.org/wiki?curid=4199469", "title": "Municipalit\u00e0 di George Town", "text": "La municipalit\u00e0 di George Town \u00e8 una delle 29 local government areas che si trovano in Tasmania, in Australia. Essa si estende su di una superficie di 652,6 chilometri quadrati ed ha una popolazione di 6.744 abitanti. La sede del consiglio si trova a George Town."}
{"id": "4199473", "revid": "404338", "url": "https://it.wikipedia.org/wiki?curid=4199473", "title": "Polio Plus", "text": ""}
{"id": "4199481", "revid": "124138168", "url": "https://it.wikipedia.org/wiki?curid=4199481", "title": "Gran Premio di Singapore 2012", "text": "Il Gran Premio di Singapore 2012 \u00e8 stata la quattordicesima prova della stagione del Campionato mondiale di Formula 1. Si \u00e8 corso domenica 23 settembre 2012 sul Circuito di Singapore. La gara \u00e8 stata vinta dal tedesco Sebastian Vettel su Red Bull Racing-Renault, al suo ventitreesimo successo nel mondiale. Vettel ha preceduto sul traguardo il britannico Jenson Button su McLaren-Mercedes e lo spagnolo Fernando Alonso su Ferrari.\nVigilia.\nSviluppi futuri.\nLa FIA svela la prima bozza di calendario per il 2013. Le gare sarebbero venti, con inizio in Australia. Verrebbe corsa una sola gara in Spagna, a Barcellona, mentre il posto del Gran Premio d'Europa verrebbe preso dal Gran Premio d'America, da correre nel New Jersey. L'Hockenheimring diventerebbe sede del Gran Premio di Germania, interrompendo l'alternanza col N\u00fcrburgring. Nel fine settimana del gran premio viene annunciato l'accordo fra gli organizzatori e Bernie Ecclestone per mantenere almeno per ancora 5 anni la gara nel calendario.\nAspetti tecnici.\nLa Pirelli annuncia per questo gran premio la fornitura di gomme di tipo \"soft\" e di tipo \"supersoft\". Viene decisa la definizione di una sola zona per l'attivazione del DRS durante la gara, la stessa utilizzata nell'edizione del 2011. Essa \u00e8 determinata tra la curva 5 e la curva 7, e il punto per la determinazione del distacco fra i piloti \u00e8 posto alla curva 4. In seguito alle critiche che erano state riservate alla pericolosit\u00e0 dei cordoli di gomma nell'ultima edizione, quando questi si staccarono con facilit\u00e0 durante la prima sessione di prove, gli organizzatori decidono di sostituirli con altri con anima in acciaio.\nLa Mercedes F1 W03 presenta dei nuovi scarichi laterali ma non il \"Super DRS\", utilizzato nel corso dei test per giovani piloti, effettuato a Magny Cours. Anche la Lotus E20 non presenta pi\u00f9 le prese d'aria supplementari sul cofano motore, che avrebbero dovuto migliorare l'effetto del DRS sulla monoposto.\nAspetti sportivi.\nRomain Grosjean, dopo essere stato escluso dal Gran Premio d'Italia in seguito all'incidente causato alla partenza del Gran Premio del Belgio, torna al volante della Lotus-Renault, in luogo di J\u00e9r\u00f4me d'Ambrosio. Il pilota cinese Ma Qing Hua prende parte alla prima sessione di prove libere del venerd\u00ec con l'HRT, come gi\u00e0 avvenuto a Monza.\nL'ex pilota della Toyota Allan McNish \u00e8 nominato quale commissario aggiunto della FIA per il gran premio. Svolger\u00e0 la sua funzione coadiuvato da Jos\u00e9 Abed, vicepresidente della FIA, e Gary Connelly, vicepresidente del FIA Institute.\nPrima della gara, la FIA omaggia la memoria di Sid Watkins, medico del campionato di Formula 1 dal 1978 al 2004, scomparso il 12 settembre, con un minuto di applausi.\nProve.\nResoconto.\nLa prima sessione si svolge su pista inizialmente umida, tanto da costringere i piloti a montare gomme da bagnato. Il miglior tempo \u00e8 di Sebastian Vettel, che precede Lewis Hamilton e Jenson Button.\nNella seconda sessione Sebastian Vettel si conferma il pi\u00f9 rapido. Il bicampione del mondo, grazie all'uso di gomme \"supersoft\", porta il tempo a 1'48\"340. Secondo termina Jenson Button, mentre terzo chiude Fernando Alonso. Le prove sono state interrotte con bandiera rossa, per circa mezz'ora, per un incidente di Bruno Senna alla curva 19.\nIl tedesco Sebastian Vettel chiude in testa anche nella sessione del sabato. Inizialmente le due McLaren avevano comandato la classifica, utilizzando gomme \"soft\", poi precedute dalle Red Bull Racing. L'utilizzo delle gomme pi\u00f9 morbide \u00e8 stato concentrato, per lo pi\u00f9, negli ultimi minuti della sessione. Mark Webber e Sergio P\u00e9rez sono stati autori di piccole toccate al \"guardrail\" che ha costretto i due a dei cambi gomme per forature. Negli istanti della sessione vi \u00e8 stata l'esposizione delle bandiere rosse per un incidente di Vitalij Petrov alla penutlima curva. Al termine delle prove Pedro de la Rosa, dell'HRT, \u00e8 costretto a sostituire il cambio: per tale ragione \u00e8 penalizzato di cinque posizioni sulla griglia di partenza. Charles Pic \u00e8 penalizzato di venti secondi, da scontare sul tempo totale di gara, per aver effettuato dei sorpassi in regime di bandiera rossa.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nNella prima sessione vengono eliminate le due vetture della Caterham, le due Marussia, le due HRT e Kamui Kobayashi. Il miglior tempo \u00e8 fatto segnare da Romain Grosjean.\nNella seconda fase vi sono dei contatti a muro per Bruno Senna e Grosjean, col brasiliano della Williams che non pu\u00f2 proseguire la sessione, e chiude cos\u00ec senza tempi validi. Oltre al brasiliano, che \u00e8 costretto a sostituire il cambio, perdendo cos\u00ec cinque posizioni sulla griglia di partenza, vengono eliminati i due piloti della Toro Rosso, Felipe Massa, Nico H\u00fclkenberg, Kimi R\u00e4ikk\u00f6nen e Sergio P\u00e9rez.\nNella fase decisiva prende il comando Lewis Hamilton, che coglie cos\u00ec la sua seconda \"pole\" consecutiva, la ventiquattresima in totale nel mondiale. La prima fila \u00e8 completata da Pastor Maldonado, che conquista la posizione all'ultimo tentativo. Non fanno segnare tempi le due Mercedes.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nLewis Hamilton mantiene il comando della gara al via, precedendo Sebastian Vettel, Jenson Button, Pastor Maldonado e Fernando Alonso. Tutti i primi dieci della griglia optano per gomme \"supersoft\". Nelle retrovie Felipe Massa subisce una foratura che lo costringe a cambiare gli pneumatici gi\u00e0 al termine del primo giro. Il brasiliano si ritrova cos\u00ec ultimo.\nAll'ottavo giro iniziano i primi cambi gomme, con Mark Webber. Due giri dopo \u00e8 il turno del suo compagno di scuderia Sebastian Vettel. Al giro 15, quando i migliori hanno tutti effettuato il cambio gomme, la classifica vede al comando sempre Lewis Hamilton, seguito da Sebastian Vettel, Jenson Button, Pastor Maldonado, Nico H\u00fclkenberg (su gomme \"soft\" e che non ha ancora cambiato), Fernando Alonso e Sergio P\u00e9rez, anche lui con gomme \"soft\" non ancora sostituite. Al giro 17 Alonso passa H\u00fclkenberg mentre P\u00e9rez, autore di un errore, \u00e8 passato sia da Paul di Resta che da Mark Webber.\nAl 23\u00ba giro il battistrada Lewis Hamilton \u00e8 costretto al ritiro per un guasto al cambio. Va cos\u00ec a condurre Sebastian Vettel. Al giro 29 Pastor Maldonado e Fernando Alonso effettuano contemporaneamente il loro secondo \"pit stop\", un giro dopo Webber. Alonso, con gomme soft attacca Maldonado, che ha le supersoft, ad ogni curva ma non riesce a passare. Tre giri dopo Narain Karthikeyan colpisce le barriere sotto il tunnel: entra in pista la \"safety car\". Ne approfittano, per fare la loro seconda sosta tutti gli altri, tranne Hulkenberg e P\u00e9rez, che devono arrivare pi\u00f9 avanti per montare le supersoft alla fine.\nAnche Maldonado compie una nuova sosta per tornare alle soft ma, al giro 35, viene richiamato ai \"box\" per un problema idraulico. Alla ripartenza Vettel mantiene il comando, seguito da Jenson Button, Fernando Alonso, Paul di Resta, con Mark Webber che supera subito Nico H\u00fclkenberg. Al giro 39 Michael Schumacher tampona Jean-\u00c9ric Vergne: i due sono costretti al ritiro e la direzione di corsa rimanda in pista la vettura di sicurezza. Webber effettua la sua terza sosta, Hulkenberg e P\u00e9rez la loro seconda.\nAlla ripartenza la classifica nelle prime posizioni \u00e8 Vettel, Button, Alonso, di Resta, Rosberg, Grosjean e Raikkonen. Pi\u00f9 dietro Massa \u00e8 autore di un bel sorpasso su Bruno Senna, e conquista la nona posizione. Tre giri dopo il brasiliano passa anche Daniel Ricciardo per l'ottavo posto. Vi \u00e8 poi lo scambio di posizioni tra i due piloti della Lotus, con Kimi R\u00e4ikk\u00f6nen che passa Romain Grosjean. Nelle ultime tornate vi sono dei duelli per entrare nella zona punti. Al giro 49 P\u00e9rez danneggia l'ala nel tentativo di passare H\u00fclkenberg, poi Webber attacca Kamui Kobayashi, ma ne approfitta proprio il tedesco della Force India che passa entrambi: H\u00fclkenberg buca per\u00f2 uno pneumatico ed \u00e8 costretto a un'ulteriore sosta.\nLa gara viene interrotta per il raggiungimento delle due ore, a due giri dalla conclusione prevista. Vince Sebastian Vettel, per la seconda volta nella stagione, la ventitreesima nel mondiale. Chiude secondo Jenson Button e terzo Fernando Alonso, che conquista cos\u00ec l'ottantunesimo podio nel mondiale, diventando il terzo pilota di tutti i tempi per numero di podi. Nico H\u00fclkenberg ottiene il primo giro veloce della carriera in Formula 1, il secondo per la Force India, dal Gran Premio d'Italia 2009, ottenuto con Adrian Sutil.\nRisultati.\nI risultati del gran premio sono i seguenti:\nDecisioni della FIA.\nAl termine della gara, Mark Webber \u00e8 penalizzato di venti secondi sul tempo totale per aver oltrepassato la pista in una fase di sorpasso con Kamui Kobayashi. La decisione se fosse avvenuta durante la gara, avrebbe comportato un \"drive through\".\nMichael Schumacher \u00e8 penalizzato di dieci posizioni sulla griglia del Gran Premio del Giappone in quanto ritenuto responsabile dell'incidente con Jean-\u00c9ric Vergne.\nNessun penalit\u00e0 viene invece decisa contro Bruno Senna, per una manovra di difesa nei confronti di Felipe Massa, n\u00e9 contro Sebastian Vettel per un suo rallentamento, in fase di \"safety car\", che stava per indurre Jenson Button a un tamponamento."}
{"id": "4199482", "revid": "599013", "url": "https://it.wikipedia.org/wiki?curid=4199482", "title": "Giovanni Zorza", "text": "Carriera.\nDopo aver militato in giovent\u00f9 nella Manerbiese, ha giocato con il Brescia in Serie A nel campionato 1935-1936, sommando in tutto 2 presenze; l'esordio avviene il 20 ottobre 1935 in Brescia-Genova 1893 (0-0).\nNel 1936-1937, in Serie B, gioca 3 partite segnando una rete; nel 1937-1938, ancora in seconda serie, ottiene 4 presenze ed una rete. \u00c8 la sua ultima annata con le \"Rondinelle\", poich\u00e9 viene posto in lista di trasferimento nel 1938."}
{"id": "4199483", "revid": "1993636", "url": "https://it.wikipedia.org/wiki?curid=4199483", "title": "Accordi franco-armeni", "text": "L\u2019accordo franco-armeno del 27 ottobre 1916 \u00e8 stata un'intesa politica e militare concernente il sostegno al Movimento di Liberazione Nazionale dell'Armenia, schieratosi al fianco dell'Intesa durante la prima guerra mondiale.\nL'accordo.\nIl negoziato che port\u00f2 alla conclusione dell'accordo venne condotto dal Boghos Nubar e dai diplomatici del Quai d'Orsay. Con questo accordo il Ministro degli Esteri francese Aristide Briand sperava di poter ottenere dagli Armeni ulteriori uomini da schierare contro l'Impero Ottomano.\nVenne cos\u00ec costituita una Legione franco-armena che, sotto il comando del generale Edmund Allenby, combatt\u00e9 in Siria e Palestina."}
{"id": "4199484", "revid": "767487", "url": "https://it.wikipedia.org/wiki?curid=4199484", "title": "Da mezzogiorno alle tre", "text": "Da mezzogiorno alle tre (\"From Noon Till Three\") \u00e8 un film statunitense del 1976 diretto da Frank D. Gilroy.\n\u00c8 un film western a sfondo semi-umoristico e romantico con protagonisti Charles Bronson, nel ruolo di un rapinatore di banche nel vecchio West, Jill Ireland (moglie di Bronson nel periodo delle riprese) e Douglas Fowley. \u00c8 basato su un romanzo di Frank D. Gilroy che, oltre a dirigere il film, scrisse anche la sceneggiatura.\nTrama.\nVecchio West, fine del XIX secolo. Graham \u00e8 un bandito. Un giorno mentre \u00e8 inseguito conosce una donna di nome Amanda e se ne innamora. Ma passa solo poco tempo con lei: da mezzogiorno alle tre. Graham riparte per andare a salvare degli amici condannati a morte. Per non farsi riconoscere si finge il dottore Finger, non sapendo che il dottore \u00e8 un ladruncolo ricercato. Scambiato per Finger, Graham viene condannato a tre anni di carcere. Per un equivoco, intanto, Amanda crede che Graham sia morto e per ricordare il loro amore racconta la sua storia ad un giornalista che ne ricava un libro, intitolato \"Da mezzogiorno alle tre\". Scontati gli anni di reclusione, Graham torna da Amanda e le comunica la fine della loro relazione. La fine del film \u00e8 drammatica: Amanda per disperazione si suicida e Graham viene rinchiuso in un manicomio.\nProduzione.\nIl film, diretto e sceneggiato da Frank D. Gilroy (autore del romanzo da cui \u00e8 tratta la sceneggiatura), fu prodotto da M.J. Frankovich e William Self per la William Self Productions e la Frankovich Productions e girato nei Warner Brothers Burbank Studios a Burbank in California.\nDistribuzione.\nIl film fu distribuito negli Stati Uniti dall'agosto del 1976 al cinema dalla United Artists e per l'home video dalla MGM/UA Home Entertainment.\nAlcune delle uscite internazionali sono state:\nPromozione.\nLe tagline sono:\nCritica.\nSecondo il Morandini il film \u00e8 \"un western parodistico insolito, ma poco riuscito. Una divagazione curiosa per Bronson, una volta tanto romantico e passionale\"."}
{"id": "4199485", "revid": "46931", "url": "https://it.wikipedia.org/wiki?curid=4199485", "title": "From Noon Till Three", "text": ""}
{"id": "4199490", "revid": "1305772", "url": "https://it.wikipedia.org/wiki?curid=4199490", "title": "Elisa Salvadori", "text": "Biografia.\nNacque nel capoluogo sardo dove il padre Olindo era provveditore agli studi, si trasfer\u00ec poi a Roma con la famiglia, che comprendeva il giornalista e poeta Giulio Salvadori e Mons. Enrico Salvadori, custode generale dell'Accademia dell'Arcadia dal 1916 al 1924, suoi zii. Rest\u00f2 presto orfana della madre.\nNel 1916 fu ammessa all'Accademia dell'Arcadia, con lo pseudonimo di Glyceria.\nIl 27 ottobre 1920 spos\u00f2 l'ufficiale dei Bersaglieri, Luigi Togna, con cui ebbe due figli.\nNel 1932 in Roma, in piazza San Salvatore in Lauro, apr\u00ec un istituto per l'infanzia abbandonata.\nDurante la seconda guerra mondiale il marito era in Africa come maggiore inquadrato nel 9\u00ba reggimento Bersaglieri, XXVIII battaglione, in cui raggiunse sul campo il grado di tenente colonnello e che infine comand\u00f2; in Africa combatteva anche il figlio Franco, che vi mor\u00ec. Questa tragedia la spinse ad abbandonare la vita mondana e a dedicarsi alle famiglie e alla cura dell'infanzia e dei poveri. Per questo, pur maritata, ottenne una speciale dispensa papale e pot\u00e9 farsi suora, fondando nel 1950 a Roma la congregazione religiosa delle \"Suore Oblate della Sacra Famiglia\".\nNegli anni '60 apr\u00ec tre istituti religiosi in Umbria, a Bevagna, Ferentillo e Cerreto di Spoleto, con scuole per l'infanzia e l'istituto tecnico per geometri \"parificato\" in viale Somalia a Roma.\nMor\u00ec a Roma nell'Ospedale \"Cristo Re\", presso il quale era ricoverata.\nIl 2 giugno 1988 il presidente della Repubblica Italiana Francesco Cossiga le confer\u00ec, alla memoria, la Medaglia d'oro ai benemeriti della scuola della cultura e dell'arte."}
{"id": "4199493", "revid": "46931", "url": "https://it.wikipedia.org/wiki?curid=4199493", "title": "Raid on Entebbe", "text": ""}
{"id": "4199496", "revid": "119306727", "url": "https://it.wikipedia.org/wiki?curid=4199496", "title": "No One Is Innocent", "text": "No One Is Innocent (sottotitolo: A Punk Prayer by Ronnie Biggs) \u00e8 il quinto singolo della punk-band Sex Pistols. Venne pubblicato dalla Virgin Records il 30 giugno 1978.\nIl brano.\nI Sex Pistols veri e propri si erano sciolti all'inizio del 1978, perdendo il bassista Sid Vicious ed il cantante Johnny Rotten. \"No One is Innocent\" venne incisa dai membri restanti della band, Paul Cook e Steve Jones, con alla voce il criminale latitante Ronnie Biggs, noto per aver preso parte alla \"grande rapina al treno\" del 1963. All'epoca della registrazione di \"No One is Innocent\" Biggs viveva in Brasile, ancora ricercato dalla giustizia britannica, ma immune all'estradizione. La canzone \u00e8 accreditata a Paul Cook, Steve Jones, e Biggs (che scrisse il testo del brano).\nTesto.\nIl testo del brano fa riferimento a \"God Save the Queen\", cominciando con la frase: \"God save..\", seguita dal nome di svariati personaggi, spesso di cattiva reputazione, iniziando dai Sex Pistols stessi. Vengono successivamente citati Bill Grundy, il presentatore televisivo pesantemente insultato in diretta TV da Steve Jones due anni prima nel corso del suo show; Martin Bormann e gli altri \"nazisti in fuga\"; gli infanticidi Myra Hindley e Ian Brady, insieme alla classe politica e alla polizia (definiti \"porci\"); il dittatore sanguinario Idi Amin; ed infine Biggs stesso.\nLa strofa finale recita: \"\u00abGod save the good samaritan and God save the worthless creep\u00bb\" (\"Dio salvi il buon samaritano e anche la gentaglia inutile\"). Con la frase vengono accomunati insieme tutti i personaggi della canzone, sia buoni che cattivi, per poi affermare che \"no one is innocent\" (\"nessuno \u00e8 innocente\"), in perfetto stile nichilista alla Sex Pistols.\nNel corso di un'intervista dell'epoca concessa al quotidiano \"Daily Mirror\", il batterista Paul Cook disse che secondo lui \"Dio dovrebbe salvare tutti, persino le persone cattive\".\nIl personaggio di Martin Bormann, interpretato da un attore, venne comicamente ritratto in uniforme nazista come il bassista del gruppo sulla copertina della versione 12\" del singolo.\nIl titolo del brano avrebbe dovuto inizialmente essere \"Cosh the Driver\", un riferimento al quasi fatale ferimento del conducente del treno rapinato da Biggs e soci anni prima. La Virgin Records viet\u00f2 la cosa, ed il titolo venne cambiato in \"No One Is Innocent (A Punk Prayer by Ronnie Biggs)\".\nLa canzone raggiunse la posizione numero 6 in classifica in Gran Bretagna, e venne inclusa negli album \"The Great Rock 'n' Roll Swindle\" e \"Flogging a Dead Horse\". La B-side di entrambe le versioni 7\" e 12\" del singolo era la celebre reinterpretazione in chiave punk da parte di Sid Vicious della \"My Way\" di Claude Fran\u00e7ois, Jacques Revaux e Paul Anka.\nRegistrazione.\nLa canzone venne registrata in uno studio dall'ubicazione segreta a Rio de Janeiro durante la vacanza di Jones e Cook in Brasile di met\u00e0 gennaio-fine febbraio 1978. Cos\u00ec Biggs ricorda l'esperienza: \u00abIl disco fu fatto in una chiesa riadattata a studio di registrazione a Rio, alla presenza del prete stesso, che sembrava piuttosto contento della faccenda. Eravamo abbastanza ubriachi quando ci mettemmo a registrare, il che spiega perch\u00e9 il tutto pu\u00f2 sembrare un po' stonato. Incidemmo anche \"Belsen Was a Gas\", della quale devo dire non ero entusiasta, e fui contento che non venisse inclusa sul lato B di \"No One Is Innocent\", perch\u00e9 trovavo il testo di quel brano \"disgustoso\"\u00bb.\nLa seconda traccia registrata, \"Belsen Was a Gas\", fin\u00ec nella colonna sonora del film documentario \"La grande truffa del rock'n'roll\" del 1979. Le sovraincioni ad entrambi i brani furono effettuate ai Wessex Studios di Londra (naturalmente senza la presenza di Biggs)."}
{"id": "4199499", "revid": "1543377", "url": "https://it.wikipedia.org/wiki?curid=4199499", "title": "Grecia ai Giochi della II Olimpiade", "text": "La Grecia partecip\u00f2 ai Giochi olimpici di Parigi dal 14 maggio al 28 ottobre 1900. I rappresentanti del paese ellenico non riuscirono a conquistare alcuna medaglia.\nIn tutto parteciparono 3 atleti greci in 2 diverse discipline."}
{"id": "4199508", "revid": "767487", "url": "https://it.wikipedia.org/wiki?curid=4199508", "title": "Tiro incrociato", "text": "Tiro incrociato (\"Love and Bullets\") \u00e8 un film anglo-statunitense del 1979 diretto da Stuart Rosenberg e John Huston (quest'ultimo non accreditato).\nTrama.\nL'FBI decisa a dare un colpo decisivo al traffico di droga, pensano di incastrare il boss mafioso Joe Bomposa. A tale scopo inviano in Svizzera il loro agente Charles Congran per prelevare Jackie, l'amante del boss che, si pensa, abbia avuto modo di conoscere dei segreti e che possa diventare un prezioso testimone. Gli uomini di Bomposa, convincono il boss a commissionare l'omicidio dell'amante con l'aiuto del killer Vittorio Faroni.\nProduzione.\nIl film, diretto da Stuart Rosenberg e John Huston su una sceneggiatura di Wendell Mayes e John Melson con il soggetto dello stesso Mayes, fu prodotto da Pancho Kohner per la Incorporated Television Company tramite la societ\u00e0 di produzione di Lew Grade. Fu girato in Svizzera e in Arizona e il titolo di lavorazione fu \"Love and Bullets, Charlie\".\nDistribuzione.\nIl film fu distribuito nel Regno Unito nel 1979 al cinema e per l'home video dalla CBS/Fox Home Video nel 1990.\nAlcune delle uscite internazionali sono state:\nCritica.\nSecondo \"il Morandini\" il film \"come documento sul crimine organizzato \u00e8 meno attendibile della promessa di un marinaio. Tutto \u00e8 stereotipato, e la regia effettistica non rimedia\". Le uniche cose apprezzabili sarebbero \"le freccette e la bara finale\"."}
{"id": "4199511", "revid": "599013", "url": "https://it.wikipedia.org/wiki?curid=4199511", "title": "Love and Bullets", "text": ""}
{"id": "4199516", "revid": "1318658", "url": "https://it.wikipedia.org/wiki?curid=4199516", "title": "Cl\u00e9ment Turpin", "text": "Carriera.\nDal 2008 arbitra in Ligue 1, la massima serie francese, in cui, al termine della stagione 2017-18, ha diretto 181 partite.\nNel dicembre 2009 all'et\u00e0 di 27 anni, riceva la notizia della sua nomina ad internazionale, con decorrenza dal 1\u00ba gennaio 2010. Si tratta del pi\u00f9 giovane arbitro francese di sempre, ad ottenere questo traguardo.\nPochi mesi dopo, nel maggio dello stesso anno, ha modo di esordire in una sfida tra nazionali maggiori, dirigendo un'amichevole (valida come preparazione ai Mondiali 2010) disputatasi in Francia, tra Paraguay e Costa d'Avorio.\nNel 2011 \u00e8 convocato dall'UEFA per i campionati europei di calcio Under 19 in programma in Romania. Nell'occasione, dirige due partite della fase a gironi ed una semifinale.\nNell'ottobre dello stesso anno, dopo aver diretto un play-off, fa il suo esordio anche nella fase a gironi dell'Europa League, dirigendo un match della terza giornata, tra Sporting e Vaslui.\nNel febbraio 2014 fa il suo esordio nella fase ad eliminazione diretta dell'Europa League, venendo designato per un sedicesimo di finale.\nNel settembre 2014 dirige la sua prima gara nella fase a gironi di UEFA Champions League: Maribor-Sporting.\nA livello nazionale, da segnalare la designazione per la finale di Coppa di Francia 2010-2011 (Paris Saint-Germain-LOSC Lille), ottenuta pochi giorni prima del suo ventinovesimo compleanno.\nNel 2015 \u00e8 selezionato dall'UEFA in vista del Campionato europeo di calcio Under-21 2015 dove ha diretto due gare della fase a gironi.\nIl 15 dicembre 2015 viene ufficialmente selezionato per gli europei del 2016 in Francia e il 2 maggio 2016 arriva per lui la nomina a dirigere anche al Torneo Olimpico maschile di Rio de Janeiro 2016.\nAi Campionati Europei di Francia 2016 ha diretto due gare della fase a gironi: Bordeaux, 14 giugno 2016 Austria - Ungheria 0:2, Parigi, 21 giugno 2016 Nord Irlanda - Germania 0:1\nAl Torneo Olimpico debutta il 4 agosto dirigendo a Manaus l'incontro del Gruppo \"B\" tra la Nigeria e il Giappone. Il 10 agosto a Brasilia ha il suo secondo impegno dirigendo la gara tra la Repubblica di Corea e il Messico, terza gara nel gruppo \"C\".\nNel novembre 2017 \u00e8 designato dalla FIFA per dirigere il ritorno dello spareggio intercontinentale tra Per\u00f9 e Nuova Zelanda, valido per l'accesso ai mondiali di Russia 2018.\nNel dicembre 2017 \u00e8 selezionato dalla FIFA in qualit\u00e0 di VAR alla Coppa del mondo per club FIFA 2017.\nIl 29 marzo 2018 viene selezionato ufficialmente dalla FIFA per i mondiali di Russia 2018.\nIl 7 maggio 2018 l'UEFA comunica la sua designazione come quarto ufficiale nella finale di Champions League 2017-2018, in programma il 26 maggio 2018 presso lo Stadio Olimpico di Kiev tra Real Madrid e Liverpool.\nAi mondiali di Russia \u00e8 designato per due gare della fase a gironi.\nIl 12 maggio 2021 viene comunicata la sua designazione per la finale di Europa League tra e ."}
{"id": "4199521", "revid": "105084477", "url": "https://it.wikipedia.org/wiki?curid=4199521", "title": "Alexandros Merkati", "text": "Fu l'unico golfista greco che partecip\u00f2 al torneo maschile di golf dei Giochi della II Olimpiade svoltasi a Parigi nel 1900, dove ottenne l'undicesimo posto. In quell'Olimpiade partecip\u00f2 anche sua suocera, la statunitense Daria Pratt.\nMerkati aveva il titolo nobiliare di conte ed apparteneva a una dinastia di conti provenienti dall'Italia."}
{"id": "4199528", "revid": "422900", "url": "https://it.wikipedia.org/wiki?curid=4199528", "title": "Alexandros Mercati", "text": ""}
{"id": "4199531", "revid": "1305772", "url": "https://it.wikipedia.org/wiki?curid=4199531", "title": "Campionati europei di nuoto di fondo 2012 - 5 km maschili", "text": "I 5 chilometri maschili dei Campionati europei di nuoto di fondo 2012 si sono svolti il 15 settembre a Piombino.\nLa gara \u00e8 stata vinta dal russo Kirill Abrosimov, con il tempo di 54'47\"1."}
{"id": "4199532", "revid": "547034", "url": "https://it.wikipedia.org/wiki?curid=4199532", "title": "Ehilam", "text": "Ehilam (Jabal Jarizim Shomronim Ehiylaam) \u00e8 uno dei monti della terra promessa, il pi\u00f9 vicino al monte Ebal sul quale, fonti rabbiniche classiche, affermano fu promulgata da Giosu\u00e8 la Legge come Mos\u00e8 gli aveva comandato. (\"Giosu\u00e8 8:30\").\nSecondo la Bibbia pare si innalzasse nella valle del Giordano, le pi\u00f9 recenti conclusioni in merito ne individuano invece la collocazione a nord della valle di Sichem, nel West Bank, nei pressi della citt\u00e0 di Nablus e del paese di Kiryat Luza. La montagna, oggi comunemente identificata con Gebel es-Slamlyyah, \u00e8, con i suoi 881\u00a0m, tra le maggiori elevazioni della Palestina. \u00c8 il monte sacro ai Samaritani che ne sostengono il primato, sebbene, a differenza di quanto da essi affermato, il monte Ebal gli sia di circa 200\u00a0m superiore."}
{"id": "4199535", "revid": "767487", "url": "https://it.wikipedia.org/wiki?curid=4199535", "title": "Municipalit\u00e0 di Glamorgan Spring Bay", "text": "La municipalit\u00e0 di Glamorgan Spring Bay \u00e8 una delle 29 local government areas che si trovano in Tasmania, in Australia. Essa si estende su di una superficie di 2.522 chilometri quadrati ed ha una popolazione di 4.329 abitanti. La sede del consiglio si trova a Triabunna."}
{"id": "4199539", "revid": "287204", "url": "https://it.wikipedia.org/wiki?curid=4199539", "title": "Clement Turpin", "text": ""}
{"id": "4199540", "revid": "767487", "url": "https://it.wikipedia.org/wiki?curid=4199540", "title": "Citt\u00e0 di Glenorchy", "text": "La citt\u00e0 di Glenorchy \u00e8 una delle 29 local government areas che si trovano in Tasmania, in Australia. Essa si estende su di una superficie di 120 chilometri quadrati ed ha una popolazione di 44.179 abitanti. La sede del consiglio si trova a Glenorchy."}
{"id": "4199543", "revid": "599013", "url": "https://it.wikipedia.org/wiki?curid=4199543", "title": "Ron Foxcroft", "text": " \u00c8 noto in particolare per aver inventato il fischietto Fox 40, il primo fischietto privo di pallina di legno e parti mobili.\nBiografia.\nRon Foxcroft intraprende la carriera di arbitro di pallacanestro fin dall'et\u00e0 di 17 anni, dopo aver dovuto abbandonare il gioco del Football a seguito di un infortunio. Nel 1963 diviene l'unico arbitro canadese della NCAA e arbitro internazionale FIBA. Nel 1976 partecipa come arbitro ai Giochi olimpici di Montr\u00e9al, dove arbitra anche la finale maschile.\nNella prima met\u00e0 degli anni '80, Foxcroft si dedica a realizzare un fischietto privo di pallina. I tradizionali fischietti utilizzati dagli arbitri fino agli anni '80 erano realizzati in metallo e contenevano all'interno una pallina di legno che veniva agitata dal vortice d'aria, cos\u00ec intensificando il suono e introducendo un elemento di vibrato. Questi fischietti avevano per\u00f2 il difetto di restare talvolta inceppati, quando la pallina in legno si incastrava.\nLo stesso Foxcroft nel corso della sua carriera di arbitro aveva sperimentato pi\u00f9 volte il problema del fischietto inceppato. Due episodi in particolare lo segnano: durante la finale dei Giochi olimpici di Montr\u00e9al del 1976 fra la Yugoslavia e gli Stati Uniti, davanti a un pubblico di 18.000 spettatori, Foxcroft fu fischiato e contestato quando un giocatore statunitense ricevette una gomitata da un giocatore jugoslavo che lui non riusc\u00ec a fischiare a causa dell'inceppamento del fischietto. Otto anni dopo, durante una partita delle fasi eliminatorie pre-Olimpiche tenute nel 1984 a San Paolo del Brasile, Foxcroft\nfischi\u00f2 un fallo subito da un giocatore brasiliano, ma a causa del fischietto inceppato non usc\u00ec alcun suono. In pochi secondi scoppi\u00f2 una violenta sommossa del pubblico, nella quale rischi\u00f2 seriamente di essere aggredito.\nQuesti episodi diedero a Foxcroft l'idea di tentare di inventare un fischietto privo di pallina e che quindi non potesse incepparsi, a cui lavor\u00f2 negli anni successivi, assieme all'inventore canadese Chuck Shepherd.\nLa soluzione individuata dai due inventori si basava sull'idea di realizzare un fischietto dotato di molteplici labium, con frequenze leggermente differenti. La sovrapposizione delle diverse frequenze crea un battimento, restituendo cos\u00ec un suono vibrato, paragonabile al trillo di un fischietto con pallina.\nFoxcroft e Shepherd realizzarono un gran numero di prototipi, i primi dei quali erano di dimensioni eccessive per poter essere utilizzati come fischietti. Dopo la produzione di 14 prototipi, nel 1985 i due inventori arrivarono a realizzare un prototipo sufficientemente perfezionato da poter essere utilizzato, caratterizzato dalla presenza di tre labium, due sulla parte superiore del fischietto e uno terzo sulla parte inferiore con una camera di risonanza pi\u00f9 lunga di quelle dei primi due. Il fischietto fu chiamato 'Fox 40' ispirandosi al cognome di Foxcroft e al fatto che quell'anno lui compiva 40 anni.\nDopo una fase di ulteriore perfezionamento, il 7 agosto 1987 Foxcroft e Shepherd depositarono la domanda di brevetto del Fox 40, presso l'Ufficio brevetti americano. I fischietti Fox 40 furono utilizzati per la prima volta nei giorni immediatamente successivi al deposito del brevetto, durante i Giochi panamericani del 1987.\nNel medesimo anno 1987, Foxcroft fond\u00f2 la societ\u00e0 Foxtron Inc., poi divenuta Fox 40 International, con sede in Hamilton, Ontario che cura la produzione e distribuzione dei fischietti Fox 40. A partire dagli anni '90, i fischietti Fox 40 sono divenuti lo standard nell'arbitraggio della gran parte delle discipline sportive che prevedono l'uso del fischietto. Foxcroft \u00e8 tutt'oggi amministratore delegato della Fox 40 International.\nNel 1999 Foxcroft abbandona l'arbitraggio della Pallacanestro, dopo aver arbitrato per 36 anni. Lo stesso anno viene insignito della \"Canadian Basketball Hall of Fame\" e nel 2011 della \"Hamilton Sports Hall of Fame\"."}
{"id": "4199544", "revid": "1652635", "url": "https://it.wikipedia.org/wiki?curid=4199544", "title": "Baked potato", "text": "La baked potato, o jacket potato, specialit\u00e0 culinaria anglosassone, \u00e8 una grande patata farcita. Essa pu\u00f2 essere cotta nel forno a legna, nel microonde o grigliata sul barbeque. La farcitura varia a seconda del luogo.\nVarianti locali.\nRegno Unito.\nSulle strade del Regno Unito la \"jacket potato\" \u00e8 stata uno dei cibi pi\u00f9 venduti. Si stima che nella Londra di inizio Novecento si vendessero 10 tonnellate di \"jacket potato\" ogni giorno.\nLa patata viene cotta con la buccia, quindi farcita con fagioli, formaggio a scaglie e maionese. Il tonno, il pollo e il bacon sono farciture alternative della \"jacket potato\", ma meno usate.\nL'alimento \u00e8 da poco tornato per le strade d'oltremanica come alternativa salutare ai \"fast food\". Nel 1974 \u00e8 infatti nata a Edimburgo la prima catena di \"jacket potato\".\nScozia.\nIn Scozia si consuma la \"jacket potato\" con la farcitura pi\u00f9 curiosa: l'haggis. Si tratta di un insaccato di cuore, polmone e fegato di ovino, macinati insieme a cipolla, farina d'avena, grasso di rognone, sale, spezie e brodo, quindi cotti nello stomaco della pecora per circa tre ore. Questa variet\u00e0 di \"jacket potato\" viene accompagnata da una salsa a base di whisky.\nStati Uniti.\nNegli \"States\" la patata viene farcita con burro ed erba cipollina. Le cucine americane servono la \"baked potato\" come contorno in accompagnamento ad un piatto di carne\nTexas.\nLe \"jacket potato\" del Texas sono famose per le grandi dimensioni: possono infatti raggiungere il 20 centimetri di lunghezza. Il principale ingrediente di farcitura \u00e8, senza dubbio, la carne affumicata o grigliata, spesso accompagnata da un contorno di broccoli.\nSvezia.\nSebbene non faccia parte della tradizione culinaria della Fennoscandia, la \"jacket potato\" \u00e8 apprezzata e consumata anche in Svezia, dove la si farcisce con un mix di frutti di mare conosciuto come \"Skagenr\u00f6ra\".\nFrancia.\nUna patata al forno \u00e8 chiamata \"pomme de terre au four\" in francese. Pu\u00f2 essere servito come accompagnamento a un piatto di carne o, in un fast-food chiamato \"pataterie\", essere al centro di un pasto.\nArmenia.\nUna variante regionale della patata al forno \u00e8 nota nei villaggi rurali armeni che circondano il lago Sevan come \"p'ur\" (armeno: \u0583\u0578\u0582\u057c). Lo sterco di vacca essiccato viene impilato e utilizzato come combustibile per cuocere lentamente patate non stagionate che vengono posizionate al centro.\nCultura.\nAlla \"jacket potato\" \u00e8 dedicata \"Great big baked potato\", una canzone di N.R. Streeter e H. Cladwell."}
{"id": "4199549", "revid": "1543377", "url": "https://it.wikipedia.org/wiki?curid=4199549", "title": "Haiti ai Giochi della II Olimpiade", "text": "Haiti partecip\u00f2 ai Giochi olimpici di Parigi dal 14 maggio al 28 ottobre 1900. I rappresentanti del paese caraibico non riuscirono a conquistare alcuna medaglia.\nIn tutto parteciparono 2 atleti haitiani in 1 disciplina, la scherma."}
{"id": "4199551", "revid": "767487", "url": "https://it.wikipedia.org/wiki?curid=4199551", "title": "Citt\u00e0 di Hobart", "text": "La citt\u00e0 di Hobart \u00e8 una delle 29 local government areas che si trovano in Tasmania, in Australia. Essa si estende su di una superficie di 76,2 chilometri quadrati ed ha una popolazione di 49.556 abitanti. La sede del consiglio si trova a Hobart."}
{"id": "4199552", "revid": "599013", "url": "https://it.wikipedia.org/wiki?curid=4199552", "title": "Takamitsu \u014cta", "text": "Carriera.\nHa militato nello Shimizu S-Pulse, nel Consadole Sapporo e nello JATCO."}
{"id": "4199555", "revid": "767487", "url": "https://it.wikipedia.org/wiki?curid=4199555", "title": "Takashi Yamahashi", "text": "Carriera.\nCalciatore.\nHa militato nel Cerezo Osaka e nel Consadole Sapporo. Con il Cerezo Osaka ha disputato 52 partite in J. League, la massima serie giapponese, nel biennio 1995-1996. Nel 1997 passa al Consadole Sapporo, ove nella prima stagione gioca 19 incontri e nessuno nella seconda.\nAllenatore.\nRitiratosi dall'attivit\u00e0 agonistica \u00e8 divenuto allenatore. Ha ricoperto dal 2007 al 2009 il ruolo di vice-allenatore di Hiroshi J\u014dfuku e poi di Yutaka Ikeuchi nella rappresentativa under-17 del Giappone. Dal 2011 \u00e8 vice-allenatore di Yasushi Yoshida nella rappresentativa under-18 nipponica."}
{"id": "4199556", "revid": "125850405", "url": "https://it.wikipedia.org/wiki?curid=4199556", "title": "Ebal", "text": "Ehilam\nEbal (in arabo \u062c\u0628\u0644 \u0639\u064a\u0628\u0627\u0644, \"Jabal \u2018Ayb\u0101l\"; in ebraico \u05d4\u05e8 \u05e2\u05d9\u05d1\u05dc, \"Har \u2018Eival\") \u00e8 uno dei due monti posti nelle vicinanze della citt\u00e0 palestinese di Nablus (l'altro \u00e8 il monte Ehilam), e forma la parte settentrionale della valle in cui si situa la citt\u00e0. Ebal \u00e8 uno dei picchi pi\u00f9 alti della Cisgiordania, arrivando a 940 metri sul livello del mare (59 metri pi\u00f9 in alto del Garizim); il monte copre approssimativamente una superficie di 18 km\u00b2 ed \u00e8 composto primariamente di calcare. Le pendici del monte contengono diverse grandi caverne che probabilmente erano originariamente cave di pietra, mentre alla base del lato nord sono presenti alcune tombe.\nI monti Ebal e Garizim sono citati ripetutamente nella Bibbia come i luoghi in cui Israele avrebbe dovuto compiere attivit\u00e0 di culto dopo il suo ingresso nella terra promessa.. Secondo gli archeologi Adam Zertal e Zvi Koenigsberg sul monte Ebal, in un anfiteatro naturale posto circa 60 metri sotto la sua cima, si trovano i resti di un primitivo altare che sarebbe stato utilizzato dal 1250 al 1140 circa. Interpretazioni diverse, ipotizzate da altri studiosi, sono discusse sia da Zvi Koenigsberg sia dal saggista Matthew Sturgis nelle fonti citate."}
{"id": "4199558", "revid": "767487", "url": "https://it.wikipedia.org/wiki?curid=4199558", "title": "Yoshinori Taguchi", "text": ""}
{"id": "4199561", "revid": "124627219", "url": "https://it.wikipedia.org/wiki?curid=4199561", "title": "Municipalit\u00e0 di Huon Valley", "text": "La municipalit\u00e0 di Huon Valley \u00e8 una delle 29 local government areas che si trovano in Tasmania, in Australia. Essa si estende su di una superficie di 5.497 chilometri quadrati ed ha una popolazione di 14.442 abitanti. La sede si trova a Huonville.\n\u00c8 stata istituita nel 1993 dall'unione delle municipalit\u00e0 di Esperance, Huon e Port Cygnet. Comprende la lontana isola di Macquarie, situata a circa 1400 km verso sud-est, che faceva parte di Esperance."}
{"id": "4199562", "revid": "400694", "url": "https://it.wikipedia.org/wiki?curid=4199562", "title": "Alfonso duca di Bisceglie", "text": ""}
{"id": "4199563", "revid": "729019", "url": "https://it.wikipedia.org/wiki?curid=4199563", "title": "Campionati europei di nuoto di fondo 2012 - 5 km femminili", "text": "I 5 chilometri femminili dei Campionati europei di nuoto di fondo 2012 si sono disputati il 15 settembre a Piombino.\nLa gara \u00e8 stata vinta dall'italiana Rachele Bruni, con il tempo di 1h00'56\"9."}
{"id": "4199565", "revid": "400694", "url": "https://it.wikipedia.org/wiki?curid=4199565", "title": "Jofr\u00e8 Borgia", "text": ""}
{"id": "4199567", "revid": "599013", "url": "https://it.wikipedia.org/wiki?curid=4199567", "title": "Andr\u00e9 Corvington", "text": "Partecip\u00f2 ai Giochi della II Olimpiade che si svolsero a Parigi nel 1900 con la squadra parigina del \"Salles d'Armes du Palais et Soci\u00e9t\u00e9s Savantes\". Prese parte alla gara di fioretto individuale, in cui fu eliminato al primo turno."}
{"id": "4199568", "revid": "767487", "url": "https://it.wikipedia.org/wiki?curid=4199568", "title": "Atsuhiko Ejiri", "text": "Carriera.\nCalciatore.\nHa militato nel JEF United Ichihara Chiba.\nAllenatore.\nDal 1\u00ba agosto 2009 al 31 dicembre 2010 ha rivestito il ruolo di allenatore del JEF United Ichihara Chiba."}
{"id": "4199570", "revid": "599013", "url": "https://it.wikipedia.org/wiki?curid=4199570", "title": "Kentar\u014d Ishikawa", "text": "Carriera.\nHa militato nel Kashiwa Reysol."}
{"id": "4199571", "revid": "599013", "url": "https://it.wikipedia.org/wiki?curid=4199571", "title": "Hiroyuki Inagaki", "text": ""}
{"id": "4199572", "revid": "767487", "url": "https://it.wikipedia.org/wiki?curid=4199572", "title": "Municipalit\u00e0 di Kentish", "text": "La municipalit\u00e0 di Kentish \u00e8 una delle 29 local government areas che si trovano in Tasmania, in Australia. Essa si estende su di una superficie di 1.187 chilometri quadrati ed ha una popolazione di 5.965 abitanti. La sede del consiglio si trova a Sheffield."}
{"id": "4199574", "revid": "767487", "url": "https://it.wikipedia.org/wiki?curid=4199574", "title": "Makoto Yonekura", "text": "Carriera.\nHa militato nel NKK, nel Nagoya Grampus e nel Cerezo Osaka."}
{"id": "4199581", "revid": "767487", "url": "https://it.wikipedia.org/wiki?curid=4199581", "title": "Municipalit\u00e0 di King Island", "text": "La municipalit\u00e0 di King Island \u00e8 una delle 29 local government areas che si trovano in Tasmania, in Australia. Essa si estende su di una superficie di 1.100 chilometri quadrati ed ha una popolazione di 1.107 abitanti. La sede del consiglio si trova a Currie."}
{"id": "4199586", "revid": "599013", "url": "https://it.wikipedia.org/wiki?curid=4199586", "title": "L\u00e9on Thi\u00e9rcelin", "text": "Partecip\u00f2 ai Giochi della II Olimpiade che si svolsero a Parigi nel 1900 con la squadra parigina del \"Salles Ranchoux\". Prese parte alle gare di fioretto e spada per maestri. In entrambe le gare fu eliminato al primo turno."}
{"id": "4199587", "revid": "1543377", "url": "https://it.wikipedia.org/wiki?curid=4199587", "title": "Municipalit\u00e0 di Kingborough", "text": "La municipalit\u00e0 di Kingsborough \u00e8 una delle 29 local government areas che si trovano in Tasmania, in Australia. Essa si estende su di una superficie di 717 chilometri quadrati ed ha una popolazione di 31.706 abitanti. La sede del consiglio si trova a Kingston."}
{"id": "4199588", "revid": "767487", "url": "https://it.wikipedia.org/wiki?curid=4199588", "title": "Municipalit\u00e0 di Latrobe", "text": "La municipalit\u00e0 di Latrobe \u00e8 una delle 29 local government areas che si trovano in Tasmania, in Australia. Essa si estende su di una superficie di 550 chilometri quadrati ed ha una popolazione di 8.888 abitanti. La sede del consiglio si trova a Latrobe."}
{"id": "4199591", "revid": "2519", "url": "https://it.wikipedia.org/wiki?curid=4199591", "title": "Municipalit\u00e0 di Meander Valley", "text": "La municipalit\u00e0 di Meander Valley \u00e8 una delle 29 local government areas che si trovano in Tasmania, in Australia. Essa si estende su di una superficie di 3.821 chilometri quadrati ed ha una popolazione di 18.938 abitanti. La sede del consiglio si trova a Westbury."}
{"id": "4199595", "revid": "267975", "url": "https://it.wikipedia.org/wiki?curid=4199595", "title": "Sede titolare di Edessa di Osroene dei Siri", "text": ""}
{"id": "4199598", "revid": "767487", "url": "https://it.wikipedia.org/wiki?curid=4199598", "title": "Municipalit\u00e0 di Northern Midlands", "text": "La municipalit\u00e0 di Northern Midlands \u00e8 una delle 29 local government areas che si trovano in Tasmania, in Australia. Essa si estende su di una superficie di 5.130 chilometri quadrati ed ha una popolazione di 12.505 abitanti. La sede del consiglio si trova a Longford."}
{"id": "4199599", "revid": "1318658", "url": "https://it.wikipedia.org/wiki?curid=4199599", "title": "Episodi di How I Met Your Mother (ottava stagione)", "text": "Lottava stagione della sitcom How I Met Your Mother, composta da 24 episodi, \u00e8 stata trasmessa in prima visione assoluta negli Stati Uniti da CBS dal 24 settembre 2012 al 13 maggio 2013.\nNell'ultimo episodio viene introdotto il personaggio della futura moglie di Ted, la ragazza con l'ombrello giallo, interpretata da Cristin Milioti, che poi diventer\u00e0 un personaggio fisso nella stagione successiva.\nIn Italia, la stagione viene trasmessa in prima visione in chiaro da Italia 1 dal 7 gennaio al 7 febbraio 2014; per alcuni errori di programmazione, l'emittente italiana non ha rispettato l'originale ordine di produzione degli episodi.\nC'\u00e8 ancora tempo.\nTrama.\nTed si trova alla stazione di Farhampton e comincia a raccontare la storia del matrimonio di Barney e Robin ad una signora. Robin sta avendo una crisi e si chiede che forza ci voglia a scavalcare la finestra e a scappare via. Per spiegare come si \u00e8 arrivati a questo punto, Ted inizia a raccontare i fatti del maggio 2012, quando Marshall e Lily erano al settimo cielo per essere diventati genitori del piccolo Marvin, Barney e Quinn si erano fidanzati e Ted e Victoria erano scappati dal matrimonio di lei. Durante la fuga Ted chiede a Victoria se ha lasciato un biglietto d'addio a Klaus, il suo fidanzato. La ragazza nega, ma Ted non \u00e8 d'accordo con il suo comportamento e la convince a rimediare. Nel frattempo Barney chiede a Robin, Marshall e Lily di mantenere il segreto sulla sua passata relazione con Robin, della quale Quinn non sa niente, ma Marshall e Lily glielo rivelano inavvertitamente. Quinn vuole avere la certezza che Robin non provi pi\u00f9 nulla per il suo fidanzato, ma si tranquillizza quando vede che la ragazza ha una relazione con Nick. Robin rivela a Barney di essere rimasta delusa da come lui abbia rimosso facilmente ogni ricordo del loro rapporto. Barney d\u00e0 una chiave di un garage a Robin dentro il quale la ragazza trova tutti i ricordi legati alla loro relazione. Victoria rivela a Ted di non avere la forza per rientrare nella stanza e lasciare il biglietto di addio per Klaus. Ted si offre di aiutarla ma, quando riesce ad accedere alle stanze della sposa, scopre che anche Klaus \u00e8 scappato. Prima di lasciare definitivamente la zona, Ted si ferma alla stazione dove c'\u00e8 Klaus e gli chiede perch\u00e9 abbia deciso di lasciare Victoria. Klaus gli risponde di averlo fatto perch\u00e9 non era sicuro che lei fosse la donna della sua vita: tutti incontrano prima o poi quella persona speciale ed \u00e8 una cosa che si sente al primo istante. Ritornando all'inizio dell'episodio, viene mostrata la moglie di Ted con l'ombrello giallo aspettare il treno alla stazione di Farhampton mentre lui \u00e8 seduto sulla panchina.\nAccordo pre-matrimoniale.\nTrama.\nNell'estate 2012, tutti hanno una relazione e vivono felicemente. Il Ted del futuro rivela che una delle tre coppie (Ted-Victoria, Barney-Quinn e Robin-Nick) non durer\u00e0 oltre l'autunno 2012. Questo evento verr\u00e0 scatenato dal consiglio dell'ex capo di Marshall alla GNB, Arthur Hobbs, secondo il quale Barney farebbe meglio a far firmare alla futura moglie un accordo prematrimoniale. Quinn \u00e8 irritata dalla cosa e ne parla con le amiche, mentre Barney ne discute con gli amici sostenendo che sia meglio definire tutto prima di ritrovarsi a voler cambiare qualcosa nel rapporto a posteriori. La sera, i maschi parlano con le loro compagne e, seguendo l'esempio dell'amico, decidono di discutere per risolvere le piccole cose irritanti che riscontrano nel rapporto di coppia: Marshall rimprovera a Lily di essere una madre iperprotettiva; Nick rivela a Robin di essere infastidito dalla sua abitudine di guardare la televisione mentre copula; Ted si lamenta con Victoria perch\u00e9 Klaus, ospitato momentaneamente nel loro appartamento, si comporta in modo strano e non vuole andarsene. Per vendicarsi di tutti i litigi generati dalla proposta di Barney, Quinn e le ragazze decidono di elaborare un accordo prematrimoniale da sottoporre al ragazzo. Quando si accorgono di non fidarsi l'uno dell'altro, Quinn e Barney decidono di lasciarsi. L'episodio termina con un'anticipazione di un momento del futuro in cui Arthur, decide di riproporre il contratto a Barney per il suo imminente matrimonio ma egli lo rifiuta e, entrata Robin, la bacia.\nLa tata perfetta.\nTrama.\nBarney dopo essersi lasciato con Quinn inventa il \"Barntoberfest\" con tanto di magliette per celebrare il suo ritorno nel mondo dei single. Lily e Marshall stanno cercando una tata per il piccolo Marvin ma dopo diversi colloqui per problemi di salario sono costretti a rinunciare ad una tata perfetta e cercarne un'altra meno costosa. Robin e Ted fanno a gara per dimostrare che la rispettiva relazione sia migliore rispetto a quella dell'altro.\nConversando si scopre che Nick, il fidanzato di Robin, \u00e8 molto sensibile, carattere totalmente opposto a quello di Robin, mentre Ted scopre che Victoria \u00e8 molto disordinata e sciatta. Intanto Barney si porta a letto, dopo aver abbandonato vecchie tecniche collaudate, le tate per bambini, facendole credere di avere un figlio appena nato e che la madre di quest'ultimo \u00e8 morta. Una delle tate che casca nell'inganno di Barney \u00e8 una di quelle che Lily e Marshall avevano scelto. Cos\u00ec facendo Barney, dopo che la vittima ha scoperto l'inganno, distrugge la possibilit\u00e0, per i due genitori, di assumere l'unica tutrice adatta. Barney cerca di farsi perdonare ma alla fine sar\u00e0 il padre di Lily a fare da babysitter a Marvin scoprendo poi in una serie di immagini del futuro che lo rester\u00e0 per sempre. Barney infine camminando per strada subisce un agguato delle tate che aveva ingannato. Robin e Ted alla fine capiscono che nonostante tutto sono felici con i propri partner tuttavia il Ted del futuro afferma che entrambe le relazioni non dureranno pi\u00f9 di un mese.\nLa scelta del tutore.\nTrama.\nCon Mickey che adesso fa da babysitter a Marvin, Marshall e Lily finalmente possono riunirsi con gli amici al \"MacLaren's\". Ma dopo un brindisi velocissimo, la coppia esce dal bar per passare un po' di tempo insieme per la citt\u00e0. Tuttavia, dopo aver rischiato di essere investiti da un taxi, i due prendono in considerazione la decisione di preparare un testamento e la designazione di un tutore per Marvin nel caso in cui uno o entrambi di loro muoiano. Come possibilit\u00e0 ci sarebbero Judy, la mamma di Marshall, suo fratello Marcus, o i genitori di Lily ma alla fine vengono tutti esclusi per un motivo o per un altro. A questo punto Ted, Barney e Robin si offrono volontari per essere tutori di Marvin. Cos\u00ec Marshall e Lily decidono di tenere un game show improvvisato in casa chiamato \"Who Wants to be a Godparent?\" L'obiettivo \u00e8 quello di determinare quale dei tre sia pi\u00f9 adatto ad essere padrino di Marvin. Ted, Barney e Robin danno le risposte pi\u00f9 assurde alle varie domande del gioco, cos\u00ec Marshall e Lily si arrabbiano con loro e gli rimproverano il fatto di non capire quanto sia difficile essere un genitore. I tre, per contro, li accusano di essersi completamente disinteressati ai loro problemi personali da quanto sono diventati genitori. Marshall e Lily, accorgendosi di non sapere pi\u00f9 nulla della vita dei loro tre amici perch\u00e9 troppo presi nello stare dietro a Marvin, capiscono che non potrebbero lasciare loro figlio in mano a degli sconosciuti sicch\u00e9 scendono al bar per riconciliarsi con loro, come ai vecchi tempi, e rimangono fino alla chiusura del McLaren's. Si risveglieranno tutti insieme al mattino, nell'appartamento di Marshall e Lily, sentendo le grida di Marvin; cos\u00ec saranno Ted e Robin a occuparsi del bambino, lasciando tornare a riposare i genitori che in seguito sceglieranno i tre amici come tutori legali del figlio.\nAmori agli sgoccioli.\nTrama.\nBarney dopo un'ennesima notte in compagnia, nota un cane che lo segue. Lo chiama \"Broccolo\" (Brover nella versione in lingua originale) e lo usa per conquistare donne al bar. Tuttavia, Robin mostra preoccupazione per Barney e chiede a Nick di invitarlo a cena. Nick, che si scopre essere conduttore di un programma di cucina su un canale locale, accetta e prepara un pasto sontuoso. Cos\u00ec Barney ed un Broccolo in giacca e cravatta vanno a casa di Nick. Tuttavia, Barney riceve una chiamata: la vera proprietaria di Broccolo \u00e8 tornata e vuole indietro il cane. Barney, essendo emotivamente legato al cane, \u00e8 disperato quindi Robin si offre di accompagnarlo a portare indietro il cane. Arrivati all'appartamento Robin, agendo come una omosessuale per fare da spalla a Barney, lascia l'amico con la donna. Nick \u00e8 visibilmente scontento per il comportamento di Robin ancor di pi\u00f9 quando riceve uno sms da Ted che le chiede di incontrarlo urgentemente al MacLaren. Nel frattempo, infatti, Victoria, con strani riferimenti ed azioni, fa intendere a Ted, anche grazie a Marshall e a Lily, che vuole portare il loro rapporto ad un livello superiore. In risposta, Ted le chiede di sposarlo. Lei accetta ma ad una condizione: dovr\u00e0 rompere la sua amicizia con Robin, perch\u00e9 \u00e8 ancora l'ostacolo ad un futuro insieme. Lily pur non essendo d'accordo, comprende le motivazioni di Victoria. Al MacLaren, Ted dice a Victoria che non c'\u00e8 alcuna possibilit\u00e0 che lui torni con Robin, ma lei \u00e8 gi\u00e0 diventata una parte importante della sua vita. Lei a malincuore rompe con Ted, il quale a sua volta chiede a Marshall e Lily di tenere segreta la verit\u00e0 sul ruolo indiretto di Robin nella loro rottura. Il Ted del futuro rivela che, chiaramente, la donna lo scoprir\u00e0 pi\u00f9 avanti. Quando Ted annuncia la rottura alla banda il giorno dopo nel suo appartamento, Robin dice che la ragione per cui lui ha chiesto di incontrarla al bar \u00e8 stata quella di proporre delle idee per una serie di romanzi gialli \"Mosby Boys\".\nMancanza di intimit\u00e0.\nTrama.\nA causa di uno strappo muscolare dopo una partita a basket, Nick non fa pi\u00f9 sesso con Robin e i due iniziano a parlare di pi\u00f9. Robin scopre cos\u00ec che Nick \u00e8 piuttosto stupido e medita di lasciarlo. Robin tenta di rompere con Nick, ma l'attrazione fisica che prova per lui le impedisce di farlo. Alla fine Barney interviene dicendo a Nick che Robin l'avrebbe lasciato perch\u00e9 lui \u00e8 innamorato di lei, e Robin gli regge il gioco per chiudere la sua storia. Successivamente per\u00f2, dubbiosa sulla falsit\u00e0 delle parole di Barney, ricever\u00e0 la risposta che quelle erano solamente menzogne per aiutarla.\nMarshall e Lily non riescono ad avere un momento di intimit\u00e0 dopo la nascita di Marvin in quanto ogni volta che si avvicinano, il bimbo comincia a piangere. Ted decide quindi di portare Marvin al parco in modo da permettere ai due di avere del tempo per loro.\nIl timbro facile.\nTrama.\nDopo che Quinn \u00e8 tornata a lavorare al Lusty Leopard, Barney sente la necessit\u00e0 di cambiare strip-club e chiede l'aiuto di Robin per trovarne uno adatto. Nel frattempo Marshall, dopo aver incontrato il suo vecchio amico Brad davanti allo studio legale per cui lavora e vedendo le condizioni pietose in cui \u00e8 ridotto, decide di provare a farlo assumere, in virt\u00f9 della sua abitudine di fidarsi della gente che gli aveva valso il soprannome di \"Stamp Tramp\" (Prostituta delle approvazioni). Ted cerca sulle vecchie cassette dei tempi del college la prova che ha dato l'approvazione a qualcosa, mentre Robin finisce per farsi corrompere da uno degli strip-club, fatto che spinge Barney alla decisione di continuare la sua ricerca da solo. Marshall, dopo il fallimento del colloquio di Brad, viene estromesso dallo staff per la causa legale contro la Gruber Pharmaceutical e riesce a ritornarvi soltanto dopo un lungo impegno per rientrare nelle grazie del capo, ma successivamente scopre che Brad lavora proprio per la compagnia farmaceutica e si era finto in difficolt\u00e0 perch\u00e9 certo di impietosire Marshall e riuscire a scoprire i loro piani per la causa. La ricerca di Ted termina con la convinzione che non era un ragazzo come credeva, ma scopre una cosa che si volge a suo favore: era stato lui a convincere Marshall che Lily era la donna adatta per lui, dando la sua approvazione a quella relazione. Barney annuncia il nuovo strip-club di cui diventer\u00e0 cliente, facendo il verso alla decisione di LeBron James, e inaugura la sua prima volta l\u00ec insieme a Robin, ma a fine serata mentre camminano per strada lui la bacia. Robin, confusa, lo respinge dicendogli che non possono farlo; quindi scappa, lasciandolo l\u00ec.\nL'eccitazione delle giurate.\nTrama.\nMarshall si trova davanti al Comitato Giudiziario della Corte di New York, dove inizia a raccontare i fatti del processo contro la Gruber Pharmaceutical per l'inquinamento del Frog Lake, in cui si trovava contro il suo vecchio amico Brad. Nel frattempo Barney e Robin fingono che il loro bacio non sia mai successo, mentre loro, Ted e Lily, andati in tribunale per sostenere Marshall, iniziano a competere su chi da ragazzo fosse pi\u00f9 \"canaglia\". Durante il processo Brad, utilizzando il suo fascino, riesce a portare dalla sua parte la giuria, interamente femminile, e anche il giudice. Come ultima difesa Marshall porta in aula un piccolo anatroccolo curato da una dermatite acuta causata dalle acque inquinate, ma Brad vanifica il suo sforzo presentando un video che lo ritraeva nuotare nel lago. Alle battute finali del processo per\u00f2 Marshall, senza nessuna carta da giocare, nota Brad che si gratta e lo fa costringere dal giudice a togliersi la camicia, rivelando i segni della dermatite. Il verdetto volge a suo favore, tuttavia il risarcimento danni che Marshall sperava di 25 milioni di dollari si riduce a soli 25.000 in quanto il giudice non aveva intenzione di rovinare la Gruber Pharmaceutical per aver provocato \"qualche infiammazione a un uccello\". Marshall si sente abbattuto, rendendosi conto che in realt\u00e0 una buona azione non ne generava altre come invece pensava; qualche sera dopo per\u00f2 viene raggiunto al bar da Brad, che gli dice di aver riscoperto grazie a lui il desiderio di aiutare i pi\u00f9 deboli e di aver lasciato il suo studio legale per andare a lavorare in quello di Marshall. Quando aggiunge che erano persone rette e oneste come Marshall che avrebbero dovuto sedere dietro il banco del giudice a prendere le decisioni, si scopre il motivo per cui questi si trova davanti al Comitato Giudiziario: per chiedere che lo prendano in considerazione per la nomina alla carica di giudice. Nel frattempo Barney, solo nel bar con Robin, le dice che vuole che le cose tra loro tornino com'erano prima e per questo non prover\u00e0 pi\u00f9 a conquistarla. Quando per\u00f2 va al bancone per prendere da bere, Robin cambia espressione e fa un \"Ah!\", come se si fosse resa conto di qualcosa.\nCaccia all'aragosta.\nTrama.\nMickey ha il raffreddore e Ted si offre di fare da baby-sitter a Marvin. Nel tempo che passano insieme il bambino gattona per la prima volta e Lily \u00e8 molto triste per non aver partecipato a questo evento. Marshall cerca di rassicurarla dicendole che assisteranno ad altre prime volte del figlio, ma quando scoprono che Marvin ne ha gi\u00e0 vissute molte insieme a Ted, i due lo licenziano. Nel frattempo Barney, a seguito di uno schizzo di ketchup su una cravatta inizia a pensare a un modello di bavaglini per uomini che combaci con i vestiti (che chiama \"Sbrodamici\") mentre Robin, sentendosi nuovamente attratta da lui, dopo il \"discorso dell'aragosta\" fattogli da Lily si rende conto che, cos\u00ec come per il crostaceo che gust\u00f2 dopo aver saputo di non poterne mangiare pi\u00f9 poich\u00e9 ne era allergica, l'unico modo per liberarsi della sua ossessione per Barney \u00e8 di andarci a letto un'ultima volta. Fa quindi diversi tentativi per sedurlo, ma nessuno va a segno e alla fine di uno di questi Barney finisce la serata allontanandosi con una collega di Robin, Brandi, diretto allo studio televisivo per farci sesso. La sera dopo per\u00f2 Barney riferisce di non aver concluso niente con lei, rendendosi conto che la rottura con Quinn l'ha destabilizzato a tal punto da non permettergli di sapere pi\u00f9 cosa vuole realmente dalla vita. Robin ammette che forse dovrebbe semplicemente lasciare a Barney del tempo per s\u00e9, ma successivamente si presenta davanti a casa dell'amico con solo un cappotto e l'intimo addosso, scoprendo cos\u00ec che lui ha invitato a casa Patrice, il motivo per cui non aveva fatto sesso con Brandi e con cui aveva passato tutta la notte precedente a parlare, con cui in quel momento aveva una specie di \"appuntamento\".\nMarshall e Lily, resosi conto che l'attaccamento di Ted a Marvin era dovuto al fatto che non aveva pi\u00f9 un qualcosa di cui occuparsi dopo il completamento del palazzo su cui aveva lavorato, si scusano telefonicamente e gli chiedono di raggiungerlo alla piscina dove lui aveva iscritto il bambino. L\u00ec fanno realizzare a Ted i motivi del suo comportamento e, in attesa che abbia un suo figlio, lo aiutano a concentrarsi sul lavoro, cosa di cui deve essere fiero, organizzandogli un incontro di lavoro l\u00ec in piscina.\nAlla fine del episodio Ted si scusa al pub con Marshall e Lily per le \"prime volte\" di Marvin che ha come rubato ai genitori soprattutto \u00e8 dispiaciuto di essere stato lui a portare il bimbo per la prima volta di fronte a Babbo Natale, gli amici lo tranquillizzano e minimizzano quanto successo.\nIn seguito si vede un momento del futuro in cui Ted esce di casa lasciando la sua bimba con Marshall e Lily, appena si allontana i due mettono in pratica la loro vendetta vestendola per portarla da Babbo Natale.\nPropriet\u00e0 esclusiva.\nTrama.\nMamma Eriksen viene a New York per trascorrere il Natale da suo figlio, Lily e Mickey. Judy prova il desiderio di stare con un uomo dopo la morte del marito Marvin e cerca di farsi aiutare da Lily. Quest'ultima non vorrebbe che sua suocera dormisse da loro, perch\u00e9 in quella casa abita anche suo padre Mickey, che \u00e8 molto invadente nei confronti della ragazza, e lei cerca in tutti i modi di convincere Marshall a far dormire sua suocera da un'altra parte. Ted non vuole pi\u00f9 prestare le sue cose agli amici perch\u00e9 loro non gliele restituiscono, e fa notare a Robin che il motivo per il quale Barney sta con Patrice \u00e8 la sovracompensazione. Robin non accetta il fatto che Barney sia attratto da Patrice, quindi di nascosto, usando un trapano di Ted, riesce a intrufolarsi in casa di Barney per prendergli il Playbook. Per\u00f2 entra in casa Barney e lei si nasconde nel guardaroba, dove ci rester\u00e0 per un bel po' di tempo. Nel frattempo Marshall scopre Judy con Mickey e ci resta molto male. Robin, aiutata da Ted, riesce a uscire momentaneamente dal guardaroba, e trova il Playbook. Robin, vedendo Barney tornare, si nasconde un'altra volta nell'armadio, dove vede gli stivali rossi da cowboy di Ted; lei lo chiama e gli chiede di prendergli la borsa che \u00e8 rimasta in salotto. Allora Ted entra nell'appartamento di Barney, prende la borsa e si nasconde nel ripostiglio, perch\u00e9 ha visto Barney. Robin appoggia il Playbook sul letto, e vede Lily bloccata nell'altro armadio, perch\u00e9 era venuta a casa di Barney per tirarsi il latte, stando da sola. Patrice vede il libro e ne rimane sconvolta. Lei e Barney vanno a litigare nel terrazzo e gli altri ragazzi ne vorrebbero approfittare per scappare, ma i litiganti ritornano in casa, gli altri si nascondono nel ripostiglio e vedono che Barney brucia nel cestino (di Ted) il libro; a poco a poco escono tutti. Lily torna a casa sua e Marshall le racconta che suo padre ha un rapporto sessuale con sua madre. Robin pensa che Barney necessiti un Intervento, ma gli altri tre organizzano un Intervento per Robin.\nLa pagina finale (1\u00aa parte).\nTrama.\nDopo tanti anni, la sfiga passa nuovamente a Barney, che potr\u00e0 liberarsene solo nel momento in cui qualcuno degli altri, che era presente quando \u00e8 stato lanciato l'anatema, pronuncer\u00e0 il suo nome; nel frattempo, Barney \u00e8 costretto a restare muto. Il grattacielo progettato da Ted sta per essere inaugurato, cos\u00ec Ted decide di invitare all'evento il suo ex professor Vinick, che anni prima gli aveva detto che non sarebbe mai riuscito a diventare un architetto. Il professore per\u00f2 declina l'invito, aggiungendo di non conoscere alcun Ted Mosby. Ted decide cos\u00ec di raggiungere il professore al vecchio campus e parte verso Weslyan accompagnato da Lily, Marshall e Barney. Arrivati al campus per\u00f2 Marshall e Lily incontrano Daryl, un vecchio compagno del campus che sin da allora cercavano sempre di evitare. Daryl invita Marshall, Lily e Barney a casa sua per mostrargli qualcosa: un assegno di 100\u00a0000 dollari che consegna loro perch\u00e9 ha sfruttato una vecchia loro idea per creare un business di successo. Marshall e Lily per\u00f2 temono che voglia ucciderli, cos\u00ec Daryl strappa l'assegno e decide di non darlo a loro. Ted si intrufola ad una lezione tenuta dal professor Vinick, con l'idea di vendicarsi, ma resta affascinato dalle idee e dalla lezione del professore. A fine lezione, mostra a Vinick il progetto del suo grattacielo, ma anche stavolta il professore ne \u00e8 disgustato e gli ripete che non potr\u00e0 mai diventare un architetto cos\u00ec decide di portargli un modellino tridimensionale della propria opera. I ragazzi parlano del fatto che ogni persona ha una persona che desidererebbe buttare in un pozzo: per Ted questa persona \u00e8 il professor Vinick; per Robin \u00e8 la sua collega nonch\u00e9 fidanzata di Barney, Patrice. Robin viene incaricata di scegliere alcuni colleghi da licenziare e sceglie la sua \"nemica\", ma quando Patrice le chiede le vere ragioni del licenziamento Robin le confessa di provare qualcosa per Barney. Barney si libera dalla sfiga passandola a Ted e costringendolo a non rivelare a nessuno che ha intenzione di chiedere a Patrice di sposarlo proprio la sera dell'inaugurazione del suo grattacielo.\nLa pagina finale (2\u00aa parte).\nTrama.\n\u00c8 arrivato il giorno dell'inaugurazione della GNB Tower: Barney non sar\u00e0 presente alla serata perch\u00e9 la dedicher\u00e0 a chiedere a Patrice di sposarlo, Marshall e Lily partiranno presto dalla festa per godersi le loro prime 24 ore fuori casa senza il piccolo Marvin. In realt\u00e0, Marshall e Lily si accorgono di non riuscire a stare lontani dal bambino. Ted avrebbe l'occasione per dire a Robin dove andr\u00e0 Barney stasera ma non lo fa, anzi chiede a Robin di essere la sua accompagnatrice per la serata. Pentito di non averle rivelato di Barney e Patrice, Ted chiama Marshall e si sfoga con lui, confidandogli che una piccola parte di lui spera ancora di poter tornare con Robin. Marshall lo invita a non rivelarle del piano di Barney, perch\u00e9 anche crede fermamente che l'amico non debba arrendersi. Ted non riesce a trattenere il segreto e lo confida a Robin, che gli risponde per\u00f2 di non correre pi\u00f9 dietro a Barney e di non credere di essere ancora innamorata di lui. Ted non l'ascolta e l'accompagna alla sede del World Wide News, dove Barney chieder\u00e0 la mano di Patrice. Una volta arrivata sul tetto del palazzo (il luogo previsto per la richiesta di matrimonio), Robin trova per terra un foglio (l'ultima pagina del Playbook, dal titolo \"The Robin\") in cui Barney illustra la strategia che ha attuato per conquistare Robin e condurla l\u00ec, in quel momento esatto: le rivela infatti che non \u00e8 fidanzato con Patrice, la quale lo ha aiutato nel mettere in atto il suo piano per far capire a Robin di essere innamorata di lui; Barney arriva e, in un'atmosfera altamente romantica, si inginocchia e mostrandole l'anello di fidanzamento chiede a Robin di sposarlo e lei accetta.\nBand o dj?\nTrama.\nI due futuri sposi devono iniziare a programmare il matrimonio. Ted si \u00e8 offerto volontario per aiutare Robin nell'organizzazione, ma anche Lily avrebbe voluto essere l'organizzatrice dell'evento. Robin vuole che Barney chieda a suo padre il permesso di sposarla, cos\u00ec organizza un incontro a pranzo tra i due in cui per\u00f2 il padre nega a Barney la mano della figlia. Quando per\u00f2 Robin scopre che suo padre si \u00e8 sposato con un'altra donna senza neanche avvertirla, gli dice che non ha alcun bisogno del suo consenso per sposare Barney e che i due in realt\u00e0 sono gi\u00e0 fidanzati. Ted ammette con Lily che la notizia del fidanzamento di Barney e Robin lo ha distrutto e che Robin dovrebbe stare con lui, non con Barney. Lily confida a Ted che a volte vorrebbe non essere madre e inseguire i suoi sogni, e dice che per il bene delle persone che amano entrambi devono arrendersi e sopportare. Alla fine Barney riesce a far incontrare nuovamente Robin con suo padre, che le chiede scusa per non averle detto nulla sul suo matrimonio e accettando la richiesta della figlia di partecipare alle sue nozze come un \"padre normale\". Alla fine Robin sceglie di ingaggiare la band, ma il Ted del futuro anticipa che all'ultimo momento questa non sar\u00e0 presente al matrimonio. Incontrata Cindy e la sua compagna sulla metropolitana una settimana prima del grande giorno di Barney e Robin, accetta il loro suggerimento di chiamare la band in cui suona l'ex-coinquilina di Cindy, e grazie a ci\u00f2 incontrer\u00e0 la donna che in futuro diventer\u00e0 sua moglie.\nLa maledizione dell'anello.\nTrama.\nTed esce con una ragazza pi\u00f9 giovane eccitata dagli uomini pi\u00f9 vecchi e Barney, che si sta \"disintossicando\" dalle storie di una notte, cerca di convincerlo ad andarci a letto per suo conto. Nel frattempo Marshall indossa un polsino di pelle e si veste come un cattivo ragazzo perch\u00e9 questo fa eccitare Lily, mentre Robin, lamentandosi del fatto che non riesce pi\u00f9 a ottenere le cose gratis come prima, scopre che la colpa \u00e8 dell'anello di fidanzamento. Ted riesce a concludere con la ragazza, ma quando mostra la sua foto a Barney si scopre che si tratta della sua sorellastra. Dopo un'iniziale sfuriata, il ragazzo chiama Ted a casa sua dicendo di volersi riappacificare, ma a un tratto arriva la sorella e si scopre il piano di Barney: vuole farla sposare con Ted l\u00ec nel suo appartamento e sar\u00e0 lui a unirli in matrimonio! Quando Ted si rifiuta, Barney si rende conto che, grazie alla notte che Ted ha passato con la sua sorellastra, \u00e8 finalmente riuscito a disintossicarsi dalle \"storie da una botta e via\" che ora trova insignificanti e tristi. Marshall alla fine si toglie il polsino a causa di una grave reazione allergica e al bar lui e Lily parlano a una Robin abbattuta che, pur avendo perso i privilegi di quando era single, ha trovato qualcosa che vale molto di pi\u00f9 e che \u00e8 ci\u00f2 che l'anello simboleggia: una persona speciale.\nP.S. ti amo.\nTrama.\nIn metropolitana Ted incontra una ragazza che legge il suo stesso libro: cerca cos\u00ec di approcciarla, ma \u00e8 troppo tardi e la ragazza scende improvvisamente alla fermata. Ted vorrebbe ritrovarla, ma gli amici Marshall e Lily gli consigliano l'opposto, perch\u00e9 credono sia sbagliato forzare il destino. Dopo il suono dell'allarme incendio all'universit\u00e0 all'uscita Ted incontra nuovamente la ragazza, Jeanette, che si rivela molto simile a lui in \"modalit\u00e0 stalker\". Durante una discussione su quest'ultima, si scopre che Robin era ossessionata da un ragazzo in Canada. Barney, incuriosito, vola a Vancouver e interroga gli ex di Robin per scoprire chi fosse l'oggetto della sua ossessione; nell'occasione, apprende da Simon Tremblay dell'esistenza di un documentario su Robin Sparkles. Barney quindi torna a casa e assieme ai ragazzi vede il filmato: nel corso della passata carriera da cantante di Robin, dopo il suo periodo \"pop\" da Robin Sparkles si era trasformata in una grunger, Robin Daggers, questo per via dell'ossessione per un misterioso uomo. Barney pensa si tratti di Alan Thicke, ma dopo essere stato picchiato da quest'ultimo, Robin confessa che era in realt\u00e0 ossessionata da Paul Shaffer. Ted intanto scopre che \u00e8 stata proprio Jeanette ad appiccare l'incendio per far scattare l'allarme, mentre Lily confessa a Marshall che il loro incontro non fu proprio \"destino\". Ted chiede spiegazioni a Jeanette sull'incendio, e la ragazza confessa che lo seguiva da un anno e mezzo, ma Ted non si cura di ci\u00f2 poich\u00e9 la ragazza gli piace troppo. Infine il Ted del futuro ci dice che Jeanette fu l'ultimo errore prima di incontrare la moglie.\nPerfida e svitata.\nTrama.\nMentre sono a casa di Lily e Marshall, Ted racconta una delle altre pazze azioni di Jeannette, ma un intervento di Barney spinge Ted a capire che i suoi amici vogliono che resti single poich\u00e9, essendo tutti fidanzati, possano portare le loro cianfrusaglie a casa sua. Ted intuisce che deve lasciarla sempre grazie all'intervento di Barney e prover\u00e0 a farlo in un luogo pubblico. Ted lascia nel suo appartamento Marshall e Barney che giocano ad un videogioco raccomandando loro di non far entrare a casa Jeannette per nessun motivo ma disattendono quanto detto dall'amico e la ragazza si barrica in camera da letto. Intenti a chiamare la polizia, capiscono che lei \u00e8 un'agente e la lasciano stare in camera. Nel frattempo Lily e Robin erano andate a pranzo, ma Lily si dimentica il ciuccio e lascia Marvin nelle mani di Robin che, inesperta con i bambini si fa aiutare da Mike Tyson che lo prende in braccio e lo porta in uno strip club per farlo stare in luogo chiuso. Robin racconter\u00e0 a Lily la verit\u00e0 a svariati anni di distanza aggiungendo di anno in anno sempre qualche nuovo particolare. A casa di Ted, Barney e Marshall lo convincono a lasciarla definitivamente, ma una volta salito su, armato e pieno di protezioni hanno un rapporto sessuale e scende dopo cinque minuti cadendo dalle scale. Lily gli dice che non deve lasciarla perch\u00e9 in questo momento ha bisogno di lei e Ted ritorna di nuovo su e di nuovo hanno un rapporto sessuale. Robin nel frattempo riesce finalmente a tenere in braccio Marvin senza esserne terrorizzata e mentre sono a casa di Marshall, Marvin si addormenta nelle braccia di Robin, Lily vede Robin ancora sveglia alle 3 di mattina e le chiede se desidera andare a casa visto che \u00e8 tardi. L'amica dice di no ma, proprio quando Lily si allontana, Marvin fa la pup\u00f9 nel pannolino e Robin la chiama.\nIl portacenere.\nTrama.\nTed si accorge di avere un messaggio in segreteria e scopre che il Capitano (che non incontra da un po' di tempo) vuole conoscere il numero di telefono di Robin. Ted racconta a Barney e Marshall del suo ultimo incontro col Capitano, a una mostra d'arte con Lily e Robin, e ricorda che il Capitano voleva ucciderlo con un arpione. Ted chiede, poi, a Barney se pu\u00f2 dargli il numero e questi risponde di s\u00ec. Al bar, Robin si arrabbia e racconta come sono andate le cose secondo lei. Ted, infatti, si era \"fatto un panino\" prima della mostra. Secondo Robin, il Capitano ci aveva provato con lei. Successivamente Robin richiama il Capitano scoprendo un malinteso: egli cerca Lily, la quale racconta come and\u00f2 veramente la storia, in quanto Robin era ubriaca ed era stata lei a provarci col Capitano, mentre Lily aveva mostrato interesse per un quadro che secondo il Capitano era di poco valore. Il milionario quindi l'aveva offesa, dicendole che era \"solo una maestra d'asilo\". Lily sconvolge Marshall dicendo di aver rubato il posacenere del capitano (questa \u00e8 la giustizia secondo Lily, applicata coi bambini dell'asilo: sei cattivo, ti porto via un gioco). Robin, Barney e Ted tornano al Bar per lasciarli parlare. Marshall e Lily continuano a litigare fino a quando Lily vuota il sacco e dice a Marshall di essersi resa conto di non aver messo a frutto i suoi studi e di aver abbandonato il suo sogno di lavorare in ambito artistico. Marshall la consola e alla fine Lily decide di lasciar perdere. Torna nell'appartamento del Capitano per restituire il posacenere ma quest'ultimo non si era accorto che fosse stato rubato. Il motivo della telefonata era che quella sera il Capitano aveva acquistato il quadro consigliato da Lily, e che questo in un anno e mezzo aveva raggiunto un valore di quattro milioni di dollari. Cos\u00ec le chiede di diventare la sua nuova consulente d'arte e lei accetta.\nWeekend con il morto.\nTrama.\nMarshall accompagna Lily all'inaugurazione di una mostra d'arte molto importante per il suo nuovo lavoro e, dopo averla messa in imbarazzo riesce a farla discutere con l'artista che la moglie doveva contattare. Barney aiuta Ted a provare a rimorchiare una nuova ragazza usando una copia nascosta del suo Playbook. Robin scopre che il fidanzato le ha mentito nascondendole che aveva una copia del libro con tutte le sue tattiche per rimorchiare e litigano ma Barney riesce a riconquistare la sua fiducia. Durante il litigio dei due Jeannette torna a riconquistare Ted e nel suo appartamento scopre il Playbook lasciato da Barney sul divano, mette a soqquadro la casa buttando ogni cosa gi\u00f9 dalla finestra. Ted si ritrova con i suoi amici appena fuori casa e, dopo che Jeanette fa saltare in aria il Playbook, decide che \u00e8 arrivato il momento di sistemarsi e iniziare una relazione seria. Il Ted del futuro ricorda che Jeanette fu l'ultima storiella prima dell'incontro con la madre dei suoi figli.\nLa fortezza.\nTrama.\nRobin cerca di convincere Barney a vendere il suo appartamento per cercarne un altro dove vivere insieme dopo che ha rinunciato al suo. Non riuscendoci, organizza una visita a porte aperte dove i potenziali clienti scoprono tutti i marchingegni inventati da Barney per liberarsi delle ragazze. Nel frattempo, Lily \u00e8 talmente impegnata nel suo nuovo lavoro da consulente d'arte del Capitano che Marshall e Ted si fingono una coppia gay durante la vendita dell'appartamento di Barney. Alla fine Lily capisce di aver sbagliato a trascurare Marshall per troppo tempo e per una sera riesce a mettere da parte il lavoro. Robin dopo aver trovato una coppia interessata all'acquisto dell'appartamento di Barney decide di farli scappare dopo aver sentito i loro insulti contro le invenzioni ingegnose del fidanzato perch\u00e9, come confesser\u00e0 a Barney, ama tutto di lui anche gli aspetti pi\u00f9 torbidi della sua personalit\u00e0.\nViaggiatori nel tempo.\nTrama.\nBarney ha due biglietti per \"Robot contro Wrestler - La Leggenda\" da dividere con Ted, ma questi non sembra intenzionato ad assecondarlo. Ted per\u00f2 deve fare i conti con la testardaggine di Barney che, per convincere l'amico, fa immaginare a Ted di vedere alcune proiezioni di loro due nel futuro. Nel frattempo Marshall scopre che Robin si \u00e8 presa il merito per il cocktail che ha inventato lui e ingaggia con lei una battaglia senza esclusione di colpi. Ted rivede la guardarobiera che incontr\u00f2 sette anni prima, desideroso di attaccare bottone con lei decide di andarci a parlare, ma prima di farlo alcune proiezioni della ragazza, venute dal futuro, gli dicono di non farlo perch\u00e9 la relazione futura che ci sarebbe tra loro finirebbe male, Ted ripensa al fatto che tutte le sue relazioni non sono mai andate a buon fine; in quell'istante, si rende conto che tutto quel che \u00e8 accaduto nel corso della sera era, in realt\u00e0, solo il frutto della sua immaginazione. Nessuno dei suoi amici and\u00f2 all'incontro \"Robot contro Wrestler\" perch\u00e9 Lily e Marshall erano rimasti a casa con Marvin, mentre Robin e Barney stavano programmando il luogo dove si svolger\u00e0 il ricevimento del loro matrimonio: nella sua immaginazione, Barney fa notare a Ted che \u00e8 rimasto completamente da solo. Il Ted del futuro ricorda che se avesse potuto, quella sera sarebbe andato dalla sua futura moglie per dirle che quarantacinque giorni dopo loro due si sarebbero incontrati e che avrebbero vissuto insieme una vita ricca di felicit\u00e0 e amore.\nDestinazione Roma.\nTrama.\nIl Capitano chiede a Lily di trasferirsi a Roma per un anno per fargli da consulente artistica, ma Lily teme che Marshall non voglia abbandonare il suo lavoro, mentre Ted e Barney diventano ossessionati da una ragazza che faceva yoga con Ted e che nasconde un corpo straordinario sotto un cappotto informe. Verr\u00e0 fuori che questa ragazza \u00e8 stata assunta da Robin per organizzare il matrimonio. Ted fa notare a Barney che questo comportamento non corrisponde a quello di un uomo che sta per sposarsi, ma Barney chiude la conversazione, infastidito, facendo capire a Ted che non ha pi\u00f9 il diritto di dargli consigli su Robin. Marshall \u00e8 in realt\u00e0 entusiasta di trasferirsi oltreoceano, visto che il suo studio legale \u00e8 senza clienti ormai da tempo, ma Lily vuole rifiutare perch\u00e9 ha troppa paura di fallire. Dopo aver parlato con gli amici, e confidato a Marshall il suo timore, Lily si lascia convincere, e la coppia decide di andare in Italia.\nL'addio al celibato.\nTrama.\nRobin e Barney devono uscire a cena assieme alla madre di Barney, ma uscendo da casa con cinquemila dollari in tasca per pagare la caparra per il catering del matrimonio, Barney viene rapito da Ted e Marshall per il suo addio al celibato a sorpresa. Invece di portarlo ad Atlantic City lo portano in una squallida camera di un hotel dove danno una loro interpretazione di ci\u00f2 che Barney avrebbe ritenuto fosse indispensabile per la buona riuscita dell'evento. Cos\u00ec il \"temere per le proprie vite\" diventa la visione di Una scomoda verit\u00e0 e l'\"intrattenimento da sballo\" si manifesta con la visita di clown che gonfia i palloncini. Lily riesce a portare alla festa Ralph Macchio in qualit\u00e0 di Karate Kid, ma \u00e8 l'ennesima delusione perch\u00e9 per Barney il vero eroe del film \u00e8 William Zabka. Infine arriva la tanto agognata spogliarellista, che per\u00f2 guarda caso \u00e8 Quinn, proprio l'ex che stava per sposare. La serata sembra andare proprio male cos\u00ec decidono tutti di tornare in citt\u00e0. Nel frattempo Robin \u00e8 da sola a cena con la madre di Barney e la serata sta diventando alquanto imbarazzante. Barney, colpito nell'orgoglio, invece che tornare a New York, porta tutti ad Atlantic City dove \u00e8 deciso a giocarsi i suoi cinquemila dollari. Oltre a perdere i suoi soldi, si indebita di altri ottantamila dollari con dei gangster cinesi che si tengono Marshall come garanzia. Tutti (tranne Marshall) tornano finalmente a New York dove c'\u00e8 Robin che, finita la cena con la futura suocera, aspetta spazientita e che vedendo che tra i partecipanti alla festa c'\u00e8 anche Quinn si arrabbia terribilmente lasciando Barney e lanciandogli addosso l'anello di fidanzamento. Si scopre per\u00f2 che tutta la serata era stata appositamente organizzata nei minimi dettagli per far passare la pi\u00f9 terribile notte a Barney, in modo che fosse davvero indimenticabile. Una volta salito in casa, sono infatti tutti l\u00ec ad aspettarlo per rivelargli il piano e festeggiare insieme. Anche il clown, apparentemente insospettabile, si scopre che in realt\u00e0 \u00e8 proprio William Zabka il suo vero idolo di \"Karate Kid\"!\nQualcosa di vecchio.\nTrama.\nNel 1994, Robin e suo padre visitarono New York e, mentre erano a Central Park, Robin seppell\u00ec un medaglione con l'intenzione di tornare l\u00ec prima del suo futuro matrimonio, in modo che potesse utilizzarlo come \"qualcosa di vecchio\". Visitando di nuovo il parco col padre nel 2013, e nell'imminenza delle nozze con Barney, la ragazza intende quindi disseppellire l'oggetto. Intanto, Lily e Marshall si stanno preparando per il trasloco in Italia; indecisi su cosa portare a Roma e cosa invece buttare, chiamano Ted (che si crede un esperto del settore) per aiutarli a scegliere: l'amico si dimostra essere per\u00f2 un ostacolo anzich\u00e9 un aiuto, e alla fine confessa la sua preoccupazione sul fatto che la loro amicizia si deteriori durante l'anno all'estero della coppia. Nel frattempo, Robin non riesce pi\u00f9 a ritrovare il medaglione. La ragazza chiama dapprima Barney, invano, e poi Ted, che invece corre da lei, e ascolta le paure dell'amica riguardo al matrimonio. Quando Robin trova finalmente la scatolina dentro cui aveva riposto il medaglione, ma vuota, crede sia questo segno nefasto circa l'unione con Barney.\nQualcosa di nuovo.\nTrama.\nLily scopre che Marshall non ha ancora detto alla madre del loro trasferimento a Roma ed \u00e8 quindi costretto a partire per il Minnesota per trascorrere una settimana in famiglia prima della partenza per l'Italia. Lily \u00e8 quindi per la prima volta libera da qualsiasi responsabilit\u00e0 e decide di andare a vedere la nuova casa di Ted. Scopre per\u00f2 che Ted sta per vendere la casa per trasferirsi a Chicago, lontano da Robin che crede di amare ancora. Robin e Barney decidono di andare a cena insieme per festeggiare l'ormai prossimo matrimonio. I due per\u00f2 si imbattono in una coppia tutt'altro che sopportabile e decidono di allearsi per porre fine alla loro relazione ma non fanno altro che rinforzarla tant'\u00e8 che i due decidono di sposarsi. \u00c8 una telefonata da parte dell'ordine dei Giudici a rompere gli equilibri. Infatti la richiesta di Marshall di diventare un giudice \u00e8 stata approvata ma Marshall non sa come dirlo a Lily. Intanto, proprio colei che diverr\u00e0 la futura moglie di Ted \u00e8 in procinto di acquistare un biglietto ferroviario per Farhampton."}
{"id": "4199601", "revid": "767487", "url": "https://it.wikipedia.org/wiki?curid=4199601", "title": "Municipalit\u00e0 di Sorell", "text": "La municipalit\u00e0 di Sorell \u00e8 una delle 29 local government areas che si trovano in Tasmania, in Australia. Essa si estende su di una superficie di 582,6 chilometri quadrati ed ha una popolazione di 12.131 abitanti. La sede del consiglio si trova a Sorell."}
{"id": "4199602", "revid": "1649409", "url": "https://it.wikipedia.org/wiki?curid=4199602", "title": "Medaglia commemorativa per l'800\u00ba anniversario di Mosca", "text": "La medaglia commemorativa per l'800\u00ba anniversario di Mosca \u00e8 stata un premio statale dell'Unione Sovietica.\nStoria.\nLa medaglia venne istituita il 20 settembre 1947.\nAssegnazione.\nLa medaglia veniva assegnata a lavoratori, tecnici e dipendenti di imprese industriali, dei trasporti e dello sviluppo urbano di Mosca, alle persone che avessero lavorato nel campo della scienza, della tecnologia, dell'arte, della letteratura, dell'istruzione e della salute, ai dipendenti delle istituzioni dello Stato, di partito, dei sindacati, delle organizzazioni pubbliche e di altro tipo che si fossero distinti nel lavoro nella ricostruzione del capitale e nello sviluppo del proprio lavoro nel settore industriale, dei trasporti, dello sviluppo urbano, e nelle istituzioni accademiche e culturali, ai soldati o invalidi del lavoro; alle casalinghe che avessero preso parte attiva nel miglioramento della citt\u00e0 e nel lavoro delle scuole e delle strutture per l'infanzia. Per ottenere la medaglia era necessario aver soggiornato almeno cinque anni a Mosca o nei suoi dintorni."}
{"id": "4199604", "revid": "4711", "url": "https://it.wikipedia.org/wiki?curid=4199604", "title": "Amsterdam Astronauts", "text": ""}
{"id": "4199605", "revid": "1573940", "url": "https://it.wikipedia.org/wiki?curid=4199605", "title": "Municipalit\u00e0 di Southern Midlands", "text": "La municipalit\u00e0 di Southern Midlands \u00e8 una delle 29 local government areas che si trovano in Tasmania, in Australia. Essa si estende su di una superficie di 2.561 chilometri quadrati ed ha una popolazione di 5.845 abitanti. \nLa sede del consiglio si trova a Oatlands.\nLa maggior parte dei suoi abitanti \u00e8 concentrata nelle citt\u00e0 di Bagdad, Campania e Oatlands."}
{"id": "4199606", "revid": "15756", "url": "https://it.wikipedia.org/wiki?curid=4199606", "title": "Centaurea montana", "text": "Il fiordaliso montano (nome scientifico Centaurea montana ) \u00e8 una pianta erbacea, angiosperma dicotiledone, appartenente alla famiglia delle Asteraceae.\nEtimologia.\nSecondo la leggenda dell'Orto del centauro, toponimo del Pizzo Deta di San Vincenzo Valle Roveto (AQ), il nome del genere (\"Centaurea\") sarebbe ispirato al mitologico centauro Chirone, che al contrario degli altri centauri aveva un'indole mite e saggia. A lui gli antichi attribuivano le pi\u00f9 grandi virt\u00f9 nella profezia e nella medicina e lo considerarono maestro di Esculapio, Ercole, Giasone, Castore e Polluce. Questa sua fama si ritrova anche in altri nomi di piante ritenute in gran conto, quali \"Erythraea centaurium\" e \"Opopanax chironium\" (forse la panacea degli antichi). L'epiteto specifico (\"montana\") indica l'habitat tipico per questa specie.\nIl nome scientifico della specie \u00e8 stato definito da Linneo (1707 \u2013 1778), conosciuto anche come Carl von Linn\u00e9, biologo e scrittore svedese considerato il padre della moderna classificazione scientifica degli organismi viventi, nella pubblicazione \"Species Plantarum - 2: 911\" del 1753.\nDescrizione.\nL'altezza di queste piante varia da 2 a 8 dm. La forma biologica \u00e8 emicriptofita scaposa (H scap), ossia sono piante perenni, con gemme svernanti al livello del suolo e protette dalla lettiera o dalla neve, dotate di un asse fiorale eretto e spesso privo di foglie. Tutta la pianta \u00e8 sparsamente pubescente per peli infeltriti biancastri misti a peli pluricellulari.\nRadici.\nLe radici sono secondarie dai rizomi. I rizomi sono striscianti (formano degli agglomerati espansi).\nFusto.\nLa parte aerea del fusto \u00e8 eretta con ali decorrenti, \u00e8 semplice e generalmente monocefala.\nFoglie.\nLe foglie hanno una lamina lanceolata indivisa con base ristretta, pi\u00f9 o meno amplessicaule e lungamente decorrente sul fusto. Spesso le foglie vicine all'infiorescenza (lineari e acute) superano il capolino. Sono cotonose nella parte inferiore. Dimensione delle foglie: larghezza 3 \u2013 4\u00a0cm; lunghezza 8 \u2013 12\u00a0cm.\nInfiorescenza.\nLe infiorescenze consistono in capolini per lo pi\u00f9 solitari. I capolini sono formati da un involucro a forma ovoidale composto da diverse squame (o brattee) disposte in modo embricato al cui interno un ricettacolo fa da base ai fiori. Le brattee, colorate da verde a rossastro, sono provviste di un'appendice nera lacerata con diversi denti posizionati irregolarmente per lato (lunghezza dei denti 0,6 \u2013 1,6\u00a0mm); i denti possono essere pi\u00f9 larghi che stretti. Diametro dei capolini: 45 \u2013 70\u00a0mm. Diametro dell'involucro: 10 \u2013 18\u00a0mm.\nFiore.\nI fiori sono tutti del tipo tubuloso (il tipo ligulato, i fiori del raggio, presente nella maggioranza delle Asteraceae, qui \u00e8 assente), sono ermafroditi (in particolare quelli centrali), tetra-ciclici (sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi).\nFrutti.\nI frutti sono degli acheni con pappo. Gli acheni, pelosi, sono lunghi 5 \u2013 6\u00a0mm; il pappo \u00e8 lungo 1 \u2013 1,5\u00a0mm.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nLe comunit\u00e0 frequentate sono:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nLa trib\u00f9 Cardueae (della sottofamiglia Carduoideae) a sua volta \u00e8 suddivisa in 12 sottotrib\u00f9 (la sottotrib\u00f9 Centaureinae \u00e8 una di queste).\nIl genere \"Centaurea\" elenca oltre 700 specie distribuite in tutto il mondo, delle quali un centinaio sono presenti spontaneamente sul territorio italiano.\nNella \"Flora d'Italia\" di Sandro Pignatti questa specie \u00e8 indicata come \"Cyanus montanus\" .\nFilogenesi.\nLa classificazione della sottotrib\u00f9 rimane ancora problematica e piena di incertezze. Il genere di questa voce \u00e8 inserito nel gruppo tassonomico informale Centaurea Group formato dal solo genere \"Centaurea\". La posizione filogenetica di questo gruppo nell'ambito della sottotrib\u00f9 \u00e8 definita come il \"core\" della sottotrib\u00f9; ossia \u00e8 stato l'ultimo gruppo a divergere intorno ai 10 milioni di anni fa.\nLa specie di questa voce \u00e8 inclusa nella sect. \"Cyanus\" del genere \"Centaurea\". La \"Centaurea\" sect. \"Cyanus\" ha una origine orientale (probabilmente \u00e8 nata da un ceppo caucasico o nord iraniano). Il gruppo \u00e8 suddiviso in due sottosezioni: \"Cyanus\" a ciclo biologico annuale e \"Perennes\" a ciclo biologico perenne, entrambe sono monofiletiche e ben definite. I caratteri distintivi del gruppo (dal resto delle centauree) sono:\nQuesto gruppo comprende le seguenti specie (relative alla flora spontanea italiana):\nSubsect. \"Perennes\":\nSubsect. \"Cyanus\":\nl cladogramma seguente, tratto dallo studio citato e semplificato, mostra una possibile configurazione filogenetica della sezione (relativamente alle specie della flora italiana).\nIl numero cromosomico di \"C. montana\" \u00e8: 2n = 44.\nSinonimi e nomi obsoleti.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:\nSpecie simili.\nLa specie \"Centaurea triumfetti\" \u00e8 molto simile a quella di questa voce. Le due specie si distinguono per le seguenti caratteristiche: \nUsi.\nFarmacia.\nSecondo la medicina popolare la centaurea montana ha le seguenti propriet\u00e0 curative:\nAltre notizie.\nLa centaurea montana in altre lingue \u00e8 chiamata nei seguenti modi:"}
{"id": "4199607", "revid": "4711", "url": "https://it.wikipedia.org/wiki?curid=4199607", "title": "Traiskirchen Lions", "text": ""}
{"id": "4199608", "revid": "1543377", "url": "https://it.wikipedia.org/wiki?curid=4199608", "title": "India ai Giochi della II Olimpiade", "text": "L'India partecip\u00f2 ai Giochi olimpici di Parigi dal 14 maggio al 28 ottobre 1900. L'unico atleta proveniente dal paese asiatico fu Norman Pritchard che conquist\u00f2 due medaglie d'argento nell'atletica leggera. Nonostante la IAAF consideri Pritchard britannico, sia gli storici delle Olimpiadi moderne sia il CIO assegnano i successi di Pritchard all'India."}
{"id": "4199609", "revid": "300067", "url": "https://it.wikipedia.org/wiki?curid=4199609", "title": "Keravnos Keo Nicosia", "text": ""}
{"id": "4199610", "revid": "486946", "url": "https://it.wikipedia.org/wiki?curid=4199610", "title": "Fiordaliso montano", "text": ""}
{"id": "4199613", "revid": "2056951", "url": "https://it.wikipedia.org/wiki?curid=4199613", "title": "Via metabolica del metileritritolo fosfato", "text": "La via metabolica del metileritritolo fosfato o via metabolica del 2-\"C\"-metil--eritritolo-4-fosfato/1-deossi--xilulosio-5-fosfato (MEP/DOXP \"pathway\") o genericamente via metabolica del non-mevalonato, \u00e8 una via metabolica che porta alla formazione di isopentenil pirofosfato (IPP) e dimetilallil pirofosfato (DMAPP), alternativa rispetto alla via metabolica dell'acido mevalonico.\nDiversit\u00e0 della biosintesi degli isoprenoidi.\nLa via metabolica dell'acido mevalonico, nota anche come via metabolica del HMG-CoA reduttasi, \u00e8 una via metabolica cellulare presente in tutti gli eucarioti superiori e in molti batteri. \u00c8 importante per la produzione di IPP e DMAPP che servono come base per la biosintesi di molecole utilizzate in processi diversi come la prenilazione delle proteine, il mantenimento delle membrane cellulari, la biosintesi di ormoni, proteine di ancoraggio e N-glicosilazione.\nIn contrasto con la via classica del mevalonato di biosintesi degli isoprenoidi, piante e protozoi appartenenti al \"subphylum\" Apicomplexa come il parassita della malaria \"Plasmodium falciparum\", hanno la capacit\u00e0 di produrre i loro isoprenoidi (terpenoidi) utilizzando una via alternativa, detta genericamente percorso del non-mevalonato, o via metabolica del metileritritolo fosfato che si svolge nei plastidi. Inoltre, la maggior parte dei batteri, compresi importanti patogeni quali \"Mycobacterium tuberculosis\", possono sintetizzare IPP e DMAPP attraverso questa via metabolica alternativa.\nReazioni.\nLe reazioni sono le seguenti:\nInibizione.\nLa Fosmidomicina \u00e8 un inibitore specifico della DOXP reduttoisomerasi, un enzima chiave di questa via metabolica, e pertanto rappresenta un potenziale farmaco antibiotico o antimalarico."}
{"id": "4199616", "revid": "111915595", "url": "https://it.wikipedia.org/wiki?curid=4199616", "title": "Sinfonia n. 28 (Mozart)", "text": "La Sinfonia n. 28 in Do maggiore K 200/189k \u00e8 una sinfonia di Wolfgang Amadeus Mozart. Fu composta a Salisburgo, ma la datazione \u00e8 incerta. \u00c8 verosimile che sia sta scritta il 12 o 17 novembre del 1773 o del 1774.\nStruttura.\nLa strumentazione prevede parti per due oboi, due corni, due trombe e archi.\nSono presenti quattro movimenti:\nNel primo movimento risalta il tono rigoroso dell'introduzione. Nei successivi, invece, le melodie e i temi sono sviluppati nella semplice tonalit\u00e0 del Do maggiore in modo pi\u00f9 leggero, contrastando quindi con gli arpeggi del primo movimento. Nel finale, Mozart fa suonare gli ottoni in modo pi\u00f9 prominente del solito, offrendo un primo indizio di quello che sar\u00e0 lo sviluppo della \"sinfonia n. 41\", detta \"Jupiter\"."}
{"id": "4199617", "revid": "4711", "url": "https://it.wikipedia.org/wiki?curid=4199617", "title": "Dinamo Bucarest (pallacanestro)", "text": ""}
{"id": "4199618", "revid": "767487", "url": "https://it.wikipedia.org/wiki?curid=4199618", "title": "Municipalit\u00e0 di Tasman", "text": "La municipalit\u00e0 di Tasman \u00e8 una delle 29 local government areas che si trovano in Tasmania, in Australia. Essa si estende su di una superficie di 660 chilometri quadrati ed ha una popolazione di 2.317 abitanti. La sede del consiglio si trova a Nubeena.\nLa municipalit\u00e0 comprende le penisole di Forestier e di Tasman e le piccole isole adiacenti tra cui Tasman Island. Tutta l'area fa parte del \"Tasman National Park\". Altri insediamenti sono Port Arthur e Koonya."}
{"id": "4199621", "revid": "4711", "url": "https://it.wikipedia.org/wiki?curid=4199621", "title": "KAS Vitoria", "text": ""}
{"id": "4199623", "revid": "339392", "url": "https://it.wikipedia.org/wiki?curid=4199623", "title": "Tapion Honka Espoo", "text": ""}
{"id": "4199624", "revid": "767487", "url": "https://it.wikipedia.org/wiki?curid=4199624", "title": "Municipalit\u00e0 di Waratah-Wynyard", "text": "La municipalit\u00e0 di Waratah-Wynyard \u00e8 una delle 29 local government areas che si trovano in Tasmania, in Australia. Essa si estende su di una superficie di 1.187 chilometri quadrati ed ha una popolazione di 13.815 abitanti. La sede del consiglio si trova a Wynyard."}
{"id": "4199629", "revid": "486946", "url": "https://it.wikipedia.org/wiki?curid=4199629", "title": "Banvitspor", "text": ""}
{"id": "4199630", "revid": "767487", "url": "https://it.wikipedia.org/wiki?curid=4199630", "title": "Municipalit\u00e0 di West Coast", "text": "La municipalit\u00e0 di West Coast \u00e8 una delle 29 local government areas che si trovano in Tasmania, in Australia. Essa si estende su di una superficie di 9.574,5 chilometri quadrati ed ha una popolazione di 5.171 abitanti. La sede del consiglio si trova a Zeehan."}
{"id": "4199631", "revid": "4711", "url": "https://it.wikipedia.org/wiki?curid=4199631", "title": "BC Spartak Pleven", "text": ""}
{"id": "4199632", "revid": "647919", "url": "https://it.wikipedia.org/wiki?curid=4199632", "title": "BC Minsk-2006", "text": ""}
{"id": "4199634", "revid": "300067", "url": "https://it.wikipedia.org/wiki?curid=4199634", "title": "Strovolou Nicosia", "text": ""}
{"id": "4199635", "revid": "486946", "url": "https://it.wikipedia.org/wiki?curid=4199635", "title": "Banvit Basket", "text": ""}
{"id": "4199637", "revid": "767487", "url": "https://it.wikipedia.org/wiki?curid=4199637", "title": "Municipalit\u00e0 di West Tamar", "text": "La municipalit\u00e0 di West Tamar \u00e8 una delle 29 local government areas che si trovano in Tasmania, in Australia. Essa si estende su di una superficie di 689 chilometri quadrati ed ha una popolazione di 21.543 abitanti. La sede del consiglio si trova a Beaconsfield."}
{"id": "4199638", "revid": "647919", "url": "https://it.wikipedia.org/wiki?curid=4199638", "title": "Pinar Karsiyaka", "text": ""}
{"id": "4199639", "revid": "725642", "url": "https://it.wikipedia.org/wiki?curid=4199639", "title": "K 200", "text": ""}
{"id": "4199641", "revid": "4711", "url": "https://it.wikipedia.org/wiki?curid=4199641", "title": "CSA Steaua", "text": ""}
{"id": "4199642", "revid": "725642", "url": "https://it.wikipedia.org/wiki?curid=4199642", "title": "K 189k", "text": ""}
{"id": "4199643", "revid": "1649409", "url": "https://it.wikipedia.org/wiki?curid=4199643", "title": "Medaglia commemorativa per il 250\u00ba anniversario di Leningrado", "text": "La medaglia commemorativa per il 250\u00ba anniversario di Leningrado \u00e8 stata un premio statale dell'Unione Sovietica.\nStoria.\nLa medaglia venne istituita il 16 maggio 1957.\nAssegnazione.\nLa medaglia veniva assegnata a lavoratori, tecnici e dipendenti di imprese industriali, dei trasporti e dello sviluppo urbano di Leningrado, alle persone che avessero lavorato nel campo della scienza, della tecnologia, dell'arte, della letteratura, dell'istruzione e della salute, ai dipendenti delle istituzioni dello Stato, di partito, dei sindacati, delle organizzazioni pubbliche e di altro tipo che si fossero distinti nel lavoro nella ricostruzione del capitale e nello sviluppo del proprio lavoro nel settore industriale, dei trasporti, dello sviluppo urbano, e nelle istituzioni accademiche e culturali, ai soldati o invalidi del lavoro; alle casalinghe che avessero preso parte attiva nel miglioramento della citt\u00e0 e nel lavoro delle scuole e delle strutture per l'infanzia. Per ottenere la medaglia era necessario aver soggiornato almeno cinque anni a Leningrado o nei suoi dintorni."}
{"id": "4199644", "revid": "110157", "url": "https://it.wikipedia.org/wiki?curid=4199644", "title": "Pru\u0161\u00e1nky", "text": "Pru\u0161\u00e1nky \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199645", "revid": "287204", "url": "https://it.wikipedia.org/wiki?curid=4199645", "title": "Shotaro Ishinomori", "text": ""}
{"id": "4199646", "revid": "110157", "url": "https://it.wikipedia.org/wiki?curid=4199646", "title": "Rad\u011bjov", "text": "Rad\u011bjov \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199647", "revid": "1543377", "url": "https://it.wikipedia.org/wiki?curid=4199647", "title": "Distribuzione a priori coniugata", "text": "Nell'ambito della teoria della probabilit\u00e0 bayesiana, se le distribuzioni a posteriori \"p\"(\u03b8|\"x\") sono nella stessa famiglia della distribuzione a priori \"p\"(\u03b8), le due distribuzioni sono definite \"coniugate\", e la distribuzione a priori \u00e8 chiamata distribuzione a priori coniugata per la verosimiglianza. Per esempio, la famiglia della distribuzione gaussiana \u00e8 coniugata a s\u00e9 stessa (o \"auto-coniugata\") rispetto ad una funzione di verosimiglianza gaussiana: se la funzione di verosimiglianza \u00e8 gaussiana, scegliendo per la media una distribuzione a priori gaussiana assicurer\u00e0 che anche la distribuzione a posteriori (della media) sar\u00e0 ancora gaussiana. Questo significa che la distribuzione gaussiana \u00e8 una distribuzione a priori coniugata per la verosimiglianza la quale \u00e8 pure gaussiana. Il concetto, come pure il termine \"distribuzione a priori coniugata\" (conjugate prior), furono introdotti da Howard Raiffa e Robert Schlaifer nel loro lavoro sulla teoria delle decisioni bayesiana. Un concetto simile fu scoperto indipendentemente da George Alfred Barnard.\nConsideriamo il problema generale di inferire una distribuzione per un parametro \u03b8 sulla scorta del dato o dei dati \"x\". Dal teorema di Bayes, la distribuzione di probabilit\u00e0 a posteriori \u00e8 uguale al prodotto della funzione di verosimiglianza formula_1 e della distribuzione di probabilit\u00e0 a priori \"p\"(\u03b8), normalizzato (diviso) per la probabilit\u00e0 dei dati \"p\"(x):\nSia la funzione di verosimiglianza considerata fissata; la funzione di verosimiglianza \u00e8 solitamente ben determinata in base ad ipotesi sul processo di generazione dei dati (ad esempio la verosimiglianza di dati relativi a misure di lunghezza pu\u00f2 essere descritta nella maggior parte dei casi sperimentali da una funzione gaussiana oppure nel caso di dati relativi al getto ripetuto di una moneta da una funzione binomiale, ecc.). \u00c8 chiaro che scelte distinte della distribuzione a priori \"p\"(\u03b8) possono rendere l'integrale che esprime la distribuzione a posteriori pi\u00f9 o meno difficile da calcolare, e il prodotto \"p\"(\"x\"|\u03b8) \u00d7 \"p\"(\u03b8) pu\u00f2 assumere un certo aspetto algebrico piuttosto che un altro. Per taluni scelte della distribuzione a priori, la distribuzione a posteriori ha la stessa forma algebrica (generalmente con differenti valori dei parametri della distribuzione). Tale tipo di scelta \u00e8 una \"distribuzione a priori coniugata\".\nUna distribuzione a priori coniugata \u00e8 conveniente dal punto di vista algebrico in quanto fornisce una espressione in forma chiusa per la distribuzione a posteriori: alternativamente pu\u00f2 essere necessario il calcolo di un integrale numerico. Inoltre le distribuzioni a priori coniugate possono fornire delle intuizioni circa il modo con cui la funzione di verosimiglianza aggiorna la distribuzione a priori.\nTutti i membri della famiglia esponenziale hanno distribuzioni a priori coniugate. \"Cfr.\" Gelman et al. per una classificazione.\nEsempio.\nLa forma di una distribuzione a priori coniugata generalmente pu\u00f2 essere determinata mediante l'esame della funzione di densit\u00e0 di probabilit\u00e0 o della funzione probabilit\u00e0 di densit\u00e0 di massa (cio\u00e8 il corrispettivo caso discreto). Per esempio, consideriamo una variabile casuale del tipo di processo di Bernoulli (cio\u00e8 una sequenza casuale di casi 'favorevole', 'sfavorevole', ad esempio 0 o 1, oppure Vero o Falso, ecc.) con probabilit\u00e0 di successo \"q\" in [0,1] sconosciuta. La funzione di densit\u00e0 di probabilit\u00e0 ha la forma:\nEspressa come una funzione di formula_4 assume la forma\nper qualche costante formula_6 e formula_7. Generalmente questa forma funzionale avr\u00e0 un fattore moltiplicativo aggiuntivo (la costante di normalizzazione assicurante che la funzione sia una distribuzione di probabilit\u00e0, cio\u00e8 il suo integrale sul suo intero dominio \u00e8 pari a 1). Questo fattore risulter\u00e0 spesso una funzione di formula_6 e di formula_7, ma non dipender\u00e0 mai da formula_4.\nInfatti, la distribuzione a priori coniugata solitamente \u00e8 la distribuzione beta con\ndove formula_12 e formula_13 sono scelte conformemente a qualche credenza o informazione esistente (formula_12 = 1 e formula_13 = 1 darebbero una distribuzione uniforme) e \"\u0392\"(formula_12,\u00a0formula_13) \u00e8 la funzione Beta agente come una costante di normalizzazione.\nIn questo contesto, formula_12 e formula_13 sono chiamati \"iperparametri\" (parametri della distribuzione a priori), per distinguerli dai parametri del modello sottostante (\"q\" in questo caso). Una tipica caratteristica delle distribuzioni a priori coniugate \u00e8 che la cardinalit\u00e0 degli iperparametri \u00e8 maggiore di un'unit\u00e0 rispetto a quella dei parametri della distribuzione originale. Se tutti i parametri sono valori scalari, questo significa che ci sar\u00e0 un iperparametro in pi\u00f9 rispetto ai parametri; ma questo di applica anche al caso di parametri di tipo vettoriale o matriciale. (Vedi l'articolo generale sulla famiglia esponenziale, e considera anche la distribuzione di Wishart, distribuzione a priori coniugata della matrice delle covarianze della distribuzione normale multivariata, per un esempio dove \u00e8 implicata la cardinalit\u00e0 elevata).\nSe campioniamo questa variabile casuale ottenendo \"s\" successi ed \"f\" insuccessi, abbiamo:"}
{"id": "4199648", "revid": "196390", "url": "https://it.wikipedia.org/wiki?curid=4199648", "title": "Olin Edirne Basketbol Derne\u011fi", "text": ""}
{"id": "4199649", "revid": "110157", "url": "https://it.wikipedia.org/wiki?curid=4199649", "title": "Rat\u00ed\u0161kovice", "text": "Rat\u00ed\u0161kovice (in tedesco \"Ratischkowitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199651", "revid": "767487", "url": "https://it.wikipedia.org/wiki?curid=4199651", "title": "Citt\u00e0 di Launceston", "text": "La citt\u00e0 di Launceston \u00e8 una delle 29 local government areas che si trovano in Tasmania, in Australia. Essa si estende su di una superficie di 1.405 chilometri quadrati ed ha una popolazione di 64.620 abitanti. La sede del consiglio si trova a Launceston."}
{"id": "4199652", "revid": "725642", "url": "https://it.wikipedia.org/wiki?curid=4199652", "title": "K 199", "text": ""}
{"id": "4199654", "revid": "663330", "url": "https://it.wikipedia.org/wiki?curid=4199654", "title": "Blake Ritson", "text": "Biografia.\nInfanzia e formazione.\nBlake nasce il 24 febbraio 1978 a Londra, Inghilterra, e frequenta la Dolphin School di Reading, nel Berkshire, fino al 1993; continua i suoi studi grazie ad una borsa di studio alla St Paul's School, una scuola privata a West London. Completa la sua formazione al Jesus College di Cambridge dove si laurea nel 2000 in inglese ed italiano medievale.\nDurante i suoi studi recita sia a teatro in alcune produzioni dirette da Richard Eyre e Trevor Nunn al Royal National Theatre di Londra, (vestendo i panni di Paul Etheridge in White Chamaleon, di Fleance in Macbeth e di Augustus nell'Arcadia di Tom Stoppard) sia sul piccolo e grande schermo.\nCarriera.\nAttore e doppiatore.\nRitson fa la sua prima apparizione televisiva nel 1996 in \"Breaking the Code\" - interpretando Christopher Morcom - e in \"Different for Girls\" nel ruolo di Young Prentice; continua poi ad avere altri ruoli minori, comparendo anche in \"Titus\" (1999) insieme ad Anthony Hopkins e Jessica Lange.\nSono numerose le apparizioni in produzioni televisive e cinematografiche anche negli anni successivi alla laurea: \u00e8 principalmente conosciuto negli ultimi periodi per aver interpretato nel 2007 Edmund Bertram nell'adattamento televisivo della ITV di \"Mansfield Park\", Re Edoardo III nella miniserie \"Mondo senza fine\" (2012), il Duca di Kent in \"Upstairs Downstairs\" (2010-2012) e nel 2009 per aver recitato nella miniserie \"Emma\" nei panni di Mr Elton; recita inoltre nella parte di Giles Vicary nella serie della BBC \"Red Cap\", in quella di Robert Presley in \"A Touch of Frost\" e in quelle di Justin in \"The League of Gentlemen\" e di Idek in \"God on Trial\"; compare inoltre in \"For Elsie\", un cortometraggio - vincitore di un Premio Oscar - che Ritson ha anche co-prodotto. Nel 2012 interpreta Johnson nel film \"A Royal Weekend\" e dal 2013 \u00e8 Girolamo Riario, il principale antagonista del telefilm \"Da Vinci's Demons\".\nHa prestato la sua voce a diversi personaggi in trasmissioni radio - principalmente della BBC - e in film e videogiochi come \"Harry Potter e il calice di fuoco\", \"\", \"Dragon Quest VIII\", \"Final Fantasy XIV\", \"Dark Souls\" e \"Dark Souls II\".\nRegista.\nRitson scrive e dirige insieme al fratello maggiore Dylan Ritson e il loro cortometraggio del 2009 \"Love Hate\", che vede come protagonisti Ben Whishaw e Hayley Atwell, \u00e8 stato presentato in numerosi festival cinematografici tra cui: Edinburgh International Film Festival, Palm Springs Film Festival, Edinburgh International Film Festival, Berkshire International Film Festival e London BFI Film Festival, vincendo il Premio della Giuria al Palm Springs International Shortsfest e quello per il Miglior Cortometraggio Internazionale al Cinema St. Louis Film Festival e ricevendo inoltre recensioni decisamente positive dalla rivista cinematografica britannica \"Empire\"\nIl primo cortometraggio diretto dai fratelli Ritson fu \"Out of Time\" nel 2004, con protagonisti Mark Heap e Raquel Cassidy; il film fu presentato al Minimalen e al Berlin Film Festival oltre che ai festival cinematografici di Londra, San Paolo e Dresda e vinse il Global Audience Award al CON-CAN Movie Festival. Il loro secondo corto, \"More More More\" del 2007, con protagonista Mark Gatiss, \u00e8 stato uno dei partecipanti al Turner Classic Movies Competition, mentre del terzo film, \"Love Hate',\" si \u00e8 gi\u00e0 parlato in precedenza. Dopo il successo di quest'ultimo, i fratelli Ritson hanno girato un nuovo cortometraggio nel 2010, intitolato \"Good Boy\", che vede la partecipazione di Jessica Hynes, Reece Shearsmith, Nicholas Burns, Joanna Page e della compagna di Blake, Hattie Morahan.\nI due fratelli vennero scelti nel 2009 per apparire sulla copertina di \"Stars of Tomorrow 2009\" del magazine \"Screen International\".\nCuriosit\u00e0.\nBlake Ritson suona il banjolele nell'album del 2006 \"Cowley Road Songs\" di Douglas Hodge, registrato in soli quattro giorni ai Blue Moon Studios di Banbury; Blake descrive il banjolele come \"uno strumento ibrido tra un ukulele e un banjo; [...] unito al gazoo forma una combinazione vincente\".\nVita privata.\nRitson scrive e dirige con il fratello Dylan Ritson, anche lui studente a Cambridge, dove scrisse e diresse parti per il Footlights e per l'Edinburgh Festival; ricevette per questo numerosi premi ed ottime recensioni nella stampa nazionale.\nLa compagna di Blake \u00e8 l'attrice di teatro e TV Hattie Morahan che, oltre ad essere la costume designer e script supervisor di \"Good Boy\", appare anche come personaggio principale nell'ultimo cortometraggio dei fratelli Ritson.\nDoppiatori italiani.\nNelle versioni in italiano delle opere in cui ha recitato, Blake Ritson \u00e8 stato doppiato da:"}
{"id": "4199655", "revid": "725642", "url": "https://it.wikipedia.org/wiki?curid=4199655", "title": "K 184", "text": ""}
{"id": "4199657", "revid": "110157", "url": "https://it.wikipedia.org/wiki?curid=4199657", "title": "Rohatec", "text": "Rohatec \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199660", "revid": "287204", "url": "https://it.wikipedia.org/wiki?curid=4199660", "title": "Jerusalem (gruppo musicale)", "text": ""}
{"id": "4199661", "revid": "110157", "url": "https://it.wikipedia.org/wiki?curid=4199661", "title": "Skalka (Moravia meridionale)", "text": "Skalka \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199663", "revid": "110157", "url": "https://it.wikipedia.org/wiki?curid=4199663", "title": "Skoronice", "text": "Skoronice (in tedesco \"Kunewald\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199665", "revid": "33689", "url": "https://it.wikipedia.org/wiki?curid=4199665", "title": "Survivor Series 1988", "text": "Survivor Series 1988 \u00e8 stata la seconda edizione del pay-per-view di wrestling \"Survivor Series\", organizzato annualmente dalla World Wrestling Federation. Ebbe luogo il 24 novembre 1988 al Richfield Coliseum a Richfield Township, Ohio.\nIl main event fu un Survivor Series match a 10 uomini tra il team capitanato dai Mega Powers (Hulk Hogan e il WWF Champion Randy Savage) e quello capitanato dai The Twin Towers (Akeem e Big Boss Man). Hogan e Savage furono gli unici \"sopravvissuti\" del match. L'undercard fu caratterizzato da tre Survivor Series match tra mid-card wrestler.\nStoryline.\nNel feud principale dell'evento furono coinvolti i Mega Powers (Hulk Hogan e il WWF Champion Randy Savage), Hercules, Koko B. Ware, e Hillbilly Jim contro i The Twin Towers (Akeem e The Big Boss Man), Ted DiBiase, Haku, e The Red Rooster. Hogan e Savage formarono questa alleanza a \"WrestleMania IV\", dopo che Hogan aiut\u00f2 Savage a sconfiggere DiBiase nella finale del torneo per il vacante titolo WWF. Ted e Andr\u00e9 the Giant affrontarono Hogan e Savage nella prima edizione di SummerSlam nel mese di agosto in dove i Mega Powers portarono a casa la vittoria. DiBiase poi compr\u00f2 il contratto di Andr\u00e9 da Heenan nella prima edizione della \"Royal Rumble\". Alla fine del 1988, DiBiase acquist\u00f2 un altro contratto da Heenan, quella di Hercules. Quest'ultimo rifiut\u00f2 di essere lo schiavo di Ted e divent\u00f2 un face e inizi\u00f2 un feud con lui. DiBiase e gli altri wrestler heel si unirono con i Twin Towers e sfidarono i Mega Powers e altri lottatori face.\nUn altro importante feud contrappose Jake Roberts e Andr\u00e9 the Giant. La storyline inizi\u00f2 quando Roberts spavent\u00f2 Andr\u00e8 con un serpente in un'edizione di Saturday Night's Main Event. Roberts gett\u00f2 il suo serpente, Damien, su Andr\u00e9, che sub\u00ec un lieve (kayfabe) attacco di cuore. Il gigante giur\u00f2 vendetta, ma Roberts da quel momento inizi\u00f2 a portare il suo serpente nei loro match oppure lo rinchiudeva in un sacco e lo portava con s\u00e9 durante l'entrata, per avere un vantaggio psicologico.\nIl principale feud per quanto riguarda la divisione di coppia contrappose i Demolition e i Powers of Pain, due squadre conosciute per avere il viso dipinto e per il loro stile da rissaioli. Inoltre ci fu un altro feud che contrappose il WWF Intercontinental Champion The Ultimate Warrior e The Honky Tonk Man, l'ex campione che era determinato a riconquistare il titolo perso nel pay-per-view precedente, \"Summerslam 1988\".\nEvento.\nIl primo match dell'evento fu un five-on-five Survivor Series match tra il team del WWF Intercontinental Champion The Ultimate Warrior, Brutus Beefcake, Sam Houston, The Blue Blazer (nella sua prima partecipazione ad un pay-per-view), e Jim Brunzell; e quello di The Honky Tonk Man, Ron Bass, Danny Davis, Greg Valentine, e Bad News Brown. Don Muraco fu originariamente previsto per far parte del team di Warrior, ma lasci\u00f2 la WWF, cos\u00ec fu sostituito da Brunzell. Beefcake port\u00f2 la prima vittoria della serata per la squadra di Ultimate, utilizzando una sleeper hold per costringere Davis alla resa dopo 01:18 dall'inizio del match. Poi Brown colp\u00ec Brunzell con un Ghetto Blaster, un tipo di calcio alla parte posteriore della testa, e lo schien\u00f2. Non molto tempo dopo, Valentine e Bad stavano per eseguire una mossa di squadra su Houston quando egli schiv\u00f2 un running forearm club da parte di Greg, che invece colp\u00ec Brown. Brown, un wrestler solitario e poco collaborativo (storyline) usc\u00ec dal quadrato e se and\u00f2, e venne di conseguenza contato fuori, portando alla seconda eliminazione del team di Honky. In seguito Bass schien\u00f2 Houston dopo una running powerslam, e quindi i wrestler temporaneamente \"sopravvissuti\" erano 6. The Blue Blazer us\u00f2 la sua velocit\u00e0 per stordire Valentine, ma durante il tentativo di completare un top-rope, Honky corse e spinse Blazer nelle corde; Greg a quel punto applic\u00f2 rapidamente una figure four leglock, e Blue cedette. Beefcake poi prese il sopravvento su Honky e lo blocc\u00f2 con una sleeper hold, ma Tonk scivol\u00f2 attraverso le corde, prendendo Beefcake con lui; entrambi gli uomini furono contati fuori, e quindi Ultimate divent\u00f2 l'unico temporaneamento \"sopravvissuto\" del suo team. Bass e Valentine ebbero il vantaggio su Warrior per un po' ', ma quest'ultimo schiv\u00f2 un tentativo di double-clothesline e mise entrambi K.O., schienando rapidamente Bass con una Double Axe Handle e dopo 20 secondi schien\u00f2 anche Greg con la stessa mossa. Alla fine Warrior fu l'unico sopravvissuto del suo team.\nPoi ci fu un 20-man Tag team Survivor Series elimination match dove se un lottatore fosse stato eliminato, avrebbe fatto la sua stessa fine anche il suo avversario. Nel match ci furono come sempre due team. Il primo fu composta dai Powers of Pain (The Warlord e The Barbarian), The Rockers (Shawn Michaels e Marty Jannetty), The British Bulldogs (Davey Boy Smith e Dynamite Kid), Hart Foundation (Bret Hart e Jim Neidhart), e dai Young Stallion (Paul Roma e Jim Powers), mentre il secondo fucomposto dai WWF Tag Team Champions Demolition (Ax e Smash), The Brain Busters (Arn Anderson e Tully Blanchard), The Bolsheviks (Nikolai Volkoff e Boris Zhukov), The Fabulous Rougeaus (Jacques e Raymond Rougeau ) e dai The Conquistadors. Hart schien\u00f2 Raymond con uno small package, eliminando i The Fabulous Rougeaus dal match. Zhukov esegu\u00ec una reverse diving crossbody su Powers e lo schien\u00f2 eliminando i Young Stallion ma poco dopo fu schienato dopo che Jannetty e segu\u00ec una Sunset Flip, eliminando cos\u00ec i The Bolsheviks dal match. Hart esegu\u00ec successivamente un German Suplex su Blanchard ma l'arbitro vide che le sue spalle erano a terra, cos\u00ec cont\u00f2 lo schienamento eliminando la Hart Foundation. I Rockers iniziarono una rissa con Blanchard e il suo partner Anderson. Poi i The Rockers e i Brian Busters furono entrambi squalificati a causa di una rissa sul ring e quindi furono eliminati dalla contesa. Dynamite colp\u00ec Smash e sal\u00ec sulla terza corda. Cerc\u00f2 di colpire l'avversario a terra con una diving headbutt ma quest'ultimo si alz\u00f2 e lo colp\u00ec con una clothesline, schienandolo, eliminando anche i British Bulldogs dal match. Quando Mr. Fuji pensava che il suo tag team non avrebbe potuto battere i Powers of Pain, allarg\u00f2 le corde causando la caduta di Smash fuori dal ring e il suo conteggio, eliminando cos\u00ec i Demolition. In seguito, Fuji colp\u00ec Ax con il suo bastone quando egli era girato di spalle. I Demolition successivamente lo attaccarono diventando face. I The Powers of Pain diventarono hell. Poi Barbarian colp\u00ec Conquistador # 1 con una diving headbutt e lo schien\u00f2, eliminando i The Conquistadors, rendendo i Powers of Pain gli unici sopravvissuti. Dopo il match, i Demolition tornarono di corsa sul ring e attaccarono i vincitori, facendoli scappare poco dopo.\nNel terzo Survivor Series match si sfidarono 2 team: quello composto da Andr\u00e9 the Giant, Rick Rude, Dino Bravo, Mr. Perfect, e Harley Race, e quello composto da Jim Duggan, Jake Roberts, Scott Casey, Ken Patera, e Tito Santana. Junkyard Dog avrebbe dovuto far parte del team di Roberts, ma lasci\u00f2 la WWF. B. Brian Blair avrebbe dovuto sostituire Junkyard, ma anch'egli lasci\u00f2 la WWE, cos\u00ec fu sostituito da Scott. Rudi colp\u00ec Patera con una Rude Awakeninga dopo 8:18 e lo schien\u00f2 eliminandolo, lasciando la squadra di Roberts con 4 membri. Un minuto pi\u00f9 tardi, un membro del team di Andr\u00e9, Bravo, colp\u00ec Casey con un side suplex e lo schien\u00f2, eliminandolo. Il team di Roberts rimase con soli tre membri, mentre quello di Andr\u00e9 aveva ancora cinque membri. Tuttavia, Santana colp\u00ec Race con un flying forearm smash e lo schien\u00f2 eliminandolo, lasciando il team di Andr\u00e9 con 4 membri. Poi Andr\u00e8 entr\u00f2 e subito us\u00f2 la sua enorme altezza e peso per schiacciare e, infine, schien\u00f2 Santana, portando gli heel a un vantaggio di 4-2. Pi\u00f9 tardi, Duggan us\u00f2 il suo 2 \u00d7 4 su Bravo, venendo squalificato. Roberts, l'unico membro rimasto del team face, e quando Rude stava per dare il cambio a un suo compagno, esegu\u00ec una DDT, e lo schien\u00f2, eliminandolo dal match. Andr\u00e9 sal\u00ec rapidamente sul ring, e applic\u00f2 una chokehold su Roberts e rifiut\u00f2 di liberarlo, venendo squalificato dalla contesa. Prima di lasciarlo, esegu\u00ec una headbutt. Perfect ne approfitt\u00f2 e schien\u00f2 Roberts vincendo il match. Perfect e Bravo furono gli unici sopravvissuti del loro team. Dopo il match, Roberts prese il suo serpente Damien e con esso spavent\u00f2 Andr\u00e8, Bravo e Perfect, facendoli scappare da bordo ring.\nIl main event fu un Five-on-five Survivor Series elimination match che vide contrapposti due team: quello composto dai The Mega Powers (Hulk Hogan e il WWF Champion Randy Savage), Hercules, Koko B. Ware, e Hillbilly Jim, e quello composto dai The Twin Towers (Akeem e The Big Boss Man), Ted DiBiase, Haku, e The Red Rooster. Savage colp\u00ec Rooster con una Savage Elbow e lo schien\u00f2, eliminandolo, dando ai Mega Powers un vantaggio iniziale. Poi Akeem pareggi\u00f2 rapidamente le due parti dopo aver eseguito una Air Africa su Hillbilly. Uno dei partner di Akeem, Boss Man, colp\u00ec Koko con una Boss Man Slam e lo schien\u00f2, portando i Towers a un vantaggio di 4-3. La guardia del corpo di DiBiase, Virgil distrasse Hercole, permettendo a DiBiase di schienarlo con uno Schoolboy, lasciando, e quindi gli unici sopravvissuti temporaneamente del team face furono Hogan e Savage, ovvero i Mega Powers. Mentre DiBiase stava prendendo in giro Hercules, Savage lo schien\u00f2 rapidamente con un altro Schoolboy, eliminandolo e quindi i temporaneamente sopravvissuti del team heel furono 3. Poco dopo, Slick (il manager dei Twin Towers) afferr\u00f2 Elizabeth e dopo averla tirata gi\u00f9 da bordo ring cominci\u00f2 a minacciarla, obbligando Hulk ad aiutarla; Akeem e Boss intervennero colpendo Hogan. In seguito Man (l'uomo legale del ring) fu contato fuori mentre Akeem fu squalificato per aver spinto l'arbitro. Haku, l'unico membro temporaneamente rimasto del team heel. Domin\u00f2 Savage per diversi minuti dopo che Slick inizi\u00f2 ad insultare sia Hulk che Miss. Alla fine, Haku accidentalmente colp\u00ec Slick, e poi Hogan esegu\u00ec una clothesline su Heenan. Dopo Elizabeth afferr\u00f2 la chiave per sbloccare le manette con cui Big aveva ammanettato Hogan. Haku cominci\u00f2 a prendere a calci un Savage esausto all'angolo. Hogan rapidamente domin\u00f2 Haku e lo schien\u00f2 dopo aver eseguito un leg drop portando la vittoria ai Mega Powers e quindi anche al resto del team face. Dopo il match, Hulk inizi\u00f2 a corteggiare Elizabeth, facendo arrabbiare Randy. Poi Jesse Ventura, lo intervist\u00f2 circa l'accaduto.\nConseguenze.\nI Mega Powers furono un tag team stabile e forte per tutto il 1988, ma il loro dominio cominci\u00f2 a finire quando iniziarono le prime incomprensioni tra Hulk Hogan e Randy Savage nei primi mesi del 1989. Tutto ebbe inizio il 7 gennaio 1989, nell'edizione di Saturday Night's Main Event, dove Hogan fu spietatamente picchiato dai The twin Towers dopo il suo incontro con Akeem. Savage intervenne e li attacc\u00f2 con una sedia d'acciaio. Elizabeth port\u00f2 Hulk nel backstage, il che fece arrabbiare Randy. Inoltre Savage si chiedeva il perch\u00e9 Hogan scelse Elizabeth, ovvero sua moglie (di Randy), come sua manager. Questo port\u00f2 alla rottura del team. Poi Randy discusse del problema con sua moglie nel backstage. I problemi aumentarono ulteriormente a Royal Rumble (1989) dove \"The Immortal\" elimin\u00f2 accidentalmente \"Macho Man\" mentre voleva eliminare Bad News Brown. Il 3 febbraio nell'edizione di Main Event i Mega Powers affrontarono i The Twin Towers (Akeem e The Big Boss Man in un Tag Team match pieno di controversie. Durante il culmine del match, Akeem gett\u00f2 \"Macho King\" su sua moglie Elizabeth. Hogan la sollev\u00f2 e la port\u00f2 dietro le quinte, lasciando Savage ad affrontare i Towers, mentre Hogan curava Elizabeth. Quando Hogan torn\u00f2, Savage lo prese a schiaffi in faccia e se ne and\u00f2 con la cintura, abbandonando Hogan e diventando quindi heel. Nonostante ci\u00f2, Hogan riusc\u00ec a portare a casa la vittoria. I Powers a quel punto si sciolsero, infatti Savage inizi\u00f2 un feud con Hogan. A WrestleMania V, Hulk Hogan sconfisse \"Macho Man\" in un match soprannominato e pubblicizzato come \"The Mega Powers Explode\", e quindi Hogan vinse il WWF Championship, mettendo fine al regno di Savage di 371 giorni.\nIl feud tra i Demolition e i Powers of Pain assunse una nuova svolta, infatti i Demolition erano dei face e i Powers dei heel. Inoltre Mr. Fuji interveniva costantemente nei match dei due team, e, infine, fu firmato un handicap match 2 vs 3 per WrestleMania V, dove Fuji si alle\u00f2 ai Pain. A WrestleMania, i Demolition si vendicarono di Fuji, quando dopo il suo tentativo di gettare del sale sugli occhi di Smash, ma accidentalmente lo lanci\u00f2 sugli occhi di Warlord. Poi fu schienato da Ax dopo aver subito una delle finisher dei Demolition, ovvero la Demolition Decapitation.\nL'altro feud che continu\u00f2 dopo questo evento contrappose Jake \"The Snake\" Roberts e Andr\u00e9 the Giant, che culmin\u00f2 a WrestleMania V, in cui il rientrante Big John Studd (face) inizi\u00f2 un feud con l'arbitro ospite per il match Andr\u00e9-Roberts. Prima di questo, a Royal Rumble (1989), Andr\u00e9 attacc\u00f2 Roberts quando quest'ultimo entr\u00f2 sul ring durante il main event, soffocando Roberts sull'orlo dell'incoscienza prima di buttarlo fuori. Poi Jake dopo qualche secondo prese il suo serpente, Damien, e con esso spavent\u00f2 il gigante.\nDopo Survivor Series, \"Ravishing\" Rick Rude inizi\u00f2 un feud con The Ultimate Warrior per il suo WWF Intercontinental Championship. The Honky Tonk Man, nel frattempo, non riusc\u00ec a vincere il titolo da Warrior (nel tentativo di riconquistare il titolo perso a SummerSlam (1988)) e, poco dopo il loro ultimo match tenutosi a Saturday Night's Main Event, cominci\u00f2 a perdere colpi e da quel punto cominci\u00f2 a lottare dei match da mid-card.\nPer i The British Bulldogs, questa fu la loro ultima apparizione in WWF come tag team; Dynamite Kid se ne and\u00f2 per sempre, mentre Davey Boy Smith torn\u00f2 nel 1991 come wrestler singolo conosciuto come \"The British Bulldog\". Poi inizi\u00f2 ad avere dei battibecchi con i Rougeau Brothers. Queste discussioni finirono quando Jacques Rougeau distrusse alcuni denti di Dynamite fuori con un sucker punch poco prima di Survivor Series.\nRisultati.\nMatch ad eliminazione.\n2 (La stipulazione del match prevedeva l'eliminazione dell'intero tag team se uno dei suoi due membri veniva eliminato)\n3\n4"}
{"id": "4199666", "revid": "110157", "url": "https://it.wikipedia.org/wiki?curid=4199666", "title": "Sob\u016flky", "text": "Sob\u016flky (in tedesco \"Sobulek\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199667", "revid": "287204", "url": "https://it.wikipedia.org/wiki?curid=4199667", "title": "Jerusalem (album)", "text": ""}
{"id": "4199669", "revid": "110157", "url": "https://it.wikipedia.org/wiki?curid=4199669", "title": "Star\u00fd Poddvorov", "text": "Star\u00fd Poddvorov \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199671", "revid": "110157", "url": "https://it.wikipedia.org/wiki?curid=4199671", "title": "Stav\u011b\u0161ice", "text": "Stav\u011b\u0161ice (in tedesco \"Stawieschitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199672", "revid": "599013", "url": "https://it.wikipedia.org/wiki?curid=4199672", "title": "Alfredo Gavazzi", "text": "Biografia.\nPerito meccanico, nel 1970 fu tra i fondatori del Rugby Calvisano, in cui milit\u00f2 per 13 stagioni fino al 1983 nei ruoli di pilone e tallonatore e con cui raggiunse la serie A.\nNel 1976 fond\u00f2 un'impresa di automazione industriale, oggi nota con il nome di Tiesse Robot, della quale \u00e8 amministratore delegato; nel 1990 divenne consigliere comunale a Calvisano, incarico mantenuto fino al 2004.\nNel corso della sua attivit\u00e0 politica ricopr\u00ec anche l'incarico di vicesindaco del comune del Bresciano.\nNella struttura societaria del Rugby Calvisano fin dal suo ritiro come giocatore, fu dirigente del comitato regionale FIR per la Lombardia a fine anni ottanta, poi nel 1996 ricopr\u00ec incarichi amministrativi in Federazione Italiana Rugby della quale nel 2000 divenne vicepresidente sotto la presidenza Dondi, per poi esserne eletto ventesimo presidente nel 2012 con il 54,20% delle preferenze dell'assemblea federale; rieletto nell'assemblea federale del 2016 con il 54,92% dei delegati.\nIl , candidato per un terzo mandato, \u00e8 stato sconfitto dall'ex rugbista Marzio Innocenti che cos\u00ec gli \u00e8 succeduto alla presidenza."}
{"id": "4199673", "revid": "1649409", "url": "https://it.wikipedia.org/wiki?curid=4199673", "title": "Medaglia commemorativa per il 1500\u00ba anniversario di Kiev", "text": "La medaglia commemorativa per il 1500\u00ba anniversario di Kiev \u00e8 stata un premio statale dell'Unione Sovietica.\nStoria.\nLa medaglia venne istituita il 10 maggio 1982 e assegnata per la prima volta il 26 maggio 1982.\nAssegnazione.\nLa medaglia veniva assegnata a lavoratori, agli specialisti dell'economia nazionale, ai lavoratori della scienza e della cultura, delle agenzie governative e delle organizzazioni della comunit\u00e0, al personale militare, ai pensionati e alle altre persone che avessero contribuito alla lo sviluppo economico, sociale e culturale della citt\u00e0, se residenti a Kiev o nei suoi dintorni per almeno dieci anni; ai partecipanti alla difesa di Kiev durante la grande guerra patriottica, ai veterani premiati con la medaglia per la difesa di Kiev, ai partigiani e combattenti della metropoli che avessero combattuto a Kiev e nei suoi dintorni o che avessero partecipato alla liberazione della citt\u00e0 da parte delle forze armate sovietiche, indipendentemente dalla loro residenza."}
{"id": "4199675", "revid": "110157", "url": "https://it.wikipedia.org/wiki?curid=4199675", "title": "Str\u00e1\u017eovice", "text": "Str\u00e1\u017eovice \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199678", "revid": "110157", "url": "https://it.wikipedia.org/wiki?curid=4199678", "title": "Sudom\u011b\u0159ice", "text": "Sudom\u011b\u0159ice \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199679", "revid": "110157", "url": "https://it.wikipedia.org/wiki?curid=4199679", "title": "Suchov", "text": "Suchov (in tedesco \"Suchow\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199681", "revid": "110157", "url": "https://it.wikipedia.org/wiki?curid=4199681", "title": "Svatobo\u0159ice-Mist\u0159\u00edn", "text": "Svatobo\u0159ice-Mist\u0159\u00edn \u00e8 un comune della Repubblica Ceca facente parte del distretto di Hodon\u00edn, in Moravia Meridionale.\n\u00c8 stata sede di un piccolo lager nazista."}
{"id": "4199683", "revid": "1305772", "url": "https://it.wikipedia.org/wiki?curid=4199683", "title": "Carli Lloyd", "text": ""}
{"id": "4199684", "revid": "110157", "url": "https://it.wikipedia.org/wiki?curid=4199684", "title": "Syrov\u00edn", "text": "Syrov\u00edn \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199685", "revid": "110157", "url": "https://it.wikipedia.org/wiki?curid=4199685", "title": "\u0160ardice", "text": "\u0160ardice \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4199688", "revid": "272942", "url": "https://it.wikipedia.org/wiki?curid=4199688", "title": "United States Navy SEAL", "text": ""}
{"id": "4199693", "revid": "1566286", "url": "https://it.wikipedia.org/wiki?curid=4199693", "title": "Girl vs. Monster", "text": "Girl vs. Monster \u00e8 un film per la televisione del 2012 diretto da Stuart Gillard e prodotto da Tracey Jeffrey. Il film ha come protagonista Olivia Holt, star di Kickin' It - A colpi di karate, il quale, nel ruolo di un'adolescente, alla vigilia di Halloween, scopre di essere discendente di una stirpe di cacciatori di mostri.\nIl film \u00e8 andato in onda negli Stati Uniti su Disney Channel il 12 ottobre 2012, mentre in Italia \u00e8 stato trasmesso su Disney Channel il 27 ottobre dello stesso anno.\nTrama.\nSkylar Lewis \u00e8 una ragazza quindicenne che non ha mai paura di niente e cerca in tutti i modi di convincere i suoi genitori a farla andare alla festa di Halloween di Ryan Dean, per\u00f2 non sa che i suoi genitori sono degli acchiappa-mostri. Quando Skylar spegne la corrente elettrica nella sua cantina, fa scappare Deimata, un mostro che \u00e8 determinato a cambiare il destino di Skylar e della sua famiglia per sempre. Ora tocca a Skylar e ai suoi amici di trovare la forza interiore per sconfiggere Deimata e salvare i suoi genitori. Purtroppo, visto che Deimata non ha mai messo paura a Skylar, la ragazza riceve 15 anni di paura tutti insieme anche se alla fine va tutto per il meglio anche grazie ai suoi amici: Henry e Sadie."}
{"id": "4199694", "revid": "57872", "url": "https://it.wikipedia.org/wiki?curid=4199694", "title": "Giovanni Battista Gentile Pignolo", "text": "Biografia.\nNacque a Genova nel 1525. Esponente della nobile famiglia genovese dei Pignolo, iscritta dal 1528 nell'albergo dei Gentile, ricopr\u00ec probabilmente diverse cariche pubbliche dove, stando agli annali, fu un ottimo amministratore della \"cosa pubblica\" tanto da essere impiegato in diversi settori dello stato genovese.\nFu eletto al titolo dogale il 19 ottobre 1577: la ventiseiesima in successione biennale e la settantunesima nella storia repubblicana. Durante il suo mandato dovette affrontare, tra gli altri avvenimenti, l'avanzata di una nuova pestilenza che colp\u00ec prima il feudo di Savignone (in alta valle Scrivia, nelle terre feudali dei conti Fieschi) e che poi rapidamente si espanse a Pontedecimo, in val Polcevera e quindi nelle Riviere ed in citt\u00e0. Il doge stesso, oltre agli aiuti sanitari, si adoper\u00f2 per la concessione di prestiti presso le Compere del Banco di San Giorgio.\nTerminata la carica il 19 ottobre del 1579, Giovanni Battista Gentile Pignolo fu nominato procuratore perpetuo e continu\u00f2 per altri anni a servire lo stato genovese. Mor\u00ec a Genova nel corso del 1595 e il suo corpo trov\u00f2 sepoltura all'interno della non pi\u00f9 esistente chiesa di San Domenico."}
{"id": "4199695", "revid": "380654", "url": "https://it.wikipedia.org/wiki?curid=4199695", "title": "Survivor Series 1990", "text": "Survivor Series 1990 \u00e8 stato il quarto evento annuale prodotto dalla World Wrestling Federation. L'evento si svolse il 22 novembre 1990 al Hartford Civic Center di Hartford, Connecticut.\nEvento.\nQuesta edizione delle Survivor Series vide il debutto di The Undertaker, che sarebbe diventato WWF Champion alle prossime Survivor Series un anno dopo. In aggiunta, Sgt. Slaughter \u2014 che allora interpretava la gimmick del simpatizzante iracheno del regime di Saddam Hussein \u2014 gir\u00f2 un filmato promozionale nel quale insultava le truppe statunitensi impiegate all'epoca nella guerra del golfo, scatenando forti polemiche e proteste. Randy Savage, come \"Macho King\", venne intervistato da Gene Okerlund, e lanci\u00f2 una sfida a Ultimate Warrior per il titolo WWF Championship. \"Ravishing\" Rick Rude fu rimpiazzato da Haku a causa della sospensione infertagli dal presidente WWF Jack Tunney per avere insultato pubblicamente la madre di Big Boss Man.\nThe Gobbledy Gooker.\nNei mesi precedenti all'evento, nei programmi televisivi WWF apparve di frequente un gigantesco e misterioso uovo, che avrebbe rivelato la propria sorpresa durante il ppv Survivor Series. Dall'uovo dischiusosi, usc\u00ec fuori The Gobbledy Gooker (H\u00e9ctor Guerrero con indosso un vistoso costume da tacchino). La reazione del pubblico alla ridicola gimmick fu estremamente negativa, con praticamente tutti i fan intenti a fischiare il mascherato Guerrero mentre danzava sul ring insieme all'annunciatore Gene Okerlund. I telecronisti dell'evento, Gorilla Monsoon e Roddy Piper cercarono al loro meglio di simulare entusiasmo e di sembrare divertiti dallo spettacolo. Il bizzarro personaggio fece qualche altra sporadica apparizione in dei filmati promozionali dopo le Survivor Series, prima di sparire del tutto dagli schermi. Da allora fan e addetti ai lavori si chiedono ancora se Gobbledy Gooker avrebbe veramente dovuto essere una nuova gimmick per un lottatore, poi scartata per le reazioni estremamente negative riscontrate, oppure un semplice scherzo dei vertici WWF.\nConseguenze.\nLa reazione del pubblico alla ridicola gimmick di The Gobbledy Gooker fu estremamente negativa, con praticamente tutti gli spettatori intenti a fischiare il buffo personaggio mentre danzava sul ring insieme all'annunciatore \"Mean\" Gene Okerlund. I telecronisti dell'evento, Gorilla Monsoon e \"Rowdy\" Roddy Piper cercarono al loro meglio di simulare entusiasmo e di sembrare divertiti dallo spettacolo. Il bizzarro personaggio fece qualche altra sporadica apparizione in dei filmati promozionali dopo le Survivor Series, prima di sparire del tutto dagli schermi. Da allora fan ed addetti ai lavori si chiedono ancora se Gobbledy Gooker avrebbe veramente dovuto essere una nuova gimmick per un lottatore, poi scartata per le reazioni estremamente negative riscontrate, oppure un semplice scherzo dei vertici WWF. Diversi anni dopo, WrestleCrap us\u00f2 il nome per la sua \"Gooker Award\", presentando le peggiori gimmick, storyline ed eventi di wrestling.\nSgt. Slaughter e \"Macho Man\" Randy Savage ricevettero i match contro The Ultimate Warrior per il WWF World Heavyweight Championship. Warrior ebbe successo nel rispondere alle sfide di ambo i nemici. Nel frattempo, Slaughter e il suo manager, il generale Adnan, si esibirono in parecchie dichiarazioni anti-americane, il tutto in un momento in cui gli Stati Uniti erano impegnati nella prima guerra del golfo. Slaughter, con l'aiuto di Savage e della sua manager, Sensational Sherri, vinse il titolo mondiale ai danni di Ultimate Warrior alla Royal Rumble, con l'evento che si tenne due giorni dopo l'inizio della Guerra del Golfo.\nHogan continu\u00f2 a concentrarsi sul suo feud con Earthquake con una serie di stretcher match, dove vinse Hulk, prima di andare a sfidare Slaughter per il titolo mondiale dei pesi massimi WWF.\nDalla formazione dei Demolition nel 1987, era iniziato un feud con i The Road Warriors per stabilire chi fosse il miglior tag team \"rissaiolo\". Il feud tra i Demolition e Road Warriors continu\u00f2 ad imperversare fino alla fine del 1990, con questi ultimi che alla fine dimostrano decisamente di essere il tag team migliore (Il feud non ebbe l'intensit\u00e0 prevista a causa del ruolo ridotto di Bill Eadie, che lottava come Ax, a causa di problemi di salute). L'ultima apparizione del tag team fu a WrestleMania VII, dove la squadra perse contro Genichiro Tenryu e Koji Kitao. I Road Warriors, ribattezzatisi Legion of Doom in WWF per questione di copyright sul nome, nel frattempo, sarebbero poi diventati campioni di coppia.\nRisultati.\nMatch ad eliminazione.\n1\n2\n3\n4\n5\n6"}
{"id": "4199697", "revid": "287204", "url": "https://it.wikipedia.org/wiki?curid=4199697", "title": "ABA Liga 2012-2013", "text": "La ABA Liga 2012-2013 \u00e8 stata la 12\u00aa edizione della Lega Adriatica. La vittoria finale fu ad appannaggio dei serbi del Partizan Belgrado sui conterranei della Stella Rossa Belgrado.\nPer la prima volta hanno partecipato una squadra proveniente dalla Macedonia, il MZT Skopje, e dall'Ungheria, il Szolnoki Olaj.\nRegular season.\nRisultati.\nFonte:\nFinal four.\nLe Final Four si sono svolte alla Lakta\u0161i Sports Hall di Lakta\u0161i. Le semifinali si sono giocate il 25 aprile, mentre la finale il 27 aprile 2013."}
{"id": "4199699", "revid": "744595", "url": "https://it.wikipedia.org/wiki?curid=4199699", "title": "Legge dell'ottetto", "text": ""}
{"id": "4199700", "revid": "767487", "url": "https://it.wikipedia.org/wiki?curid=4199700", "title": "Caboblanco", "text": "Caboblanco \u00e8 un film statunitense e messicano del 1980 diretto da J. Lee Thompson.\n\u00c8 un film d'avventura a sfondo drammatico e romantico con protagonisti Charles Bronson, Jason Robards e Dominique Sanda, talvolta descritto come un remake di \"Casablanca\" ambientato nel secondo dopoguerra a Caboblanco, un villaggio sulla costa peruviana (Cabo Blanco \u00e8 un villaggio di pescatori realmente esistente nella provincia di Talara) dove i protagonisti sono alla ricerca di un tesoro inabissatosi con un piroscafo britannico.\nProduzione.\nIl film, diretto da J. Lee Thompson su una sceneggiatura di Morton S. Fine, Milton S. Gelman e James Granby Hunter con il soggetto di V\u00edctor Andr\u00e9s Catena e Jaime Comas Gil, fu prodotto da Lance Hool e Paul Joseph per Cabo Blanco Production, Arco Films e MVS Televisi\u00f3n e girato in Messico a novembre del 1978 con un budget stimato in 10 milioni di dollari.\nDistribuzione.\nIl film fu distribuito negli Stati Uniti nel 1980 al cinema dalla AVCO Embassy Pictures. \u00c8 stato poi pubblicato in DVD negli Stati Uniti dalla Laserlight Entertainment nel 1999. Il film \u00e8 conosciuto anche con il titolo \"Caboblanco... Where Legends Are Born\" e \"Cabo Blanco\".\nAlcune delle uscite internazionali sono state:\nPromozione.\nLe tagline sono:"}
{"id": "4199702", "revid": "23390", "url": "https://it.wikipedia.org/wiki?curid=4199702", "title": "Nicol\u00f2 Doria", "text": "Biografia.\nVita politica prima del dogato.\nFiglio di Giacomo Doria e di Bettina De Mari, nacque a Genova presumibilmente intorno al 1525. Discendente diretto del ramo nobiliare di Lamba Doria, la sua famiglia acquis\u00ec importanza nel capoluogo ligure sia per l'evidente parentela con Andrea Doria e l'erede Gianandrea Doria, ma anche per gli stessi interessi economici e politici verso la Spagna.\nAd avviare Nicol\u00f2 Doria nel campo politico e \"di Stato\" fu certamente lo zio Giovanni Battista Doria, quest'ultimo alleato fedele dell'ammiraglio onegliese Doria e primo esponente della famiglia a ricoprire la carica dogale nel biennio 1537-1539. Iscritto al Maggior Consiglio nel 1555, fu nel 1558 che assunse la sua prima carica istituzionale \"di peso\" come sindacatore minore, nella sostanza un funzionario addetto al controllo degli operati governativi delle riviere liguri.\nNel 1566 - assieme a Battista Cattaneo, Ansaldo Giustiniani e l'ex doge Simone Spinola - fu rappresentante della repubblica genovese a Roma per la nomina pontificia di Pio V; come diplomatico fu invece inviato a Torino nel marzo 1569 per rivendicare i diritti genovesi su Villafranca e per il rilascio di due navi confiscate.\nEntr\u00f2 nel Senato della Repubblica nel 1568 come uno dei Dodici governatori e nel 1570 alla Camera come uno degli Otto procuratori incaricato dell'amministrazione finanziaria. Con questa carica incontr\u00f2 a Ventimiglia - assieme all'ex doge Giacomo Promontorio - l'imperatore Filippo II di Spagna e il fratellastro don Giovanni d'Austria per la trattazione della presenza genovese contro i turchi. Anche una galea di Nicol\u00f2 Doria partecip\u00f2 il 7 ottobre del 1571 alla celebre battaglia di Lepanto assieme ad altri assentisti genovesi.\nTra il 1575 e il 1576 durante la guerra civile che sconvolse Genova - divisa tra le due fazioni della nobilt\u00e0 \"nuova\" e \"vecchia\" - fu nominato come uno dei nove componenti della deputazione \"vecchia\" (gli altri componenti furono Stefano Cicala, Benedetto Spinola, Giacomo Di Negro, Paolo Vivaldi, Pier Battista Cattaneo, Bartolomeo Lomellini, Giovan Battista Spinola e Luca Grimaldi) che da Finale Ligure diresse le ostilit\u00e0 contro l'opposta fazione \"nuova\" in carica a Genova. In occasione di una straordinaria tassazione dei patrimoni, necessaria per sopperire alle spese causate dalla guerra civile, i documenti attestano e valutano in 162.500 scudi il patrimonio posseduto da Nicol\u00f2 Doria, il secondo dopo Giannandrea Doria (circa 200.000 scudi).\nCertamente il suo operato durante la guerra civile genovese - e il cospicuo patrimonio monetario - lo portarono facilmente all'elezione dogale con ben 269 voti, un'alta votazione mai raggiunta in passato. Il 20 ottobre del 1579 venne quindi eletto doge della Repubblica, la ventisettesima carica dalla riforma biennale e la settantaduesima nella storia repubblicana.\nIl dogato.\nIl nuovo doge Nicol\u00f2 Doria era quindi chiamato a risollevare una Genova - e relativa repubblica - devastata da una guerra civile fra le fazioni nobiliari, ma che ebbe ripercussioni anche sulla popolazione genovese e nella scena internazionale, e da una recente epidemia di peste tra il 1579 e il 1580 che caus\u00f2 la morte di oltre 28.000 persone solamente nel capoluogo ligure; da alcuni scritti pare che lo stesso Doria avesse organizzato le opportune misure sanitarie.\nDurante il suo mandato venne nominato il nuovo annalista della Repubblica, Antonio Roccatagliata, che successe al defunto monsignor Oberto Foglietta; gli annali del Roccatagliata ebbero una datazione dal 1581 al 1607. Lo stesso annalista, tralasciando o quasi gli aspetti positivi che coinvolsero il dogato e la personalit\u00e0 di Nicol\u00f2 Doria, si concentr\u00f2 maggiormente sulla presunta opera di censura che il doge avvi\u00f2 verso il suo predecessore Giovanni Battista Gentile Pignolo, ora procuratore perpetuo. Secondo il Roccatagliata Nicol\u00f2 Doria ag\u00ec quasi certamente per vendetta personale contro quella parte della nobilt\u00e0 \"nuova\" che aveva eletto il Gentile alla guida della repubblica, dando credito ai sospetti che, contrariamente ai patti di pace siglati a Casale Monferrato il 10 marzo 1576, una \"soffocata\" guerra civile tra le due nobilt\u00e0 fosse ancora ben accesa e attiva, senza contare i contrasti interni nelle distinte fazioni.\nNonostante i sospetti interni e i dubbi, il mandato biennale di Nicol\u00f2 Doria prosegu\u00ec senza ostacoli apparenti riuscendo, tra l'altro, a riportare in qualche modo la capitale genovese alle attenzioni della nobilt\u00e0 e politica internazionale. Tra le visite illustri \u00e8 ricordato il passaggio a Genova di Maria di Spagna, vedova di Massimiliano II d'Asburgo, per imbarcarsi nel 1581 su una nave diretta in Spagna.\nTerminato il dogato - il 20 ottobre del 1581 - Nicol\u00f2 Doria sub\u00ec da ex doge il giudizio del Collegio dei supremi sindacatori sul suo operato e relativa nomina a procuratore perpetuo, carica che venne confermata solamente due anni dopo (1583).\nDopo il dogato e gli ultimi anni.\nNel 1583 venne quindi nominato procuratore perpetuo e rappresentante del Magistrato di Corsica; nel 1584 fece parte anche del Magistrato di San Giorgio. Successivamente divenne direttore delle Munizioni e delle Artiglierie e protettore del Santo Ufficio.\nNel 1588 fu nel Magistrato dei Confini e in questo mandato, che ricopr\u00ec fino al 1591, \u00e8 ricordato dagli storici un acceso scontro tra Nicol\u00f2 Doria e l'ambasciatore di Spagna per il rilascio di un prigioniero \"di alto bordo e non ben definito\" su ordine del governatore di Milano.\nMor\u00ec a Genova il 13 ottobre del 1592 e la sua salma fu tumulata nella cappella del Santissimo Sacramento della chiesa di San Matteo, luogo di culto della famiglia Doria.\nVita privata.\nSposato con Aurelia Grimaldi - quest'ultima figlia del banchiere di Filippo II Nicol\u00f2 Grimaldi - ebbe nove figli: Giovanni Battista (sposato con Vittoria Spinola), Giovanni Stefano (sposato con Ottavia Spinola, sorella di Vittoria e figlia di Giovanni Spinola), Livia (maritata con Enrico Salvago), Maria (sposata con Gaspare Spinola di Goffredo); gli altri figli maschi Marc'Antonio, Giacomo, Camillo, Giovan Girolamo e Giovan Pietro restarono invece celibi.\nIl cospicuo patrimonio di Nicol\u00f2 Doria pass\u00f2 al futuro doge Giovan Stefano Doria (biennio 1633-1635) - considerato ai tempi l'uomo pi\u00f9 ricco d'Italia - figlio di Agostino Doria, quest'ultimo fratello di Nicol\u00f2 e doge nel biennio 1601-1603."}
{"id": "4199704", "revid": "767487", "url": "https://it.wikipedia.org/wiki?curid=4199704", "title": "Filmax", "text": "La Filmax International \u00e8 una societ\u00e0 di produzione e distribuzione cinematografica spagnola, con sede a Barcellona.\nLa societ\u00e0 \u00e8 uno dei distributori cinematografici e televisivi pi\u00f9 importanti della Spagna. Ha prodotto i primi tre capitoli di\n\"Rec\", saga cinematografica horror spagnola; e ha stipulato accordi di distribuzione con Paramount, Lauren Films, Lakeshore, Summit, Fintage Casa, Nulmage e Freeway.\nStoria.\nL'azienda \u00e8 nata nel 1951, creata da Alfredo Talarewitz, e nel 1953 ha iniziato a lavorare come distributore per i film di Hollywood. Dal 1955 in poi, l'azienda ha collaborato con il produttore spagnolo Balc\u00e1zar Producciones Cinematogr\u00e1ficas. La Filmax \u00e8 stata poi acquisita da Julio Fern\u00e1ndez nel 1987."}
{"id": "4199712", "revid": "121682751", "url": "https://it.wikipedia.org/wiki?curid=4199712", "title": "Emiliano Marsili", "text": "Carriera.\nPugile mancino, professionista dal 2003 e gi\u00e0 campione italiano dei pesi leggeri dal 2010, il 20 gennaio 2012 \u00e8 diventato campione mondiale dei pesi leggeri IBO sconfiggendo a Liverpool il britannico Derry Mathews per KO tecnico alla settima ripresa.\nDato che la Federazione Pugilistica Italiana allora non riconosceva la sigla IBO Marsili ha combattuto con la licenza della federazione spagnola, cosa che gli \u00e8 costata nel maggio dello stesso anno la sospensione per due mesi. Non avendo difeso il titolo nell'arco di un anno, da regolamento nel 2013 il titolo IBO \u00e8 stato reso vacante.\nIl 9 marzo 2013 conquista il titolo europeo di categoria, sconfiggendo per KOT l'ex campione dell'Unione Europea Luca Giacon. \nIl 25 gennaio 2014 si conferma campione europeo al PalaTolfa di Tolfa, sconfiggendo ai punti Pasquale Di Silvio.\nIl 7 giugno 2014, sempre a Tolfa, sconfigge alla sesta ripresa Benoit Manno, confermandosi nuovamente campione d'Europa. Il 27 settembre affronta a Viterbo l'ungherese Gyorgy Mizsei Jr difendendo per la terza volta il titolo europeo, aggiudicandosi l'incontro dopo 12 riprese per decisione unanime. Nel 2015 Emiliano Marsili rende vacante il titolo European Boxing Union per concentrarsi sulla conquista di una cintura mondiale; il 1\u00ba agosto sfida e sconfigge ai punti il messicano Gamaliel Diaz, allo stadio Cetorelli di Fiumicino, nell'incontro valevole per il mondiale silver WBC di categoria.\nL'11 giugno 2016 avrebbe dovuto combattere per il titolo mondiale ad interim, ma ha dovuto rinunciare a causa di una influenza intestinale. L'11 dicembre dello stesso anno ha combattuto e sconfitto per decisione unanime il colombiano Aristide Perez, vincendo il titolo intercontinentale WBA di categoria ed entrando in lizza per la possibilit\u00e0 di una seconda sfida mondiale.\nVita privata.\nEmiliano Marsili ha una figlia, Emanuela, nata nel 2001 che ha partecipato il 28 aprile 2021 al noto quiz televisivo Avanti un altro!"}
{"id": "4199717", "revid": "599013", "url": "https://it.wikipedia.org/wiki?curid=4199717", "title": "Georg Andersen (calciatore)", "text": "Carriera.\nClub.\nAndersen vest\u00ec la maglia dell'Ur\u00e6dd.\nNazionale.\nConta una presenza per la . Il 14 settembre 1913, infatti, fu in campo nel pareggio per 1-1 contro l'."}
{"id": "4199718", "revid": "436907", "url": "https://it.wikipedia.org/wiki?curid=4199718", "title": "Maledetto quel giorno", "text": "Maledetto quel giorno \u00e8 un singolo della cantante italiana Emma Marrone, il quinto estratto dal secondo album in studio \"Sar\u00f2 libera\" e pubblicato il 17 settembre 2012.\nDescrizione.\nScritto e composto da Federica Camba e Daniele Coro e prodotto da Celso Valli, \"Maledetto quel giorno\" riprende parzialmente le origini della cantante, con le stesse sonorit\u00e0 e la stessa coppia di produttori del suo secondo singolo ufficiale, \"Un sogno a costo zero\", estratto dall'EP \"Oltre\".\nPromozione.\nIl brano \u00e8 stato presentato per la prima volta dal vivo durante la fase serale del talent show \"Amici 11\" nella \"Categoria Big\".\nNel gennaio 2012 \u00e8 stato inserito nella colonna sonora di \"Benvenuti al nord\" e nel settembre 2012 \u00e8 stato abbinato alla campagna pubblicitaria Hyundai i20 Sound Edition. In seguito \u00e8 stato inserito anche nella compilation \"Radio Italia Hits\" e \"Hit Mania 2013\".\nVideo musicale.\nIl videoclip \u00e8 stato pubblicato il 1\u00ba ottobre 2012 sul canale ufficiale Dailymotion della Universal Music Italia e caricato sul canale Vevo ufficiale della cantante il giorno seguente. Il video musicale vede alternarsi momenti di Emma che canta ed interpreta il brano con uno sfondo di soli mattoni dietro di lei, a momenti della prima tappa del \"Sar\u00f2 libera Tour\" a Cattolica; l'introduzione del video mostra due bambine, presenti alla tappa, che cantano un estratto del brano \"Calore\"."}
{"id": "4199719", "revid": "532808", "url": "https://it.wikipedia.org/wiki?curid=4199719", "title": "Ponte della Cavriga", "text": ""}
{"id": "4199726", "revid": "132266", "url": "https://it.wikipedia.org/wiki?curid=4199726", "title": "Marshall Islands", "text": ""}
{"id": "4199729", "revid": "587852", "url": "https://it.wikipedia.org/wiki?curid=4199729", "title": "Sergey Afanasyev", "text": ""}
{"id": "4199730", "revid": "287204", "url": "https://it.wikipedia.org/wiki?curid=4199730", "title": "Sparta Katowice", "text": "Il Budowlany Klub Sportowy Sparta Katowice \u00e8 una squadra di pallamano maschile polacca con sede a Katowice."}
{"id": "4199740", "revid": "287204", "url": "https://it.wikipedia.org/wiki?curid=4199740", "title": "ROC Fl\u00e9malle", "text": "Il Royal Olympic Club Fl\u00e9malle \u00e8 stata una squadra di pallamano belga avente sede a Fl\u00e9malle.\nStoria.\n\u00c8 stata fondata nel 1924.\nNella sua storia ha vinto 11 campionati del Belgio e 3 coppe del Belgio.\nNel 2009 si \u00e8 fusa con l'HC Herstal Li\u00e8ge formando il VOO HC Herstal-Fl\u00e9malle ROC."}
{"id": "4199741", "revid": "298229", "url": "https://it.wikipedia.org/wiki?curid=4199741", "title": "Survivor Series 1991", "text": "Survivor Series 1991 \u00e8 stato il quinto evento annuale prodotto dalla World Wrestling Federation. Si svolse il 27 novembre 1991 alla Joe Louis Arena di Detroit, nel Michigan. Si tratt\u00f2 della prima edizione in assoluto del pay-per-view a prevedere un match singolo uno contro uno, il main event della serata: The Undertaker contro Hulk Hogan per il titolo WWF Championship, l'incontro che venne pubblicizzato come \"The Gravest Challenge\".\nConseguenze.\nA causa del coinvolgimento di Ric Flair negli eventi che portarono alla conquista della cintura di campione mondiale WWF da parte di Undertaker ai danni di Hulk Hogan, venne immediatamente sancito un rematch da disputarsi al pay-per-view \"This Tuesday in Texas\", fissato per il 3 dicembre al Freeman Coliseum di San Antonio (Texas). Il presidente WWF Jack Tunney volle essere presente personalmente a bordo ring in modo da assicurarsi che non vi fossero nuovamente interferenze esterne nel match titolato. Durante l'incontro, infatti Flair cerc\u00f2 nuovamente di interferire in favore di The Undertaker, ma \u2013 in una caotica serie di avvenimenti che videro tramortito lo stesso Tunney \u2013 Hogan riusc\u00ec a schienare il becchino dopo averlo accecato gettandogli negli occhi la cenere dell'urna cineraria tenuta dal manager Paul Bearer. Nel week-end successivo all'evento, Jack Tunney rese vacante il titolo WWF Championship a causa dei finali controversi che avevano caratterizzato entrambi i confronti tra Hogan e Undertaker, e mise in palio la cintura alla Royal Rumble 1992. Nel frattempo, Hogan e Flair iniziarono a combattere in una serie di match lungamente anticipati sin dalla fine degli anni ottanta.\nSegnali di dissenso e di rottura tra i membri dei Rockers Shawn Michaels &amp; Marty Jannetty si erano gi\u00e0 manifestati nelle settimane precedenti, e nel corso delle Survivor Series i due litigarono dopo che Jannetty caus\u00f2 involontariamente l'eliminazione di Michaels. Nel corso di una celebre puntata del talk show \"Barber Shop\" di Brutus \"the Barber\" Beefcake registrato il 2 dicembre e trasmesso due settimane dopo, la coppia si divise definitivamente quando Michaels scaravent\u00f2 Jannetty attraverso una vetrata, sencendo cos\u00ec il suo passaggio tra le file degli \"heel\". All'episodio avrebbe dovuto seguire l'inevitabile feud tra i due, ma Jannetty venne inaspettatamente licenziato nel gennaio '92. I due ex compagni di tag team si sarebbero affrontati in seguito in una serie di match minori nel 1993, quando Jannetty ritorn\u00f2 in WWF. Tuttavia, per Michaels, quanto accaduto al \"Barber Shop\", avrebbe definitivamente lanciato la sua carriera, e nel corso degli anni novanta e duemila, egli sarebbe diventato una delle pi\u00f9 grandi superstar nella storia del wrestling mondiale.\nRisultati.\nMatch ad eliminazione.\n1\n2\n3\n4"}
{"id": "4199742", "revid": "1305772", "url": "https://it.wikipedia.org/wiki?curid=4199742", "title": "Campionati europei di nuoto di fondo 2012 - 25 km maschili", "text": "I 25 chilometri maschili dei Campionati europei di nuoto di fondo 2012 si sono svolti il 16 settembre a Piombino.\nLa gara \u00e8 stata vinta dal bulgaro Pet\u0103r Stoj\u010dev, con il tempo di 5h04'02\"3."}
{"id": "4199743", "revid": "33689", "url": "https://it.wikipedia.org/wiki?curid=4199743", "title": "Comuni sardi", "text": ""}
{"id": "4199744", "revid": "132266", "url": "https://it.wikipedia.org/wiki?curid=4199744", "title": "Guardia costiera cinese", "text": ""}
{"id": "4199746", "revid": "287204", "url": "https://it.wikipedia.org/wiki?curid=4199746", "title": "Hershey Bears", "text": "Gli Hershey Bears sono una squadra di hockey su ghiaccio dell'American Hockey League con sede nella localit\u00e0 di Hershey, situata nella Contea di Dauphin, 20 chilometri ad est della capitale della Pennsylvania Harrisburg. Nati nel 1932 sono affiliati ai Washington Capitals, franchigia della National Hockey League. Dalla stagione 2002-03 gli incontri casalinghi dei Bears vengono disputati presso il Giant Center, di fianco alla sede storica della Hersheypark Arena. I Bears vantano il record della AHL di undici successi nella Calder Cup, l'ultimo dei quali ottenuto nel 2010.\nHershey \u00e8 la pi\u00f9 antica franchigia attiva nella stessa citt\u00e0 della AHL, ammessa nella lega nel giugno del 1938, e il 20 dicembre 2006 super\u00f2 quota 5.000 incontri disputati in stagione regolare. La squadra nacque nel 1932 con il nome Hershey B'ars, iscritta alla Tri-State Hockey League in 1932, ed \u00e8 la settima franchigia professionistica nordamericana di hockey su ghiaccio per et\u00e0 dopo le formazioni Original Six della National Hockey League, fondate fra il 1909 ed il 1926.\nStoria.\nLa prima squadra professionistica di hockey su ghiaccio ad Hershey fu promossa dall'imprenditore Milton S. Hershey insieme al suo socio John B. Sollenberger e fu creata nella stagione 1932-1933 con il nome di Hershey B'ars. Il club si un\u00ec alla Tri-State Hockey League, con squadre di Filadelfia, Baltimora ed Atlantic City. Dopo una stagione la lega si espanse ed assunse la nuova denominazione di Eastern Amateur Hockey League, lega in cui Hershey gioc\u00f2 con i nomi di \"Chocolate B'ars\" (1933-1934) e di nuovo \"B'ars\" (1934-1936), fino a quando nel 1936 fu adottato definitivamente il nome \"Hershey Bears\". Il 19 dicembre 1936 inaugurarono un nuovo impianto da 7.286 posti a sedere chiamato Hersheypark Arena (noto in seguito come \"Hershey Sports Arena\"). Nelle successive sessantasei stagioni i Bears nello stesso impianto disputarono oltre 2.280 incontri di stagione regolare e di playoff.\nNella stagione 1938-1939 i Bears diventarono l'ottava squadra della International-American Hockey League (rinominata American Hockey League nel 1940), lega nata dalla fusione della International e della Canadian-American Hockey League. Da allora i Bears hanno sempre militato in AHL senza subire trasferimenti e ricollocazioni.\nPer quasi quaranta anni una delle figure chiave dei Bears fu Frank Mathers. A partire dal 1956 svolse il ruolo di allenatore in campo per sei stagioni e contribu\u00ec alla vittoria di due Calder Cup consecutive, mentre nel 1962 lasci\u00f2 l'hockey giocato per diventare il capo allenatore dei Bears vincendo un altro titolo nel 1969. Lasciata la panchina nel 1973 rest\u00f2 sempre all'interno della societ\u00e0 nella veste di general manager, collezionando altre tre Calder Cup. Rimase a Hershey fino al 1991, anno in cui fu ritirata la sua maglia numero 3 per i 35 anni trascorsi al servizio dei Bears.\nI Washington Capitals ritornarono partner NHL dei Bears nel 2005 dopo una serie di 21 stagioni trascorse con i Boston Bruins, i Philadelphia Flyers e i Colorado Avalanche. In occasione delle finali della Calder Cup 2009-10 i Bears stabilirono il record di 22 apparizioni all'evento finale della AHL. I Bears diventarono la prima franchigia della AHL capace di vincere una Calder Cup dopo essere stata in svantaggio nella serie finale per 0-2, conquistando il titolo per 4-2.\nIl 20 dicembre 2006 i Bears disputarono la gara numero 5.000 di stagione regolare presso il Times Union Center di Albany; in quell'occasione si imposero per 7-4 contro gli Albany River Rats. Il 15 giugno 2006 i Bears vinsero la loro nona Calder Cup superando per 4-2 i Milwaukee Admirals; con questa vittoria eguagliarono il record fino ad allora detenuto dalla franchigia originaria dei Cleveland Barons, anch'essi vincitori per nove volte dei playoff della AHL. L'anno successivo giunse la doppietta che valse la decima Calder Cup, grazie alla vittoria per 4-1 sui Manitoba Moose.\nIl 2 maggio 2007 i Bears disputarono la gara numero 500 dei playoff della Calder Cup presso il Giant Center sconfiggendo i Wilkes-Barre/Scranton Penguins per 4-3. Nel campionato 2009-10 stabilirono il nuovo record della AHL di imbattibilit\u00e0 casalinga grazie a 24 successi consecutivi fra il 29 novembre 2009 ed il 19 marzo 2010. Nello stesso anno i Bears rimontando da un passivo di 2-0 contro i Texas Stars vinsero l'undicesima Calder Cup, la terza nelle ultime cinque stagioni.\nAffiliazioni.\nNel corso della loro storia gli Hershey Bears sono stati affiliati alle seguenti franchigie della National Hockey League:"}
{"id": "4199750", "revid": "1305772", "url": "https://it.wikipedia.org/wiki?curid=4199750", "title": "Chone (Ecuador)", "text": "Chone, ufficialmente Villa Rica de San Cayetano de Chone, conosciuto anche come Pueblo Viejo de Chone, \u00e8 una citt\u00e0 dell'Ecuador, capoluogo dell'omonimo cantone e situato nel nord della Provincia di Manab\u00ed. Fu fondata come citt\u00e0 il 7 agosto 1735, sotto il nome di \"La Visorreinal Santisima Villa Rica de la Bendita Providencia de San Cayetano de Chone\", in onore a San Gaetano di Thiene, patrono della citt\u00e0.\nLa citt\u00e0 sorge sulle rive del fiume che porta il suo stesso nome, il R\u00edo Chone, in una delle zone pi\u00f9 umide e fertili della costa ecuadoriana. La popolazione urbana \u00e8 di , mentre la popolazione dell'intera parrocchia \u00e8 di "}
{"id": "4199751", "revid": "287204", "url": "https://it.wikipedia.org/wiki?curid=4199751", "title": "Shakespeare in nero", "text": "Shakespeare in nero (titolo originale \"The Dirty Duck\") \u00e8 un romanzo scritto da Martha Grimes. La versione originale \u00e8 stata pubblicata nel 1984. In Italia \u00e8 uscito nella collana \"Il Giallo Mondadori\" nel 2000 con il n. 2673.\nTrama.\nNella tranquilla localit\u00e0 inglese di Stratford viene brutalmente uccisa una giovane turista americana. Nel stesso periodo un ragazzino americano, che viaggiava nella stessa compagnia della giovane donna, sparisce nel nulla. I due fatti sembrano essere collegati. A Riccardo Jury l'ardua impresa di far luce sulla questione, mentre il sangue continua a scorrere."}
{"id": "4199752", "revid": "1543377", "url": "https://it.wikipedia.org/wiki?curid=4199752", "title": "Crisi sino-giapponese per le isole Senkaku", "text": "La crisi sino-giapponese per le isole Senkaku \u00e8 una disputa territoriale su un gruppo di isole disabitate, le Senkaku, romanizzate come Diaoyu per la Cina o come isole Tiaoyutai per Taiwan. L'arcipelago \u00e8 amministrato dal Giappone pur essendo rivendicato sia dalla Repubblica Popolare Cinese (RPC) che dalla Repubblica di Cina (RdC) cio\u00e8 Taiwan.\nGli Stati Uniti d'America occuparono le isole dal 1945 al 1972. A partire dall'inizio degli anni settanta, sia la Repubblica Popolare Cinese che il Giappone hanno affermato la loro rispettiva sovranit\u00e0 sulle isole. Hanno poi portato la questione all'attenzione del Consiglio di sicurezza delle Nazioni Unite nel 1972, al momento del trasferimento dei poteri amministrativi dagli statunitensi ai nipponici. La sovranit\u00e0 sulle isole garantisce il diritto esclusivo di sfruttamento delle enormi riserve di gas e olio minerale e della pesca delle acque circostanti, nonch\u00e9 il controllo sulle importanti rotte nautiche che passano nella zona.\nSebbene gli Stati Uniti non abbiano una posizione ufficiale sul merito delle concorrenti rivendicazioni di sovranit\u00e0, le isole sono incluse nel trattato di sicurezza tra USA e Giappone, ai sensi del quale una eventuale difesa delle isole da parte dei giapponesi pu\u00f2 obbligare gli Stati Uniti a fornire loro sostegno militare."}
{"id": "4199753", "revid": "169040", "url": "https://it.wikipedia.org/wiki?curid=4199753", "title": "Episodi di Hawaii Five-0 (terza stagione)", "text": "La terza stagione della serie televisiva Hawaii Five-0 \u00e8 stata trasmessa in prima visione assoluta negli Stati Uniti d'America da CBS dal 24 settembre 2012.\nL'episodio \"L'isola proibita\" ha permesso ai telespettatori statunitensi di interagire direttamente con la trama: infatti il finale \u00e8 stato scelto in diretta dal pubblico da casa durante la visione, votando attraverso Twitter; l'esperimento \u00e8 stato ripetuto anche con il pubblico italiano in occasione della prima TV in lingua italiana dell'episodio.\nIn Italia la prima parte della stagione (i primi dodici episodi), \u00e8 stata trasmessa in prima visione in chiaro da Rai 2 dall'11 gennaio al 18 marzo 2013; la seconda parte della stagione va in onda dal 24 novembre successivo al 28 gennaio 2014. Nella Svizzera italiana la stagione ha invece debuttato su RSI LA2 il 17 marzo 2013; dal 4 agosto al 22 settembre dello stesso anno l'emittente svizzera ha trasmesso la stagione in prima visione assoluta in italiano a partire dal tredicesimo episodio.\nLa festa della mamma.\nTrama.\nSteve McGarrett riconduce la madre Doris sull'isola, dove incontra Catherine, amica del figlio. Ma la vita della donna \u00e8 in pericolo dopo che Wo Fat \u00e8 evaso con l'aiuto di un complice insospettabile: Frank Delano.\nIl dubbio.\nTrama.\nLa squadra \u00e8 alle prese con un furto d'opere d'arte. Per dare una svolta alle indagini la squadra si rivolge a un ex ricettatore. Intanto McGarrett chiede a Catherine di rintracciare sua madre.\nAlla deriva.\nTrama.\nMentre Danny e Steve pescano in alto mare, sono rapinati della barca da un'ex guardia giurata. Raggiunto a nuoto uno yacht, vi trovano il cadavere di un ricco uomo d'affari ucciso da chi li aveva derubati.\nSventura.\nTrama.\nLa task force indaga sulla morte di un giocatore di polo, il cui corpo \u00e8 stato rinvenuto decapitato. Nel frattempo Doris, la madre di McGarret, rivela al comandante un insospettabile segreto di famiglia.\nL'offerta.\nTrama.\nLa squadra \u00e8 alle prese con l'efferato omicidio di una ragazza. Quando l'autopsia rivela che l'assassino ha usato un'arma con inciso un pentagramma, Danny capisce che il killer segue un rituale legato all'occulto.\nIn un tempo passato.\nTrama.\nDanny uccide un terrorista, ma si rende conto che il criminale indossava un giubbotto esplosivo che ora si \u00e8 attivato. Mentre aspetta gli artificieri, racconta a Steve di quando era un poliziotto nel New Jersey.\nIl segreto.\nTrama.\nMentre il capitano della task force McGarret tenta di riavvicinare sua madre, la squadra speciale \u00e8 alle prese con l'omicidio di un giovane hacker.\nDisegno diabolico.\nTrama.\nLa Five-0 viene chiamata in una piantagione, dove \u00e8 stato trovato un corpo carbonizzato. Il tabulato delle telefonate della vittima porta il capitano McGarret a sospettare della sua terapeuta.\nMorte e riscatto.\nTrama.\nNel suo giorno libero Max va in banca per fare un deposito e flirta con la cassiera. All'improvviso fanno irruzione dei rapinatori e una pallottola colpisce la donna.\nGita scolastica.\nTrama.\nDanny e McGarrett accompagnano in campeggio la piccola Grace e alcune amiche. La loro vacanza viene interrotta da un uomo armato che rapisce il capitano McGarrett e una delle ragazze.\nIl guardiano.\nTrama.\nIl capitano McGarrett \u00e8 alle prese con la scomparsa di un commerciante che si teme sia stato ucciso. L'uomo riforniva segretamente un criminale che vive isolato e che vuole riavere i suoi soldi.\nL'isola proibita.\nTrama.\nDanny e McGarrett indagano sull'omicidio di un professore della Oahu University, il cui corpo viene ritrovato in decomposizione in un tubo pieno di acido. Tra i sospettati ci sono il suo capo, il suo assistente e uno studente che era stato sorpreso a copiare.\nSentenza di morte.\nTrama.\nChin viene rapito nel cuore della notte dal fratello di Frank Delano e lasciato nella prigione di Halawa con gli abiti da detenuto. Dopo avere rischiato la vita contro un poliziotto arrestato per corruzione viene salvato da Sang-Min, un informatore della polizia, grazie al quale riesce a fuggire dal carcere prima che venga riconosciuto dagli altri detenuti come membro dei Five-0.\nScandalo.\nTrama.\nAlla vigilia delle elezioni il governatore Denning chiede al team della Five-0 di indagare discretamente sull'omicidio di una prostituta, trovata morta nel letto di un deputato che risulta scomparso.\nL'ora della vendetta.\nTrama.\nLa task force indaga su un killer misterioso che seleziona le sue vittime nel corpo della polizia. Si scopre che l'assassino sta attuando una vendetta e che il prossimo obbiettivo sulla sua lista \u00e8 il comandante McGarrett.\nIncontri clandestini.\nTrama.\nLa squadra indaga sull'omicidio di un maestro di Lua, un'antica forma di combattimento. Intanto, il capitano McGarrett ha ingaggiato un detective privato per seguire sua madre.\nIl gioco.\nTrama.\n\u00c8 il weekend della finale del campionato di football. La task force indaga sull'omicidio di un dirigente di un'azienda. Un aiuto inaspettato arriva da una stella della National Football League.\nBambole.\nTrama.\nDog, cacciatore di taglie, vede una donna cadere da un balcone. La task force scopre che la vittima era in una squadra di pattinaggio su pista. Per indagare Catherine entra nel team sportivo sotto copertura.\nVero amico.\nTrama.\nMcGarrett e Danny indagano su una serie di incendi dolosi ai danni delle barche di un'agenzia che propone tour dell'isola. Tutto si complica quando un impiegato dell'azienda viene trovato morto in una gabbia per squali.\nLa promessa.\nTrama.\nCatherine e McGarrett si recano in Corea del Nord per recuperare i resti di un amico ucciso in azione. Steve ricorda l'ultima volta che si \u00e8 trovato sul posto durante una pericolosa missione.\nDietro le quinte.\nTrama.\nLa squadra viene seguita durante il servizio della troupe di un noto show televisivo. La situazione diventa pericolosa quando McGarrett e i suoi uomini trovano Wo Fat sulla scena del crimine.\nBambini prigionieri.\nTrama.\nA dieci anni dal rapimento una giovane ragazza viene ritrovata assassinata. Sul corpo ci sono tracce di DNA di una bambina di sei anni rapita pochi giorni prima. Si scoprir\u00e0 che alla base di tutto c'\u00e8 una coppia di rapitori che con documenti falsi percepiscono soldi per l'affido delle bambine, e che queste due non erano le prime vittime.\nAffari di famiglia.\nTrama.\nMcGarrett scopre la missione sotto copertura di sua madre, finalizzata al recupero del microchip che le fu rubato. Intanto Kono si avvicina sempre pi\u00f9 al segreto di Adam, il suo fidanzato, senza sapere per\u00f2 che cos\u00ec rischia la vita.\nAddio e abbi cura di te.\nTrama.\nLa CIA contatta la task force dei Five-0 perch\u00e9 un aereo \u00e8 atterrato a Oahu con cinque cadaveri; bisogna trovare un terrorista in fuga prima che attacchi sul suolo americano. Intanto Kono \u00e8 ricercata per un omicidio, accuse che si riveleranno infondate."}
{"id": "4199754", "revid": "132266", "url": "https://it.wikipedia.org/wiki?curid=4199754", "title": "Crisi delle Senkaku", "text": ""}
{"id": "4199756", "revid": "132266", "url": "https://it.wikipedia.org/wiki?curid=4199756", "title": "Crisi delle isole Senkaku", "text": ""}
{"id": "4199758", "revid": "132266", "url": "https://it.wikipedia.org/wiki?curid=4199758", "title": "Disputa per le Senkaku", "text": ""}
{"id": "4199762", "revid": "132266", "url": "https://it.wikipedia.org/wiki?curid=4199762", "title": "Disputa per le isole Senkaku", "text": ""}
{"id": "4199764", "revid": "834", "url": "https://it.wikipedia.org/wiki?curid=4199764", "title": "The Hills Have Eyes", "text": ""}
{"id": "4199765", "revid": "132266", "url": "https://it.wikipedia.org/wiki?curid=4199765", "title": "Contesa sino-giapponese delle isole Senkaku", "text": ""}
{"id": "4199766", "revid": "767487", "url": "https://it.wikipedia.org/wiki?curid=4199766", "title": "No - I giorni dell'arcobaleno", "text": "No - I giorni dell'arcobaleno (\"No\") \u00e8 un film del 2012 diretto da Pablo Larra\u00edn\nLa pellicola \u00e8 l'adattamento cinematografico dell'opera teatrale \"El Plebiscito\" di Antonio Sk\u00e1rmeta.\nTrama.\n1988. Augusto Pinochet, da quindici anni dittatore del Cile, di fronte alle pressioni internazionali \u00e8 costretto a chiedere un referendum sulla sua presidenza. I leader dell'opposizione convincono un giovane e sfacciato pubblicitario, Ren\u00e9 Saavedra, a guidare la loro campagna. Inizialmente Ren\u00e9 deve fronteggiare i contrasti interni presenti nella stessa opposizione: per molti di loro il referendum \u00e8 solo un'occasione per mostrare gli orrori commessi dal regime e non c'\u00e8 fiducia nella vittoria. Con poche risorse e un controllo costante da parte del Ministero, Saavedra e il suo team elaborano un piano audace con lo spot \"Chile, la alegr\u00eda ya viene\" allo scopo di ottenere consensi attraverso un messaggio di speranza, in totale contrasto alle modalit\u00e0 con cui la campagna del NO stava per essere gestita. Ci\u00f2 ovviamente porta malcontento all'interno dell'opposizione e alcuni membri decidono di andarsene, disgustati da quello che a loro sembra un vergognoso tentativo di sminuire i crimini della dittatura. Per Ren\u00e9 la faccenda diventa anche una sfida personale quando scopre che a dirigere la campagna del S\u00cc \u00e8 Lucho, il suo capo e amico.\nLa campagna di propaganda si svolge in 27 notti, in cui ogni fazione ha 15 minuti per rappresentare il suo spot. Da quel punto, la campagna del NO ottiene sempre pi\u00f9 consensi, sia dagli artisti cileni che da molte altre figure artistiche straniere, tra cui Jane Fonda e Christopher Reeve. La campagna del S\u00cc invece, dopo una buona partenza iniziale, senza personalit\u00e0 creative a supportarla subisce un notevole calo di qualit\u00e0, riducendosi a sequenze in cui sono mostrati i benefici economici portati dal regime fino a parodizzare la campagna del NO, venendo perci\u00f2 dichiarata pesante e inefficace dagli stessi comandanti della dittatura.\nIl giorno delle elezioni c'\u00e8 grande paura: un sondaggio iniziale d\u00e0 il S\u00cc in forte vantaggio mentre la polizia incaricata di sorvegliare il palazzo del NO viene fatta lasciare la postazione e nell'edificio avviene un black-out, ma i capi intuiscono che \u00e8 solo l'ennesima intimidazione. Quando la luce ritorna ci sono i risultati: 43,04% per il S\u00cc e 53,68% per il NO, la dittatura \u00e8 finita. Ren\u00e9 torna a lavorare con Lucho come pubblicitario mentre un nuovo Cile prende forma.\nProduzione.\nIl film \u00e8 interamente girato in formato immagine , con una qualit\u00e0 delle riprese volutamente bassa, in modo da ottenere un maggiore coinvolgimento del pubblico e ridurre il contrasto tra le scene girate e le immagini di repertorio (filmati originali della campagna del s\u00ec come di quella del no e i notiziari del tempo), alle quali si fa frequente ricorso nella pellicola.\nPromozione.\nIl primo trailer esce il 14 settembre 2012.\nDistribuzione.\nIl film viene presentato durante la 65\u00aa edizione del Festival di Cannes, il 18 maggio 2012, al Festival del film Locarno l'8 agosto, all'Hamburg Film Festival il 30 settembre ed al New York Film Festival il 12 ottobre.\nIl film esce nelle sale cinematografiche cilene il 9 agosto 2012, mentre in Italia viene distribuito a partire dal 9 maggio 2013.\nRiconoscimenti.\nNel dicembre 2019, i critici di BadTaste.it posizionano la pellicola al quarantaquattresimo posto dei cinquanta migliori film dal 2000 al 2019."}
{"id": "4199768", "revid": "33751", "url": "https://it.wikipedia.org/wiki?curid=4199768", "title": "Prima Lega 2012-2013 (Kuwait)", "text": "La Kuwait Premier League 2012-2013 \u00e8 stata la 51\u00aa edizione della massima competizione nazionale per club del Kuwait, la squadra campione in carica \u00e8 l'Al-Qadisiya Sports Club.\nAlla competizione hanno preso parte 8 squadre, tra cui la neo-promossa Al Salibikhaet SC. Ad aggiudicarsi il titolo \u00e8 stato l'Al Kuwait Kaifan che ha vinto la sua undicesima edizione della competizioni con tre giornate d'anticipo.\nClassifica.\nLegenda:\n\u00a0\u00a0\u00a0\u00a0\u00a0 Campione del Kuwait e ammessa alla Coppa dell'AFC 2014\n\u00a0\u00a0\u00a0\u00a0\u00a0 Ammesse alla Coppa dell'AFC 2014\n\u00a0\u00a0\u00a0\u00a0\u00a0 Partecipa allo spareggio per la retrocessione\n\u00a0\u00a0\u00a0\u00a0\u00a0 Retrocessa in Kuwait Second Division 2013-2014\nNote:"}
{"id": "4199769", "revid": "6923", "url": "https://it.wikipedia.org/wiki?curid=4199769", "title": "Distretto di Petaling", "text": "Il distretto di Petaling \u00e8 un distretto (\"daerah\" in malese) dello stato del Selangor, in Malaysia, da non confondere n\u00e9 con la citt\u00e0 di Petaling Jaya, che vi appartiene, n\u00e9 con il sottodistretto (\"mukim\") di Petaling, che si trova all'interno del Consiglio Municipale di Subang Jaya (\"Majlis Perbandaran Subang Jaya\"), il quale si trova a sua volta all'interno del distretto stesso di Petaling.\nStoria.\nIl distretto di Petaling fu istituito il I gennaio 1974, lo stesso giorno in cui Kuala Lumpur fu dichiarata Distretto federale.\nQuesto distretto \u00e8 situato al centro della Klang Valley, in posizione adiacente alla capitale, ed ha quindi subito una massiva urbanizzazione.\nIn occasione del Censimento del 1991, erano registrati 633.165 abitanti. Nel Censimento del 2010, la popolazione era salita a 1.782.375 persone.\nIl distretto si estende su una superficie di circa 484,32\u00a0km\u00b2. I centri urbani principali sono le citt\u00e0 di Shah Alam, Petaling Jaya e Subang Jaya, che \u00e8 il capoluogo del distretto.\nGli uffici amministrativi del distretto (\"Pejabat Daerah\") si trovano a Subang Jaya.\n\"Mukim\".\nIl distretto \u00e8 ulteriormente suddiviso in 4 \"mukim\" (sottodistretti). Comunque, questa definizione ha solo utilit\u00e0 amministrativa storica e non riflette la rapida crescita contemporanea e la successiva riorganizzazione avvenuta nel 1997.\nGoverno locale.\nIl distretto \u00e8 molto urbanizzato e perci\u00f2 l'amministrazione effettiva e la manutenzione dei servizi pubblici del distretto sono stati suddivisi e delegati a tre governi locali.\nMajlis Bandaraya Shah Alam.\nSi tratta del consiglio municipale di Shah Alam, la capitale dello stato. Esercita anche la giurisdizione su alcune parti del distretto di Klang (\"Shah Alam Selatan\"). Anche il Sultan Abdul Aziz Shah Airport e la base della Royal Malaysian Air Force a Subang sono poste sotto la giurisdizione di questo governo locale.\nMajlis Bandaraya Petaling Jaya.\nIl consiglio municipale amministra l'area della citt\u00e0 di Petaling Jaya (\"PJ\"), che include Damansara (Petaling Jaya Utara), il centro di Petaling Jaya e Bandar Sunway (Petaling Jaya Selatan).\nMajlis Perbandaran Subang Jaya.\nIl consiglio municipale di Subang Jaya (in passato Majlis Daerah Petaling (MDP)) amministra le parti meridionali del distretto con le principali aree popolate, quali Subang Jaya, USJ, Putra Heights, Batu Tiga, Puchong e Serdang.\nEducazione.\nL'educazione nazionale dipende dalla supervisione del Petaling District Education Office. Nel 2005, vi erano 99 scuole primarie di tipo nazionale, 16 scuole primarie nazionali di tipo cinese, 16 scuole primarie nazionali di tipo Tamil, 65 scuole secondarie di tipo nazionale, una scuola secondaria tecnica e una scuola di educazione speciale."}
{"id": "4199770", "revid": "1305772", "url": "https://it.wikipedia.org/wiki?curid=4199770", "title": "Campionati europei di nuoto di fondo 2012 - 25 km femminili", "text": "I 25 chilometri femminili dei Campionati europei di nuoto di fondo 2012 si sono svolti il 16 settembre a Piombino.\nLa gara \u00e8 stata vinta dall'italiana Alice Franco, con il tempo di 5h31'21\"9."}
{"id": "4199771", "revid": "132266", "url": "https://it.wikipedia.org/wiki?curid=4199771", "title": "Crisi sino-nipponica per le isole Senkaku", "text": ""}
{"id": "4199776", "revid": "132266", "url": "https://it.wikipedia.org/wiki?curid=4199776", "title": "Crisi Cina-Giappone per le isole Senkaku", "text": ""}
{"id": "4199778", "revid": "1573940", "url": "https://it.wikipedia.org/wiki?curid=4199778", "title": "Olympia Hengelo", "text": "La Handbalvereniging Olympia Hengelo \u00e8 una squadra di pallamano maschile olandese con sede a Hengelo."}
{"id": "4199784", "revid": "599013", "url": "https://it.wikipedia.org/wiki?curid=4199784", "title": "Nick Davis", "text": ""}
{"id": "4199792", "revid": "1494169", "url": "https://it.wikipedia.org/wiki?curid=4199792", "title": "Alessandro Fei", "text": ""}
{"id": "4199794", "revid": "122497054", "url": "https://it.wikipedia.org/wiki?curid=4199794", "title": "ST-Ericsson", "text": "ST-Ericsson \u00e8 stata un'azienda di produzione e fornitura di circuiti integrati a semiconduttori per dispositivi mobili con sede centrale a Ginevra in Svizzera. Si trattava di una joint venture al 50/50 tra Ericsson e ST-Microelectronics siglata nel 2009 e dissolta il 4 agosto 2013.\nStoria.\nST-Ericsson fu costituita il 3 febbraio 2009, quando STMicroelectronics ed Ericsson avevano completato la fusione di Ericsson Mobile Platforms e ST-NXP Wireless in una joint venture al 50/50.\nIl 20 agosto 2008, STMicroelectronics ed Ericsson hanno annunciato l'intenzione di fondere le loro attivit\u00e0 di semiconduttori, con l'obiettivo di creare un'offerta pi\u00f9 forte nel settore dei semiconduttori e piattaforme per applicazioni mobili. ST ha contribuito con la comunicazione multimediale e le soluzioni di connettivit\u00e0, nonch\u00e9 con una piattaforma completa 2G/EDGE e 3G. Ericsson ha contribuito con il 3G e la sua piattaforma tecnologica Long Term Evolution (LTE). La fusione, basata su una cooperazione strategica esistente tra Ericsson Mobile Platforms e ST-NXP Wireless, \u00e8 stata progettata per unire le risorse economiche e le sinergie.\nA seguito delle crescenti difficolt\u00e0 incontrate, nel Marzo 2013 ST ed Ericsson resero pubblica la decisione di chiudere l'attivit\u00e0 di ST-Ericsson e la joint venture cess\u00f2 ufficialmente l'attivit\u00e0 il 2 agosto 2013. Solo una parte del management e del personale subordinato impiegato nella joint venture \u00e8 stato riassunto in ST ed Ericsson. Infatti, se prima della chiusura ST-Ericsson contava 4\u00a0450 dipendenti, il piano di chiusura prevedeva che Ericsson mantenesse circa 1.800 dipendenti della forza lavoro totale (per lo pi\u00f9 in Svezia, Germania, India e Cina), e STMicroelectronics assorbisse circa 950 dipendenti (dislocati soprattutto in Francia e in Italia), con un esubero di circa 1\u00a0600 dipendenti.\nST-NXP Wireless.\nST-NXP Wireless, una joint venture costituita dalle divisioni wireless di STMicroelectronics e NXP Semiconductors, ha iniziato l'attivit\u00e0 il 2 agosto 2008. NXP e STMicroelectronics hanno annunciato il 10 aprile 2008 che avrebbero unito le loro attivit\u00e0 nel settore wireless per aumentare i profitti e rispondere meglio alle esigenze dei propri clienti nel 2G, 2.5G, 3G, nella multimedialit\u00e0, connettivit\u00e0 e nelle future tecnologie wireless, condividendo migliaia di brevetti multimediali e nelle telecomunicazioni.\nGi\u00e0 divisione di Royal Philips Electronics, con pi\u00f9 di 50 anni di esperienza nel settore dei semiconduttori, NXP \u00e8 stata istituita come una societ\u00e0 indipendente nel 2006. STMicroelectronics \u00e8 stata costituita nel giugno 1987 dalla fusione di SGS Microelettronica d'Italia e Thomson Semiconductors, entrambe aziende produttrici di semiconduttori.\nEricsson Mobile Platforms.\nEricsson Mobile Platforms \u00e8 stata istituita nel settembre 2001 per separare l'attivit\u00e0 di ricerca e sviluppo del gruppo Ericsson che ha sviluppato la tecnologia di base per i telefoni cellulari Ericsson in tutto il 1990. I loro centri di ricerca principali erano situati a Lund, in Svezia e con altri tre grandi centri a Basingstoke (UK), in North Carolina (USA) e Norimberga (Germania). Inoltre effettuava attivit\u00e0 di R&amp;S, vendite e supporto clienti a Tokyo (Giappone), Shanghai (Cina), Taipei (Taiwan), Seoul (Corea del Sud), Grimstad (Norvegia) e Norimberga (Germania). Ha fornito la tecnologia mobile per il GPRS, Edge e WCDMA ai clienti che volevano sviluppare e produrre telefoni cellulari. Ericsson ha dedicato notevoli risorse agli enti di standardizzazione come 3GPP, OMA, JCP e OMTP. Ericsson \u00e8 stata fondata nel 1876 e ha un portafoglio globale di propriet\u00e0 intellettuali che contiene oltre 25.000 brevetti.\nProdotti e competenze.\nST-Ericsson offriva piattaforme complete per i dispositivi mobili, come il SoC NovaThor, integrando sia il multimediale che la connettivit\u00e0 con un'ampia gamma di tecnologie di accesso che coprono cellulari GSM, EDGE, WCDMA, HSPA, nonch\u00e9 TD-SCDMA, TD-LTE e LTE. La gamma di piattaforme NovaThor per smartphone supportava i principali sistemi operativi, come Android e Windows Phone. Forniva inoltre soluzioni di connettivit\u00e0 e trasmissione per Bluetooth, FM, GPS, GLONASS, WLAN e USB.\nST-Ericsson \u00e8 stato un fornitore leader dei principali produttori di cellulari, nonch\u00e9 di altri leader del settore, compresi gli operatori mobili e produttori di dispositivi. Uno su quattro dispositivi cellulari venduti nel 2011 \u00e8 basato su tecnologie di ST-Ericsson.\nLa filiale cinese della ST-Ericsson, T3G \u00e8 stata acquisita nel dicembre 2008, e dal 2003 ha lavorato attivamente nello sviluppo di piattaforme per lo standard di telefonia mobile TD-SCDMA.\nSedi.\nCostituita in Svizzera e con sede a Ginevra, ST-Ericsson impiegava circa 6.700 persone in tutto il mondo, oltre l'85 per cento dei quali lavoravano nella R&amp;S.\nLe operazioni erano sparse in tutto il mondo, con centri principali in Francia, Svizzera, Svezia, Finlandia, Germania, Gran Bretagna, India, Singapore, Cina, Giappone e Corea."}
{"id": "4199795", "revid": "287204", "url": "https://it.wikipedia.org/wiki?curid=4199795", "title": "Ry\u016bji Ishizue", "text": "Carriera.\nCalciatore.\nHa militato nel Yokohama Fl\u00fcgels e nel Vissel Kobe.\nAllenatore.\nRitiratosi dall'attivit\u00e0 agonistica \u00e8 divenuto allenatore di portieri."}
{"id": "4199798", "revid": "767487", "url": "https://it.wikipedia.org/wiki?curid=4199798", "title": "Naoki Nait\u014d", "text": "Carriera.\nHa militato nell'Hitachi, nel Shimizu S-Pulse, nel Sanfrecce Hiroshima e nel Vissel Kobe."}
{"id": "4199799", "revid": "287204", "url": "https://it.wikipedia.org/wiki?curid=4199799", "title": "Ry\u016bji Kubota", "text": "Carriera.\nHa militato nel Yokohama Marinos e nel Vissel Kobe."}
{"id": "4199800", "revid": "599013", "url": "https://it.wikipedia.org/wiki?curid=4199800", "title": "Jun Iwashita", "text": "Carriera.\nInizia a giocare nello Shimizu S-Pulse nel 1992. Nel 1996 passa al Vissel Kobe in cui militer\u00e0 sino al 1998 indossando la maglia numero 20. Dal 1999 al 2001 giocher\u00e0 nello Jatco."}
{"id": "4199801", "revid": "666668", "url": "https://it.wikipedia.org/wiki?curid=4199801", "title": "Takuya Suzumura", "text": "Carriera.\nCalcio.\nHa debuttato nella massima serie calcistica giapponese, la J. League, nel 1997 con il Vissel Kobe, disputando in tutto sei partite.\nCalcio a 5.\nClub.\nDopo aver fatto parte della squadra campione del Kansai, il \"Mag's Futsal Club\" di Osaka, nel 2005 fu acquistato dal Bargas, militante nel girone C della seconda serie spagnola; secondo la stampa specializzata fece \"un impressionante debutto in Europa, aprendo nuove \"porte di mercato\" per altri giocatori asiatici in futuro\". Nel 2005 rinnov\u00f2 il contratto con il Bargas per altri due anni..\nNazionale.\nCon la nazionale giapponese di calcio a 5 ha disputato l'AFC Futsal Championship 2002: con la sua nazionale si laure\u00f2 vicecampione d'Asia, perdendo la finale contro l'Iran.\nCon la nazionale giapponese di calcio a 5 ha disputato l'AFC Futsal Championship 2003: con la sua nazionale si riconferm\u00f2 vicecampione d'Asia, perdendo ancora una volta la finale contro l'Iran.\nNel 2004 ha disputato l'AFC Futsal Championship 2004: con la sua nazionale si riconferm\u00f2 vicecampione d'Asia, perdendo ancora una volta la finale contro l'Iran.\n\u00c8 stato poi convocato per i mondiali di calcio a 5 2004, in cui la sua nazionale fu eliminata nella fase a gironi.\nNel 2005 \u00e8 stato convocato nella nazionale di calcio a 5 del Giappone per disputare l'AFC Futsal Championship 2005: con la sua nazionale si laure\u00f2 vicecampione d'Asia, perdendo la finale contro l'Iran.\nNel 2006 vinse, sempre con la nazionale di calcio a 5 giapponese, l'AFC Futsal Championship 2006, segnando un gol nella finale vinta 5-1 contro l'Uzbekistan.\nNel 2007 fu convocato per l'AFC Futsal Championship 2007, dove con la nazionale nipponica arriv\u00f2 in finale, persa per 4-1 contro l'Iran.\nNel 2008 fu convocato per l'AFC Futsal Championship 2008, dove con la nazionale nipponica fu eliminato in semifinale dall'Iran, ma riusc\u00ec comunque a vincere la finalina per il terzo posto contro la Cina per 5-3."}
{"id": "4199807", "revid": "599013", "url": "https://it.wikipedia.org/wiki?curid=4199807", "title": "Masato Fue", "text": "Carriera.\nHa militato nel Sanfrecce Hiroshima e nel Profesor Miyazaki."}
{"id": "4199809", "revid": "599013", "url": "https://it.wikipedia.org/wiki?curid=4199809", "title": "Katsuhiro Minamoto", "text": "Carriera.\nHa militato nel Cerezo Osaka e nel Sanfrecce Hiroshima."}
{"id": "4199812", "revid": "599013", "url": "https://it.wikipedia.org/wiki?curid=4199812", "title": "Atsuhiro Iwai", "text": ""}
{"id": "4199813", "revid": "1043175", "url": "https://it.wikipedia.org/wiki?curid=4199813", "title": "Masatada Ishii", "text": "Nel 2016 viene nominato come miglior allenatore del campionato nipponico del 2016.\nCarriera.\nCalciatore.\nHa militato nel NTT Kanto, nei Kashima Antlers e nell'Avispa Fukuoka.\nAllenatore.\nDopo il ritiro dall'attivit\u00e0 agonistica \u00e8 divenuto dal 2002 preparatore atletico del Kashima Antlers. Ha mantenuto tale ruolo sino al 2011, quando a partire dall'anno successivo \u00e8 divenuto il vice-allenatore del sodalizio di Kashima.\nNel 2015 diventa l'allenatore dei Kashima Antlers, visto l'esonero di Toninho Cerezo."}
{"id": "4199814", "revid": "767487", "url": "https://it.wikipedia.org/wiki?curid=4199814", "title": "Y\u016bji \u014ckuma", "text": "Carriera.\nCalciatore.\nHa militato nel Kashiwa Reysol, nel Kyoto Purple Sanga e nell'Avispa Fukuoka.\nAllenatore.\nRitiratosi dall'attivit\u00e0 agonistica \u00e8 diventato allenatore. Fa parte dello staff tecnico del Cerezo Osaka U-18."}
{"id": "4199818", "revid": "1782831", "url": "https://it.wikipedia.org/wiki?curid=4199818", "title": "Earth Man", "text": "Kirt Niedrigh \u00e8 un personaggio dei fumetti pubblicati dalla DC Comics. \u00c8 un supercriminale semi-riformato dell'Universo DC. Creato da Cary Bates e Mike Grell, Niedrigh fu un aiutante della Legione dei Super-Eroi sotto il nome di Absorbance Boy. Dopo essere stato espulso dalla squadra, ricomparve anni dopo come Earth Man e guidando un gruppo di super criminali che si auto nominarono \"Justice League of Earth\", che aiut\u00f2 a rinforzare i piani xenofobici che la Terra infine adott\u00f2. Comparve per la prima volta in \"Superboy e la Legione dei Super Eroi\" n. 218 (luglio 1976), e ricomparve come Earth Man in \"Action Comics\" n. 858 (tardo dicembre 2007), nella prima parte della storia \"Superman e la Legione dei Super-Eroi\".\nBiografia del personaggio.\nAbsorbance Boy.\nDa ragazzo, Kirt Niedrigh si applic\u00f2 per diventare un Legionario. Nominandosi Absorbance Boy, e possedendo l'abilit\u00e0 di assorbire l'energia residua di ogni essere super potente, ottenne lui stesso dei poteri, e fu espulso sulla base che i suoi poteri erano troppo limitati. Nella continuit\u00e0 rinnovata di Nuova Terra, la sua espulsione fu pi\u00f9 elaborata, spiegando che mentre i suoi poteri avevano il potere di svilupparsi nel tempo, Saturn Girl analizz\u00f2 invece la sua mente, dove trov\u00f2 delle tendenze profondamente antisociali e malvagie che Kirt non era in grado di controllare, e previde la sua trasformazione nello xenofobo criminale che sarebbe diventato da adulto.\nIrato per la sua espulsione, Niedrigh trov\u00f2 il costume di \"Zoraz\", un finto criminale utilizzato come test finale per i nuovi Legionari. Attaccata la Legione e sconfitta, Niedrigh si rivel\u00f2 alla squadra, credendo che questo atto gli avrebbe valso l'entrata nella Legione. I Legionari la pensarono altrimenti, e Superboy tent\u00f2 di confiscargli la tuta: Niedrigh utilizz\u00f2 la tuta per proiettare i radiazioni di sole rosso, assorbendo cos\u00ec i poteri di Superboy, e quindi sconfiggendo il kryptoniano. Niedrigh fu poi sconfitto dalla recluta della Legione Tyroc, che utilizz\u00f2 il suo urlo ultrasonico per sopraffare il suo nuovo super udito. Immediatamente dopo, Tyroc fu ammesso nella Legione.\nEarth Man.\nNiedrigh ricomparve nella storia del 2007/2008 \"Superman e la Legione dei Super-Eroi\". Ora con il nuovo nome di Earth Man, Afferm\u00f2 di aver scoperto una lastra di cristallo nell'Artico che provava che Superman non era un alieno, ma un umano che ottenne i suoi poteri dalla Madre Terra per proteggere il pianeta dagli invasori alieni. Utilizzando questa informazione, Earth Man fu in grado di sviluppare l'odio e la sfiducia verso gli alieni sulla Terra, e di conseguenza in tutti i Pianeti Uniti tutti gli alieni furono violentemente catturati e deportati. Earth Man radun\u00f2 un gruppo di Legionari espulsi nativi della Terra, (Tusker, Radiation Roy, Eyeful Ethel, Storm Boy, Golden Boy e Spider Girl) e form\u00f2 la Justice League of Earth, un gruppo che si propose di supportare gli ideali di Superman. Earth Man cattur\u00f2 cos\u00ec numerosi membri della Legione, assorbendo i loro poteri e utilizzando il Legionario Sun Boy per trasformare molti dei soli della galassia da gialli a rossi.\nDisperati, i membri restanti della Legione portarono Superman nel XXX secolo, e insieme presero d'assalto il satellite della JLE. Earth Man in persona si batt\u00e9 con Superman, e fu quasi vicino a sconfiggerlo finch\u00e9 Brainiac 5 non liber\u00f2 Sun Boy. Con il sole della Terra di nuovo giallo, Superman pot\u00e9 battersi con Earth Man ad armi pari. Il ritorno dei poteri di Superman, in combinazione con gli attacchi indiscriminati di Earth Man, convinsero la popolazione di Metropolis che fu presa in giro. Earth Man continu\u00f2 la sua battaglia contro Superman finch\u00e9 non giunsero i Legionari liberati, e venne quindi sconfitto dai loro poteri combinati. Earth Man e la sua JLE furono poi deportati sul pianeta prigione di Takron-Galtos.\nSi scopr\u00ec pi\u00f9 avanti che la lastra di cristallo trovata da Earth Man fu piantata nell'Artico da Time Trapper nel tentativo di separare Superman dalla Legione dei Super Eroi.\nEarth Man e i membri della JLE comparvero come membri della nuova Legione dei Supercriminali in '. Afferm\u00f2 che la loro alleanza era solo temporanea, finch\u00e9 i criminali intendevano portare a termine la stessa missione: la morte della Legione.\nDopo la sconfitta di questa nuova squadra, Earth Man fu nuovamente imprigionato, finch\u00e9 il governo della Terra, desideroso di placare i suoi sostenitori pro-umani, costrinse la Legione ad offrirgli un posto come nuovo membro in cambio del permesso alla Legione di restare sulla Terra. Mentre rimuginavano sulla proposta, tuttavia, ad Earth Man fu offerto un anello del potere da Dyogene, una creatura del pianeta Oa. Earth Man accett\u00f2 l'offerta della Legione, ma utilizz\u00f2 segretamente il suo anello per disattivare la sicura che Brainiac 5 inser\u00ec nel proprio anello di volo, per mantenere il suo potere sempre sotto controllo. Nonostante questa fiducia tradita, ag\u00ec in favore della Legione durante una rivolta anti-alieni. Dopo di ci\u00f2, tornati nel quartier generale, chiese all'anello come questo funzionava, e l'anello gli forn\u00ec una batteria per la ricarica e gli insegn\u00f2 il giuramento. Quindi, rivel\u00f2 l'anello alla Legione, e fu portato da questo sul pianeta Xerifos, i cui abitanti necessitavano di aiuto. Arrivato, Earth Man fu attaccato dai nativi del pianeta che l'anello non permise di contrattaccare, in quanto esseri senzienti. Fu salvato da Sun Boy (sotto costrizione), e dopo aver saputo dall'anello che l'atmosfera del pianeta andava alterata, assorb\u00ec una parte dei poteri di Element Lad e si un\u00ec a lui per questa missione. Cos\u00ec, Earth Man scaric\u00f2 l'anello dichiarando che non sarebbe stato pi\u00f9 guidato da esso, e ritorn\u00f2 sulla Terra con la Legione. A questo punto giunse Dyogene per riprendersi l'anello.\nTornato sulla Terra, Earth Man fu avvicinato dai suoi ex colleghi, che lo volevano con loro per attaccare dei rifugiati Titaniani. Egli non solo rifiut\u00f2, ma aiut\u00f2 la Legione a sconfiggere l'armata xenofoba, e dopo aver guidato la Legione al proprio quartier generale, li cattur\u00f2. Quella stessa notte, Phantom Girl lo trov\u00f2 nel letto insieme a Shadow Lass.\nQualche tempo pi\u00f9 tardi, Earth Man scopr\u00ec che Brainiac 5 aveva alterato il suo anello di volo per incrementare il suo senso di moralit\u00e0. Portando a Brainy l'anello in schegge, Earth Man dichiar\u00f2 che sarebbe rimasto con la squadra e che avrebbe continuato ad aiutare gli alieni nonostante il suo disgusto nei loro confronti.\nQuando la Legione affront\u00f2 un antico essere noto come Portatore di Caos, Earth Man assorb\u00ec sia i poteri dei Legionari che dello stesso nemico. Uccise la creatura, ma nello scontro mor\u00ec anche lui. Shadow Lass port\u00f2 il suo corpo sulla Terra affermando che era un vero campione.\nPoteri e abilit\u00e0.\nNiedrigh possiede l'abilit\u00e0 di assorbire l'energia residua degli esseri super potenti, e utilizz\u00f2 questi poteri come suoi. Non sembra esserci limite alla quantit\u00e0 di persone da cui pu\u00f2 assorbire i poteri in una volta sola, ma si sa che l'assorbimento dura solo dodici ore."}
{"id": "4199821", "revid": "17654", "url": "https://it.wikipedia.org/wiki?curid=4199821", "title": "Adolphe Ledhuy", "text": ""}
{"id": "4199824", "revid": "1776051", "url": "https://it.wikipedia.org/wiki?curid=4199824", "title": "Samsung ATIV Tab", "text": "Il Samsung ATIV Tab \u00e8 il primo Tablet computer della Samsung ad adottare Windows RT (Edizione per tablet con processore ad architettura ARM di Windows 8) che \u00e8 stato presentato il 30 agosto 2012 all'IFA di Berlino.\nCaratteristiche.\nSi tratta del secondo dispositivo dotato di Sistema Operativo Windows RT. Questo dispositivo ha due fotocamere: la posteriore di 5 megapixel con flash led e quella frontale di 2 megapixel. Con questo prodotto Samsung entra in un mercato che vedeva incontrastato l'iPad della Apple, insieme all'Samsung ATIV Smart PC e il Samsung ATIV Smart PC Pro"}
{"id": "4199828", "revid": "74801", "url": "https://it.wikipedia.org/wiki?curid=4199828", "title": "Hershey (Pennsylvania)", "text": "Hershey \u00e8 un census-designated place degli Stati Uniti d'America, nella contea di Dauphin nello stato della Pennsylvania. Secondo il censimento del 2010 la popolazione \u00e8 di abitanti.\nPopolazione.\nSecondo il censimento del 2010, ad Hershey vivevano persone e la densit\u00e0 di popolazione era di 381,2 ab./km\u00b2. Per quanto riguarda la composizione etnica degli abitanti, l'83,5% era bianco, il 6,2% era afroamericano, lo 0,2% era nativo ed il 6,6% proveniva dall'Asia. Il 3,5% apparteneva ad altre razze, mentre l'1,9% appartiene a due o pi\u00f9 razze. La popolazione di ogni razza ispanica corrispondeva al 3,4% degli abitanti.\nPer quanto riguarda la suddivisione della popolazione in fasce d'et\u00e0, il 33,4% era al di sotto dei 18, il 5,7% fra i 18 e i 24, il 50,1% fra i 18 e i 64, mentre infine il 16,7% era al di sopra dei 65 anni di et\u00e0.\nEconomia.\nIl centro \u00e8 noto per essere sede della Hershey Company, comunemente chiamata Hershey's, la pi\u00f9 grande compagnia statunitense nella produzione di cioccolato.\nSport.\nAd Hershey hanno sede gli Hershey Bears, squadra di hockey su ghiaccio fondata nel 1932 che milita nella American Hockey League. Gioca presso il Giants Center, centro polifunzionale che ospita eventi sportivi e concerti. Il 2 marzo 1962 il giocatore della NBA Wilt Chamberlain contro i New York Knicks stabil\u00ec il record di punti realizzati in una singola partita, 100, con trentasei tiri da due punti e ventotto tiri liberi."}
{"id": "4199838", "revid": "17654", "url": "https://it.wikipedia.org/wiki?curid=4199838", "title": "Jacket potato", "text": ""}
{"id": "4199841", "revid": "143542", "url": "https://it.wikipedia.org/wiki?curid=4199841", "title": "Gli stivaletti", "text": "Gli stivaletti (in lingua russa \"\u010cerevi\u010dki\") \u00e8 un'opera comica fantastica in 4 atti e otto scene di P\u00ebtr Il'i\u010d \u010cajkovskij e costituisce la revisione di un'opera precedente del compositore, \"Il fabbro Vakula\". Il libretto fu scritto da Jakov Petrovi\u010d Polonskij, sulla base del racconto di Nikolaj Vasil'evi\u010d Gogol' \"La notte prima di Natale\".\nStoria della composizione e rappresentazioni.\nL'opera fu redatta tra febbraio ed aprile del 1885 a Majdanovo. Come la precedente versione intitolata \"Il fabbro Vakula\", fu usato il libretto di Polonskij, originariamente scritto per il compositore Aleksandr Nikolaevi\u010d Serov, che per\u00f2 era morto senza poterlo utilizzare. \u010cajkovskij, con l'aiuto di Nikolaj \u010caev, effettu\u00f2 per\u00f2 alcune revisioni ed aggiunte per questa seconda versione. Il materiale tematico \u00e8 comunque lo stesso de \"Il fabbro Vakula\". Le modifiche apportate nascevano dal desiderio del compositore di \"salvare l'opera dall'oblio\". Alcuni elementi del tessuto musicale furono semplificati, e la sfera lirica dell'opera fu enfatizzata con una nuova aria per Vakula; inoltre l'aggiunta della canzone del maestro di scuola e dei versi di Sua Altezza arricchirono la composizione. La prima dell'opera avvenne il 19 (31) gennaio 1887, al teatro Bol'\u0161oj diretta dallo stesso \u010cajkovskij, che debutt\u00f2 in quell'occasione come direttore d'orchestra.L'organico dell'orchestra era il seguente:\nNel 1950 avviene la prima nel Teatro Nazionale di Praga. Nel Regno Unito la premiere \u00e8 stata nel 1993 a Wexford, poi nel 2004 al Garsington Opera ed al Royal Opera House, Covent Garden di Londra nel 2009 come \"The Tsarina's Slippers\".\nIn Italia la prima \u00e8 stata nel 2000 al Teatro Lirico di Cagliari. L'evento diretto, da Gennadij Nikolaevi\u010d Ro\u017edestvenskij con la direzione del coro di Paolo Vero e regia di Yuri Alexandrov, viene registrato e trasmesso dalla RAI con successo di critica e di pubblico\n e replicato in anni successivi come nel 2003\ne nel 2014 con la direzione di Donato Renzetti e le riprese di Rai 5. L'opera \u00e8 stata rappresentata in lingua originale russa, ma eseguita con l'ausilio dei sopratitoli in italiano che scorrevano sull'arco scenico del boccascena.\nTrama.\nL'azione ha luogo nel villaggio di Dykan'ka, in Ucraina, e a San Pietroburgo, alla fine del XVIII secolo.\nAtto I.\nScena prima Dikan'ka d'inverno in una notte di luna. Solocha accoglie il Diavolo, suo spasimante, che desidera vendicarsi di Vakula, figlio di Solocha, perch\u00e9 lo ha raffigurato in maniera ridicola. Perci\u00f2 decide di rubare la luna e provocare una tempesta per trattenere a casa \u010cub, padre della bella Oksana, amata da Vakula, in modo che i due non possano incontrarsi liberamente a casa di lei. Tuttavia \u010cub non desiste dal suo proposito, e con il compare Panas si reca dal maestro di scuola per mangiare i suoi famosi vareniki.Scena seconda A casa di \u010cub. Oksana fa la civetta allo specchio. Quando arriva Vakula, la capricciosa ragazza inizia a prenderlo in giro. Per un equivoco Vakula scaccia di casa \u010cub, di ritorno dopo essersi smarrito, al che Oksana lo manda via, anche se con dispiacere.\nAtto II.\nScena prima A casa di Solocha. La strega amoreggia col Diavolo: i due ballano un hopak suonato da demoni che si presentano in forma di insetti. La danza \u00e8 interrotta da qualcuno che bussa alla porta: entra il capo del villaggio ed il Diavolo si nasconde in un sacco vuoto. La stessa scena si ripete poi con il maestro di scuola e con \u010cub. Per ultimo arriva Vakula che, senza accorgersi di nulla, si carica i sacchi in spalla e si dirige verso la sua fucina.Scena seconda Nel villaggio. La giovent\u00f9 del villaggio celebra la vigilia di Natale. Oksana dice a Vakula, in presenza di tutti, che lo sposer\u00e0 solo se ricever\u00e0 in dono gli stivaletti che porta l'imperatrice in persona. Il povero fabbro, stanco delle cattiverie di Oksana, decide di farla finita annegandosi. Se ne va, portando con s\u00e9 il sacco dov'\u00e8 nascosto il Diavolo. I giovani aprono gli altri sacchi, e con sorpresa e risate scoprono i tre compari che c'erano dentro.\nAtto III.\nScena prima Presso il fiume. Le rusalki sotto il ghiaccio si lamentano del freddo. Vakula \u00e8 molto pensieroso, quando improvvisamente dal sacco salta fuori il Diavolo, che gli chiede la sua anima in cambio di Oksana. Ma il ragazzo con una mossa rapida gli salta in groppa e gli ordina di portarlo a San Pietroburgo alla corte dell'imperatrice.Scena seconda Nel palazzo imperiale. Vakula si unisce ad alcuni cosacchi zaporoghi, che sono in attesa di essere ricevuti da Sua Maest\u00e0.Scena terza In una sala del palazzo. Viene suonata una solenne polonaise. Sua Altezza riferisce la vittoria delle truppe russe. Vakula coglie l'occasione e chiede alla zarina gli stivaletti. Dopo il ballo gli ospiti vanno a vedere una commedia e Vakula risale in groppa al Diavolo per tornare a casa.\nAtto IV.\nLa mattina di Natale. Solocha e Oksana piangono Vakula scomparso. All'improvviso il fabbro compare e, con il sostegno dei ragazzi del villaggio, chiede a \u010cub la mano di Oksana, ottenendo una risposta positiva. Oksana \u00e8 gi\u00e0 pronta ad accettarlo anche senza gli stivaletti in regalo. Tutti festeggiano la coppia di fidanzati.\nStruttura dell'opera.\nAtto I.\nScena prima\nScena seconda\nAtto II.\nScena prima\nScena seconda\nAtto III.\nScena prima\nScena seconda\nScena terza"}
{"id": "4199844", "revid": "84184", "url": "https://it.wikipedia.org/wiki?curid=4199844", "title": "Survivor Series 1992", "text": "Survivor Series 1992 \u00e8 stato il sesto evento annuale in pay-per-view prodotto dalla World Wrestling Federation. Si svolse il 25 novembre 1992 al Richfield Coliseum di Richfield, nell'Ohio.\nA differenza delle precedenti edizioni, le Survivor Series 1992 posero maggiore enfasi su una serie di match uno contro uno piuttosto che sugli incontri a squadre ad eliminazione veri e propri. Nel main event, Bret Hart difese la cintura WWF Championship contro Shawn Michaels. L'evento comprese anche un tag team match altamente pubblicizzato tra Randy Savage &amp; Mr. Perfect contro Ric Flair &amp; Razor Ramon. Savage e Perfect vinsero l'incontro quando l'arbitro squalific\u00f2 Flair e Ramon. Altri due match a stipulazione speciale furono The Big Boss Man contro Nailz in un Nightstick on a Pole Match, e The Undertaker contro Kamala in un Coffin Match. L'unico incontro ad eliminazione in stile classico Survivor Series, fu quello che vide contrapposti i tag team dei Nasty Boys e dei Natural Disasters contro Money Inc. e Beverly Brothers. La particolarit\u00e0 del match, fu che se anche uno solo dei membri di una coppia fosse stato eliminato, anche il partner avrebbe dovuto abbandonare la contesa.\nStoryline.\nNella storyline riguardante il match tra The Big Boss Man e Nailz, quest'ultim\u00f2 afferm\u00f2 che mentre stava scontando la pena in carcere, The Big Boss Man, che era una guardia della prigione, lo maltratt\u00f2. All'inizio del 1992, Nailz apparve in alcune vignette introduttive a parlare del suo odio verso Big Boss Man. Al suo debutto in WWF, Nailz attacc\u00f2 Bossman e li rub\u00f2 il manganello, che us\u00f2 per attaccare i suoi avversari nel corso dei mesi successivi.\nPoco dopo il debutto di Tatanka in WWF, fu coinvolto in un feud con Rick Martel. I due si affrontarono a WrestleMania VIII, dove Tatanka sconfisse Martel. Il mese successivo, Martel si vendic\u00f2 attaccando Tatanka con un atomizzatore di acqua di colonia, e rub\u00f2 le penne d'aquila che Tatanka portava per simboleggiare la sua discendenza Lumbee.\nRic Flair e il suo \"consulente esecutivo\" Mr. Perfect si allearono nella WWF per gran parte del 1992. Poi Flair perse il WWF World Heavyweight Championship contro \"Macho Man\" Randy Savage a WrestleMania VIII, e Flair e Perfect iniziarono un feud con Savage. Interferirono nel match di Savage a SummerSlam e gli fece perdere da countout contro The Ultimate Warrior. La rivalit\u00e0 continu\u00f2, e Flair ricevette l'aiuto da Perfect e Razor Ramon per vincere il titolo WWF contro Savage il 1 \u00b0settembre, match mandato in onda il 14 settembre nell'episodio di WWF Prime Time Wrestling. La WWF decise di mettere Savage in coppia con The Ultimate Warrior in un match contro Flair e Ramon a Survivor Series. Warrior per\u00f2 lasci\u00f2 la WWF prima che il match possa aver avuto luogo. Ci furono due ipotesi sulla ragione dell'abbandono di Warrior che iniziarono a circolare in quel periodo. La prima afferma che fu licenziato a causa di alcune accuse di abuso di steroidi, mentre l'altra ipotesi diceva che lui era arrabbiato per i futuri piani della WWF riguardanti il suo personaggio. La WWF fu costretta a cambiare i piani presi in precedenza, e decise di far turnare face (buono), Perfect, che fino a prima era un heel (cattivo). Perfect e Flair cominciarono allora ad avere degli screzi mentre lottavano in coppia, e il 16 novembre, nella puntata di WWF Prime Time Wrestling, accett\u00f2 l'offerta che li fu data: lottare in coppia con Savage a Survivor Series.\nIl Money Inc. (\"Million Dollar Man\" Ted DiBiase e Irwin R. Schyster) ebbero un feud con i The Natural Disasters (Earthquake e Typhoon) dal febbraio 1992 quando il manager Jimmy Hart volt\u00f2 le spalle a Earthquake e a Typhoon, aiutando i Money,Inc. Con l'aiuto di Hart, i Money, Inc. sconfissero i Legion of Doom per il WWF Tag team Championship il 7 febbraio 1992. Cinque mesi pi\u00f9 tardi, Earthquake e Typhoon sconfissero i Money Inc. vincendo i titoli. I Natural Disasters iniziarono poi un feud con i The Beverly Brothers (Beau e Blake), e li sconfissero in un match per il titolo a SummerSlam 1992. Poi fu annunciato un match per Survivor Series dove i Natural Disasters, in squadra con i Bushwhackers (Luke e Butch), avrebbero affrontato i Money, Inc. e i The Beverly Brothers. Tuttavia, quando i The Nasty Boys (Brian Knobbs e Jerry Sags), gestiti anche loro da Hart, furono programmati per affrontare i Natural Disasters per il titolo il 13 ottobre, Hart sostitu\u00ec i Nasty Boys all'ultimo minuto con i Money, Inc., che riconquistarono il titolo con l'aiuto dei The Headshrinkers. Questo port\u00f2 alla rottura dei legami tra Hart e i Nasty Boys, che ricevettero il posto dei Bushwhackers nel Survivor Series match per ottenere vendetta su Jimmy Hart e Money, Inc.\nA SummerSlam 1992 nel mese di agosto, The Undertaker sconfisse Kamala. Harvey Wippleman, il manager di Kamala voleva vendicarsi, quindi fu sancita una rivincita per Survivor Series. Si decise che quello non sarebbe stato un semplice match, ma il primo coffin match nella storia della WWF, dove per vincere il match bisogna prima schienare o sottomettere l'avversario e poi rinchiuderlo in una bara.\nLa WWF inoltre decise che The British Bulldog avrebbe dovuto difendere il WWF Intercontinental Championship contro The Mountie a Survivor Series. La WWF tuttavia licenzi\u00f2 Smith a causa di alcune accuse di steroidi, e consegn\u00f2 quindi la cintura Shawn Michaels il 14 novembre nell'episodio di Saturday Night's Main Event. Jake Roberts fu designato come sfidante di Bret Hart, WWF World Heavyweight Champion il 12 ottobre. Alla fine, per\u00f2, si decise che Michaels avrebbe affrontato Bret per il titolo mondiale WWF, mentre il titolo intercontinentale di Shawn non sarebbe stato messo in palio.\nEvento.\nPrima che l'evento fosse trasmesso in pay-per-view, Crush sconfisse Repo Man per sottomissione. Nel primo match televisivo, i High Energy (Owen Hart e Koko B. Ware) affrontarono gli The Headshrinkers (Samu e Fatu). Samu us\u00f2 la sua forza fisica per controllare i primi minuti del match contro Hart. Ware entr\u00f2 nel quadrato e assunse il vantaggio, fino a quando, dopo aver preso le due teste degli avversari, le sbatt\u00e9 una contro l'altra. Secondo la storyline WWF, i samoani, quindi anche i Headshrinkers, avevano delle teste cos\u00ec dure da essere insensibili al dolore. A causa dei ci\u00f2, gli Headshrinkers non sentirono nulla, e ripresero il match come se nulla fosse. Afa, il manager occasionale dei due samoani, attacc\u00f2 Ware, mentre l'arbitro era distratto. Samu e Fatu si alternarono l'attacco sul wrestler di colore, e Fatu esegu\u00ec un thrust kick su Ware. I The Headshrinkers usarono delle tecniche di coppia irregolari per governare il match per diversi minuti, fino a quando Hart entr\u00f2 nel ring. Esegu\u00ec dei dropkick dalla terza corda su entrambi i samoani. Mentre cercava di attaccare nuovamente Samu dalla terza corda, quest'ultimo lo prese e lo sbatt\u00e9 a terra con una Powerslam, e poi Fatu lo attacc\u00f2 con una diving splash.\nLa contesa successiva, dove si affrontarono The Big Boss Man e Nailz, fu un nightstick on a pole match. Un nightstick fu appeso sopra il ring e un wrestler avrebbe potuto usarlo, una volta averlo recuperato. Nailz inizi\u00f2 il match cercando di prendere il manganello, ma Boss Man lo ferm\u00f2. Nailz soffoc\u00f2 Boss Man prima di ritentare di prendere il manganello arrampicandosi sul paletto. Boss Man attacc\u00f2 Nailz con dei pugni e poi tent\u00f2 anch'egli di scalare il palo. Nailz lo ferm\u00f2, esegu\u00ec un back body drop, e soffoc\u00f2 di nuovo Boss Man. Quest'ultimo si riprese e assunse il controllo del match, ma sbagli\u00f2 una splash, il che diede a Nailz un'altra possibilit\u00e0 di recuperare il manganello. Entrambi gli uomini si attaccarono con una Clothesline, ma Boss Man si riprese prima e riusc\u00ec a prendere il manganello. Con esso colp\u00ec Nailz, ma egli lo prese e lo us\u00f2 contro Boss Man. A quel punto Big esegu\u00ec la sua mossa finale, la Boss Man slam, e lo schien\u00f2, ottenendo quindi la vittoria.\nTatanka controll\u00f2 l'inizio del match successivo contro \"The Model\" Rick Martel con diversi throws e dropkick. Martel rispose attaccando Tatanka con una front facelock. Tatanka si riprese, ma Martel us\u00f2 la stessa identica mossa subito dopo. Effettu\u00f2 un neckbreaker su Tatanka prima di tornare alla stessa presa di prima. Tatanka assunse il vantaggio eseguendo una clothesline su Martel. Quest'ultimo si mise a correre verso Tatanka, ma egli si spost\u00f2 fuori strada e Martel colp\u00ec la spalla contro il paletto. Tatanka si concentr\u00f2 sulla spalla ferita dell'avversario, ma alla fine fu gettato fuori dal ring da Martel. Il vantaggio di Martel fu di breve durata, infatti Tatanka esegu\u00ec una serie di backhand chops e una Tomahawk chop dalla terza corda prima di schienare The Model dopo una Samoan drop. Tatanka ottenne la vittoria per schienamento e recuper\u00f2 le sue penne da Martel dopo il match. Mentre la contesa era in corso, Doink the Clown, fece la sua prima apparizione, quando, nel backstage, fece dei palloncini con forme di animali.\nIn seguito ci fu uno dei due main event, dove Ric Flair e Razor Ramon affrontarono Mr. Perfect e Randy Savage. Ramon e Perfect iniziarono il match, ma Flair entr\u00f2 nel ring dopo che Perfect lo insult\u00f2. Egli poi gett\u00f2 Flair in un angolo, ma egli si spost\u00f2, facendo andare l'avversario oltre la terza corda. Savage attacc\u00f2 Ric e prese il posto di Perfect sul ring per mantenere il vantaggio su Flair. Fuori dal quadrato, Ramon colp\u00ec Savage con una ginocchiata, e Flair e Ramon si alternarono l'attacco del ginocchio di Savage. Mentre Ramon stava eseguendo una half Boston crab su Savage, Perfect cap\u00ec che avrebbero sicuramente persola contesa, lasciando Randy da solo in balia dei nemici. Savage recuper\u00f2 il vantaggio brevemente, cercando di schienare Flair, ma Ramon esegu\u00ec una Chokeslam su Randy. Flair tent\u00f2 allora di attaccare Savage dalla terza corda, ma Savage riusc\u00ec a gettarlo fuori dal ring. Perfect esegu\u00ec un neckbreaker e un atomic drop su Ramon. Al di fuori del ring, Flair attacc\u00f2 Savage con una sedia. L'arbitro perse i sensi, e Perfect cerc\u00f2 di schienare Ramon eseguendo un PerfectPlex. Visto che l'arbitro aveva momentaneamente perso i sensi, ne arriv\u00f2 un altro di riserva dal backstage. Poi l'arbitro originale del match si riprese quando Perfect tent\u00f2 di schienare Flair con un PerfectPlex. Flair sfugg\u00ec al tentativo di schienamento, e lui e Ramon attaccarono Perfect fino a quando gli arbitri non furono in grado di tenere il match sotto controllo. Di conseguenza, Ramon e Flair furono squalificati, e la vittoria fu assegnata per squalifica a Savage e Perfect.\nNel match successivo, Virgil affront\u00f2 Yokozuna, che all'epoca pesava 505 libbre. Virgil fu in grado di colpire Yokozuna con diversi savate kick. Yokozuna esegu\u00ec un ennesimo savate kick su Virgil prima di buttarlo a terra fuori dal ring per ben due volte. Esegu\u00ec poi un legdrop su Virgil, ma egli riguadagn\u00f2 il vantaggio grazie a una distrazione dell'avversario. Yokozuna vinse comunque la contesa, dopo aver eseguito una splash dalla terza corda e un Banzai Drop.\nIl match successivo fu un tag team elimination match, dove i Natural Disasters (Earthquake e Typhoon) in squadra con i Nasty Boys (Jerry Sags e Brian Knobbs), affrontarono i Money Inc. (Ted DiBiase e Irwin R. Schyster) in squadra con i Beverly Brothers (Beau e Blake). La regola principale \u00e8 che quando un uomo viene eliminato, fa la stessa fine il suo tag team partner. Blake Beverly e Typhoon iniziarono il match, ma Beau e Earthquake entrarono presto sul quadrato. I Disasters guadagnarono il controllo del match, attaccando Blake Beverly, ed i Nasty Boys entrarono nel ring per assistere i Distaters. Blake attacc\u00f2 Sags e diede il cambio al compagno di coppia. Beau entr\u00f2 nel quadrato ma fu attaccato da Sags con una bodyslam; Sags per\u00f2 si distrasse, il che permise a Beau di attaccarlo con un suplex di dare il cambio a DiBiase. I Money Inc. si alternarono l'attacco su Sags fino a quando Earthquake entr\u00f2 sul ring. Egli esegu\u00ec una Earthquake splash su Beau Beverly, e lo schien\u00f2, eliminando i fratelli Beverly. Earthquake si concentr\u00f2 poi su DiBiase, prima che entrambi gli uomini dessero il cambio al loro legittimo partner. Typhoon prov\u00f2 ad eseguire una splash su Schyster, ma inciamp\u00f2 a causa di uno sgambetto da parte di DiBiase. Schyster schien\u00f2 Typhoon eliminando i Natural Disasters. Mentre Schyster stava festeggiando, Sags lo schien\u00f2 rapidamente, facendo vincere la contesa ai Nasty Boys.\nIn seguito ci fu un coffin match, dove The Undertaker affront\u00f2 Kamala. Egli cominci\u00f2 il match mostrando subito molta paura per Taker, e usc\u00ec dal ring spaventato. A quel punto Undertaker cominci\u00f2 a inseguirlo a bordo ring, Kamala rientr\u00f2 nel ring, seguito da Taker, e il wrestler cominci\u00f2 a schiaffeggiarlo e ad attaccarlo con delle chop. Poi lo lanci\u00f2 all'angolo, ma ecco che Taker si riprende e comincia a colpire l'avversario con dei pugni molto violenti, ed esegue una delle sue mosse caratteristiche, la Arm twist ropewalk chop. Dopo aver lanciato all'angolo l'avversario e averlo colpito con una Clothesline, prova a strozzarlo, fermato dall'arbitro che minaccia di squalificarlo se non lascia subito la presa al collo del wrestler di colore. Quest'ultimo riesce a riprendere il controllo della situazione buttando Taker fuori dal quadrato. Lo scontro si sposta fuori dal ring, dopo Kamala attacca il nemico con una sedia. Dopo essere ritornati sul ring, Paul Bearer, il manager di Undertaker, mostra a quest'ultimo l'urna che contiene i \"suoi poteri\" (secondo la storyline). Allora Kamala attacca Taker con tre Body slam, seguiti da tre splash. Mentre Bearer cercava di far rivedere l'urna a Taker, gli accompagnatori di Kamala lo attaccano (Bearer), facendo cadere l'urna dentro il ring. Kamala per\u00f2 si rifiuta di attaccare l'avversario con l'urna, e allora \u00e8 il Deadman ad usarla contro l'avversario. Allora Undertaker schiena l'avversario, vincendo quindi il match. A quel punto Taker mette l'avversario rinchiude l'avversario nella bara, chiudendo essa con dei chiodi conficcati con un martello con la scritta \"RIP\". A quel punto Taker festeggia la vittoria sul ring, mentre Bearer porta la bara contenente Kamala dietro le quinte.\nNell'ultimo match dell'evento, Bret Hart difese il suo WWF World Heavyweight Championship contro Shawn Michaels. Il primo a entrare sul quadrato fu Michaels, seguito da Hart. Prima di ciascuna delle due entrate ci furono due brevi interviste. I due avversari cominciarono a studiarsi, e partono all'attacco con diversi clinch, poi Hart lanci\u00f2 Michaels all'angolo, e visto che non lasciava la presa, dovette intervenire l'arbitro. Nei primi minuti del match nessuno dei due lottatori assunse un controllo assoluto del match, fino a quando Hart intrappol\u00f2 l'avversario nella Hammerlock (mossa di sottomissione al braccio). La situazione \u00e8 stazionaria per diversi minuti, fino a quando Bret lancia violentemente Shawn fuori dal ring. Il wrestler canadese riporta Michaels sul quadrato e lo rinchiude nuovamente nella Hammerlock. Stavolta Michaels si riprende abbastanza velocemente e lancia Hart contro le corde, che dopo aver provato lo schienamento, colpisce Michaels con una Running splash. Riprova lo schienamento, ma si ferma al conto di due, facendo cadere Hart fuori dal ring. Bret ritorna facilmente sul ring, schienando per l'ennesima volta l'avversario e chiudendolo poco dopo in un'altra Hammerlock. Situazione stazionaria per diversi secondi fino a quando Shawn riesce finalmente a liberarsi dalla presa. Gli uomini si scambiano diversi pugni, poi Bret lo attacca con una Clothesline, e lo rinchiude per l'ennesima volta nella Hammerlock. Michaels si libera dalla presa e lancia violentemente Hart contro le corde, che sbatte il collo contro di esse. Micheals prova a lanciare Hart all'angolo, ma lui non ci sta, e colpisce l'avversario con dei pugni, lancia Michaels all'angolo, prova ad eseguire un Spear sull'avversario, ma egli si toglie, e Hart va a sbattere la spalla contro il palo di sostegno del ring. Michaels colpisce con dei pugni Hart in pieno volto, poi lo lanci\u00f2 di faccia all'angolo. Lo schienamento effettuato da Shawn si ferm\u00f2 a due, poi Michaels esegu\u00ec una Hammerlock su Hart. La situazione fu stazionaria per diversi minuti, poi Hart riusc\u00ec a liberarsi a suon di gomitate, si lanci\u00f2 verso le corde ma fu colpito da un dropkick. Ennesimo schienamento da parte di Michaels che poco dopo esegu\u00ec un'altra Hammerlock sull'avversario. Ma ecco che Hart si ribella ed esegue un Neckbreaker. Poi Bret esegue la Sharpshooter, la sua mossa finale prediletta. Michaels cede, quindi Hart rimane campione mondiale WWF.\nConseguenze.\nRic Flair e Mr. Perfect continuarono il loro feud, anche se Flair chiese di poter abbandonare la WWF al fine di tornare alla World Championship Wrestling (WCW). La sua richiesta fu accetta a condizione che egli aiutasse a costruire Perfect come un face credibile. I due uomini si attaccarono l'un l'altro durante il Royal Rumble match di Royal Rumble 1993, dove Perfect eliminat\u00f2 Flair dal match. La notte seguente, Perfect sconfisse Flair in un loser leaves town match. Flair non fece pi\u00f9 ritorno in WWF fino a quando McMahon acquist\u00f2 la WCW nel 2001.\nIl feud di Undertaker con Harvey Wippleman continu\u00f2 per diversi mesi dopo Survivor Series. A Royal Rumble 1993 Wippleman introdusse un nuovo lottatore di nome Giant Gonzalez. Pur non essendo previsto nel Royal Rumble match, Gonzalez attacc\u00f2 The Undertaker e lo elimin\u00f2 dalla contesa. I due uomini si affrontarono a WrestleMania IX, dove Gonzalez fu squalificato per aver attaccato The Undertaker con uno straccio bagnato da cloroformio. Wippleman accompagn\u00f2 Gonzalez e Mr. Hughes in un altro attacco contro The Undertaker, dove Hughes rub\u00f2 l'urna di Undertaker. Il feud fu risolto a SummerSlam 1993, dove The Undertaker sconfisse Gonzalez in un periodo di riposo in un Rest in Peace match.\nIl push di Yokozuna continu\u00f2, e vinse il Royal Rumble match di Royal Rumble 1993, guadagn\u00f2 un match per il WWF Championship contro Bret Hart a WrestleMania IX. A WrestleMania, sconfisse Hart vincendo il titolo. Immediatamente sfid\u00f2 Hulk Hogan in un match di qualunque tipo, e WrestleMania si concluse con la sconfitta di Yokozuna del titolo WWF contro Hogan in 21 secondi.\nSconvolto per il denaro ricevuto per lottare a SummerSlam, Kevin Wacholz (Nailz) ebbe un faccia a faccia con il proprietario WWF Vince McMahon subito dopo Survivor Series 1992. Secondo il verbale della polizia, Kevin attacc\u00f2 fisicamente McMahon. Di conseguenza, Nailz fu immediatamente licenziato dalla WWF. Apparve per un breve periodo nella promozione rivale della WWF, la World Championship Wrestling (WCW) come un prigioniero in carcere, ma fu rilasciato dopo che la WWF cit\u00f2 in causa la WCW per aver dato quel ruolo a Nailz. La rabbia tra Wachholz e McMahon si estese nel processo di McMahon nel 1994, quando egli fu accusato di distribuire steroidi ai lottatori. Anche se Wacholz testimoni\u00f2 contro McMahon, le sue dichiarazioni, secondo i giudici, furono forzate dall'odio che Wacholz provava per McMahon, e si dimostrarono dannose per l'accusa.\nShawn Michaels fu coinvolto in un feud con il ex tag team partner, Marty Jannetty. Il tag team si spezz\u00f2 nella prima parte dell'anno quando Michaels attacc\u00f2 Jannetty. Michaels sconfisse Jannetty alla Royal Rumble del 1993, dove Michaels difese il suo WWF Intercontinental Championship.\nAccoglienza.\nA Survivor Series 1992 ci furono circa 17.500 fan, come l'anno precedente. Il buyrate per il pay-per-view fu di 1,4, il che significa che l'1,4% delle famiglie a cui l'evento fu disponibile acquistarono il pay-per-view. Questo infatti fu il pi\u00f9 basso tasso di acquisto nella storia di Survivor Series, molto inferiore al 2,2 % di buyrate dell'anno precedente.\nScrivendo il libro The History of WWE, Matt Peddycord dichiar\u00f2 che l'evento fu \"abbastanza decente\". Considerando che The Mountie, Davey Boy Smith, e The Ultimate Warrior lasciarono la federazione poco prima dell'inizio dello show. Su una scala di cinque stelle, valut\u00f2 solo il match Flair/Ramon contro Savage/Perfect e la contesa Hart/Michaels furono superiori a una stella. Egli dichiar\u00f2 che l'evento \u00e8 \"consigliato, ma non obbligatorio\", anche se il match per il titolo WWF fu un \"must-see\" (ovvero da vedere).\nAdam Gutschmidt, recensendo l'evento per Online Onslaught, diede un voto di un quarto di stella per il Nightstick on a Pole match e met\u00e0 stella per i match: High Energy vs. The Headshrinkers e Yokozuna vs. Virgil. Gli piacque la contesa per il titolo WWF, anche se \u00e8 fu deluso dalla mancanza di storyline per questo match prima dell'evento. Ritenne inoltre che il match Flair/Ramon contro Savage/Perfect fu buono fino a quando il finale and\u00f2 fuori controllo.\nL'evento fu rilasciato in Nord America in VHS da Coliseum Video l'11 febbraio 1993. La versione in VHS fu rilasciata nel Regno Unito l'8 marzo 1993. Una versione in DVD \u00e8 anche disponibile nel Regno Unito; \u00e8 stato confezionato insieme a Survivor Series 1991 come parte della linea WWE Tagged Classics, ed \u00e8 stato pubblicato il 7 novembre 2005."}
{"id": "4199849", "revid": "1543377", "url": "https://it.wikipedia.org/wiki?curid=4199849", "title": "NovaThor", "text": "NovaThor \u00e8 una famiglia di system-on-a-chip per la telefonia mobile sviluppata da ST-Ericsson. \u00c8 stata progettata per l'utilizzo nei dispositivi smartphone e tablet.\n i dispositivi che sono basati su piattaforma NovaThor utilizzano il sistema operativo Android.\nIl 2 novembre 2011, Nokia ha annunciato la volont\u00e0 di realizzare su piattaforma NovaThor i suoi futuri smartphone Windows Phone, facendo una deviazione dal normale utilizzo di Qualcomm Snapdragon nei telefoni con questo sistema operativo.\nAd aprile 2012, ST-Ericsson ha annunciato che utilizzer\u00e0 la tecnologia FD-SOI a sulle prossime piattaforme.\nAd agosto 2013 ST-Ericsson \u00e8 stata smembrata e gli asset trasferiti a Ericsson ed a ST-Microlectronics\nNel mese di maggio 2014 Nokia non ha ancora presentato nessun modello basato sul chip NovaThor."}
{"id": "4199854", "revid": "1149807", "url": "https://it.wikipedia.org/wiki?curid=4199854", "title": "Urbanix", "text": "Urbanix \u00e8 un videogioco a piattaforme sviluppato e pubblicato Nordcurrent, in collaborazione con Nintendo. Il gioco \u00e8 acquistabile come WiiWare. Il gioco \u00e8 uscito in Europa il 7 gennaio del 2011.\nIl gioco, ispirato ad alcuni giochi classici dei computer, consiste nell'edificare una certa percentuale di un territorio (ambientato nella Luna, in campagna o nei ghiacciai) evitando gli ostacoli mobili (\"Rubaterra\")."}
{"id": "4199859", "revid": "123779392", "url": "https://it.wikipedia.org/wiki?curid=4199859", "title": "Crippled Black Phoenix", "text": "I Crippled Black Phoenix sono un gruppo musicale prog e post-rock britannico formatosi a Bristol nel 2004.\nStoria.\nNel 2004 a Bristol, Justin Greaves, batterista in diverse band della scena doom e sludge come i Teeth of Lions's Rule the Divine, Iron Monkey ed Electric Wizard, inizi\u00f2 a registrare alla chitarra acustica alcune idee musicali che aveva in testa da tempo, collaborando fra gli altri con il bassista Dominic Aitchison dei Mogwai ed il polistrumentista Geoff Barrow dei Portishead, che inizialmente produrr\u00e0 il progetto Crippled Black Phoenix con la sua etichetta Invada Records (suonando occasionalmente la batteria nei primissimi live). Il nome della band \u00e8 tratto dal testo di \"Big Loader\", una canzone dell'album di debutto degli Iron Monkey ed \u00e8 stato occasionalmente utilizzato da Greaves come suo pseudonimo.\nNonostante un inizio poco ortodosso, poich\u00e9 tutti i membri della band erano impegnati con altri progetti al momento della fondazione della stessa, i Crippled Black Phoenix hanno continuato a ruotare sia in studio che dal vivo parecchi musicisti attorno alla figura di Greaves, il principale songwriter, ed a forgiare il loro suono. La band, che dal vivo conta da 7 a persino 9 elementi, scrive quelle che i suoi componenti hanno definito \"ballate per la fine dei tempi\" (\"endtime ballads\"), indicando con questa espressione sia la natura oscura delle canzoni sia la loro insolita miscela di stili (progressive, post rock, dark, folk, psichedelia) che rende il progetto di difficile classificazione per fan ed addetti ai lavori.\nLa line-up dei Crippled Black Phoenix per loro stessa natura ha subito diversi cambiamenti. Fra i pi\u00f9 significativi, l'abbandono a inizio 2012 di Joe Volk, cantante delle prime incarnazioni della band che intraprende una carriera solista, e nel 2014 quello del chitarrista Karl Demata che fonder\u00e0 i Vly assieme al dimissionario bassista Christian Heilmann. Il mastermind Greaves e lo stesso Demata sono stati coinvolti in una controversia legale sul possesso del nome e la distribuzione delle royalties della band. Successivamente la vicenda viene risolta e Greaves prosegue legittimamente con il suo progetto, che nel frattempo aveva visto l'ingresso del chitarrista/cantante svedese Daniel Anghede nelle vesti di frontman. I CBP rimangono estremamente prolifici al di l\u00e0 dei numerosi cambi di formazione. A cavallo fra il 2019 e il 2020 con l'addio di Anghede dopo 6 anni si conclude un'altra era della band. Anghede fonda un suo progetto (Venus Principle) composto interamente da musicisti che hanno suonato in precedenti incarnazioni dei Crippled Black Phoenix, in una sorta di spin-off della band.\nJustin Greaves annuncia nel 2020 l'inizio di un nuovo capitolo nella storia della formazione britannica. Dopo l'Ep \"Elleng\u00e6st\", realizzato nel 2020 con l'aiuto di alcuni cantanti ospiti, a fine aprile 2021 viene annunciato l'innesto dello svedese Joel Segerstedt come nuovo vocalist."}
{"id": "4199862", "revid": "287204", "url": "https://it.wikipedia.org/wiki?curid=4199862", "title": "Legione straniera (film)", "text": ""}
{"id": "4199864", "revid": "228587", "url": "https://it.wikipedia.org/wiki?curid=4199864", "title": "Chone", "text": ""}
{"id": "4199868", "revid": "298229", "url": "https://it.wikipedia.org/wiki?curid=4199868", "title": "Survivor Series 1993", "text": "Survivor Series 1993 \u00e8 stata la settima edizione dell'omonimo pay-per-view prodotto dalla World Wrestling Federation. Si svolse il 24 novembre 1993 al Garden di Boston, Massachusetts.\nEvento.\nL'evento comprese quattro match a squadre ad eliminazione e un incontro di coppia per il titolo SMW Tag Team Championship. Il main event vide gli \"All-Americans\", squadra di lottatori face tutti di origine statunitense, scontrarsi con i \"Foreign Fanatics\", team heel che rappresentava altri Paesi. Gli All-Americans vinsero il match con Lex Luger unico uomo sopravvissuto. In un altro match secondario, quattro membri della famiglia Hart lottarono contro Shawn Michaels e tre uomini mascherati. I piani originali per l'incontro avrebbero dovuto comprendere gli Hart combattere contro Jerry Lawler, con il quale era in corso un feud, ma Lawler non fu in grado di partecipare all'evento. La famiglia Hart si aggiudic\u00f2 l'incontro, ma una lite tra Bret Hart e Owen Hart dopo il match port\u00f2 Owen a rivoltarsi contro la propria famiglia l'anno successivo.\nLa maggior parte dei feud rimasero irrisolti e proseguirono in futuro. Bam Bam Bigelow avrebbe dovuto lottare contro il suo arcinemico dell'epoca, Doink the Clown, ma la squadra di Bigelow fin\u00ec per affrontare altri quattro wrestler con la maschera da clown ma non Doink. Questo ppv inoltre sanc\u00ec l'inizio della rivalit\u00e0 tra The Undertaker e Yokozuna, che successivamente difese il titolo di campione mondiale contro il becchino alla Royal Rumble seguente.\nRisultati.\nMatch ad eliminazione.\n1\n2\n3\n4"}
{"id": "4199870", "revid": "256896", "url": "https://it.wikipedia.org/wiki?curid=4199870", "title": "Registro internazionale Memoria del mondo", "text": ""}
{"id": "4199874", "revid": "1543377", "url": "https://it.wikipedia.org/wiki?curid=4199874", "title": "Fredensborg IL", "text": "Il Fredensborg Idrettslag era una squadra di pallamano maschile norvegese con sede a Oslo."}
{"id": "4199880", "revid": "125298554", "url": "https://it.wikipedia.org/wiki?curid=4199880", "title": "Stato Imperiale", "text": "Uno Stato Imperiale o Stato dell'Impero (dal Latino \"Status Imperii\", tedesco \"Reichsstand\", plurale: \"Reichsst\u00e4nde\") era una entit\u00e0 nel Sacro Romano Impero con voto nelle assemblee della Dieta Imperiale (\"Reichstag\"). Alcuni territori dell'Impero non vi erano rappresentati, mentre alcuni principi (come l'Usciere ereditario) erano membri senza diritto di voto, n\u00e9 qualificati come aventi status imperiale.\nI Sovrani degli stati imperiali, ecclesiastici e laici, furono \"immediati\", dotati cio\u00e8 dell'Immediatezza imperiale, il che significava che non avevano alcuna autorit\u00e0 di sopra di loro, tranne l'Imperatore del Sacro Romano Impero; inoltre, essi possedevano diversi diritti e privilegi importanti, tra cui un certo grado di autonomia nel governo dei loro territori. Vi erano inoltre i Cavalieri del Sacro Romano Impero facenti parte della nobilt\u00e0 imperiale equestre, cos\u00ec come diverse Abbazie imperiali e territori minori, che avevano uno \"status immediato\" senza l'ammissione a membro della Dieta imperiale.\nComposizione.\nGli Stati imperiali potevano essere o ecclesiastici o secolari.\nGli Stati ecclesiastici erano rappresentati da:\nLe propriet\u00e0 (stati) secolari, in particolare:\nFino al 1582 i voti delle citt\u00e0 libere e imperiali erano solo consultivi. Nessuno dei sovrani del Sacro Romano Impero aveva il rango di Re, con l'eccezione dei Reali di Boemia. Tuttavia, nel corso dei secoli alcuni principi divennero re con l'unione personale con regni esterni all'impero (Danimarca e Norvegia, Svezia e Finlandia, Prussia, Gran Bretagna e Irlanda, Ungheria).\nLa sovranit\u00e0 sullo Stato era normalmente associata a un particolare territorio all'interno dell'Impero, ma vi erano alcuni principi (\"reichsst\u00e4ndische Personalisten\") che avevano personalmente la dignit\u00e0 imperiale e il diritto di voto alla Dieta imperiale. Originariamente l'imperatore da solo poteva concedere la sovranit\u00e0 territoriale, ma nel 1653 furono introdotte diverse limitazioni al potere dell'Imperatore. La creazione di un nuovo stato richiedeva il parere conforme del Collegio degli elettori e del Collegio dei principi (vedi Reichstag). Il sovrano era tenuto ad accettare e accogliere la fiscalit\u00e0 imperiale e obblighi militari (matricola). Inoltre era necessario per il principe ottenere l'ammissione in uno dei Circoli Imperiali. Teoricamente, l'elevazione di personaggi con dignit\u00e0 statalefu proibita dopo il 1653, ma le eccezioni furono frequenti.\nUna volta che un territorio raggiungeva la sovranit\u00e0, poteva perdere tale attributo in pochissime circostanze. Un territorio ceduto a una potenza straniera cessava di essere uno stato, inoltre, una Reichsdeputationshauptschluss (mediatizzazione) dello stato effettuata dalla Deputazione imperiale (cio\u00e8, uno stato che veniva per essere posto sotto l'autorit\u00e0, ma non la sovranit\u00e0 di una potenza straniera) \"poteva\" perdere la statualit\u00e0. Dal 1648 in poi, l'eredit\u00e0 dello Stato \u00e8 stata limitata a una sola famiglia; un territorio ereditato da una famiglia diversa cessava di essere uno Stato a meno che l'imperatore esplicitamente non avesse consentito diversamente. Infine, un territorio poteva perdere statualit\u00e0 dopo essere stato sottoposto al Bando Imperiale (l'esempio pi\u00f9 rimarchevole ha coinvolto l'Elettore Palatino Federico V, che \u00e8 stato bandito nel 1621 per la sua partecipazione alla rivolta della Boemia).\nDiritti e privilegi.\nI Governanti degli Stati imperiali godevano della precedenza su altri soggetti nell'Impero. Gli Elettori sono stati originariamente chiamati \"Durchlaucht\" (Sua Altezza), principi \"Hochgeboren\" (casato nobile, di elevato lignaggio) e conti \"Hoch- und Wolhgeboren\" (elevata e buona famiglia). Nel XVIII secolo, gli elettori sono stati elevati a \"Durchl\u00e4uchtigste\" (Altezza Serenissima), principi di \"Durchlaucht\" (Sua Altezza) e conti di \"Erlaucht\" (Altezza Illustrissima).\nGli Stati Imperiali hanno goduto di numerosi diritti e privilegi. I governanti avevano autonomia nella misura in cui alle loro famiglie sono state concesse; in particolare, ad essi era consento di stabilire le regole che riguardano l'eredit\u00e0 dei loro Stati senza interferenze imperiali. Essi erano autorizzati a fare trattati e stipulare alleanze con altri Stati Imperiali, cos\u00ec come le nazioni straniere. Gli elettori, ma non altri sovrani, furono autorizzati a esercitare alcuni poteri reali, compreso il potere di emettere moneta, il potere di raccogliere pedaggi e il monopolio sopra le miniere di oro e argento.\nDieta Imperiale.\nDal 1489 in poi, la Dieta imperiale fu divisa in tre \"collegia\": il Consiglio degli Elettori, il Consiglio dei Principi e il Consiglio delle Citt\u00e0 (quest'ultimo con diritto di voto dal 1648). Lo stato di elettore apparteneva al primo dei consigli di cui sopra, gli altri membri, sia ecclesiastici o laici, appartenevano al Consiglio dei Principi del secondo collegio.\nLe votazioni si svolgevano secondo il diritto degli Stati, piuttosto che personalmente. Di conseguenza, un governante di pi\u00f9 stati aveva seggi e voti multipli, allo stesso modo, pi\u00f9 persone che governavano le parti comuni di uno stesso stato condividevano un solo voto (\"Virilstimmen\"). Queste regole furono formalizzate solo nel 1582; prima di questo momento, quando pi\u00f9 individui ereditavano parti dello stesso Stato, spesso avevano un voto ciascuno. I seggi ed i voti alla Dieta erano individuali o collettivi. I Principi e i prevosti generalmente possedevano seggi e voti individuali (ma tali voti, come gi\u00e0 detto, a volte erano condivisi). I Prelati (abati e priori) possedevano invece voti collettivi (\"Kuriatstimmen\") ed erano distinti in due banchi - gli scranni (o Banchi) del Reno e della Svevia \u2014 ciascuno dei quali possedeva un voto collettivo. Allo stesso modo, il sub-collegio dei Conti e Signori ereano raggruppati in quattro banchi comitali con un voto collettivo ciascuno \u2014 il seggio del Wetterau, quelli della Svevia, della Franconia e della Westfalia.\nNessun elettore ha mai tenuto pi\u00f9 elettorati; n\u00e9 vi sono stati elettorati divisi tra pi\u00f9 eredi. Quindi, nel Consiglio degli Elettori, ogni individuo possedeva esattamente un voto. Ma vi erano Elettori che potevano governare vari stati principeschi oltre ai loro elettorati con diritto di seggio e voto anche nel Consiglio dei Principi; allo stesso modo, vi erano principi che governavano anche contee con diritto di voto sia individuale che collettivo nello scranno comitale. Al Reichstag del 1792, per esempio, il Principe elettore di Brandeburgo possedeva otto singoli voti nel Consiglio dei Principi e un voto nel seggio della Vestfalia. Allo stesso modo, tra gli ecclesiastici, il Gran Maestro dell'Ordine Teutonico possedeva un singolo voto nel Consiglio dei Principi e due nello scranno del Reno."}
{"id": "4199883", "revid": "729019", "url": "https://it.wikipedia.org/wiki?curid=4199883", "title": "Bobbi Fiedler", "text": "Biografia.\nNata e vissuta sempre in California, la Fiedler intraprese la strada politica come esponente del cosiddetto \"fenomeno dei grassroots\": inizi\u00f2 a capeggiare un'organizzazione locale composta da mamme di Encino che si ribellavano al sistema scolastico e in breve tempo venne eletta nel consiglio scolastico di Los Angeles.\nNel 1980 Bobbi Fiedler si candid\u00f2 alla Camera come membro del Partito Repubblicano e sfid\u00f2 il democratico in carica da vent'anni James C. Corman. La Fiedler sembrava essere sfavorita nella corsa per il distretto, che era pi\u00f9 favorevole ai democratici, ma nonostante ci\u00f2 riusc\u00ec a prevalere sull'avversario per uno stretto margine e venne eletta.\nNegli anni seguenti la Fiedler venne rieletta altre due volte, con percentuali di voto nettamente superiori. Fu una delle svariate donne ebree elette al Congresso dallo Stato della California come Barbara Boxer e Jane Harman.\nNel 1986 rinunci\u00f2 a chiedere un altro mandato alla Camera, candidandosi invece al Senato contro il democratico in carica Alan Cranston. Durante la campagna elettorale venne accusata di aver pagato un avversario del suo stesso partito perch\u00e9 si ritirasse dalle primarie; la Fiedler venne prosciolta dal giudice ma non riusc\u00ec comunque a riconquistare i consensi dell'elettorato e perse le primarie.\nIn seguito alla sconfitta la Fiedler abbandon\u00f2 la politica attiva e si ritir\u00f2 a vita privata dopo essersi risposata in seconde nozze con un suo collaboratore."}
{"id": "4199884", "revid": "767487", "url": "https://it.wikipedia.org/wiki?curid=4199884", "title": "Love Is All You Need", "text": "Love Is All You Need (\"Den skaldede fris\u00f8r\") \u00e8 un film del 2012 diretto da Susanne Bier.\nTrama.\nPhilip \u00e8 un affascinante imprenditore inglese che vive in Danimarca, single convinto, arcigno nel carattere e pragmatico negli affari. Philip ha un figlio di nome Patrick, un ragazzo insicuro e timido che in Italia ha conosciuto Astrid, una ragazza danese come lui. Patrick dall'Italia informa Philip che sta per sposarsi con Astrid.\nAstrid \u00e8 figlia di Ida, una donna pacata, sensibile e dolce, sposata con Leif, un uomo immaturo e privo di eleganza, e fa la parrucchiera in un salone. Anche Ida riceve una telefonata dall'Italia da parte di Astrid, con l'annuncio del suo matrimonio con Patrick.\nIda, che \u00e8 stata malata di cancro al seno, ha appena finito la chemioterapia e, a causa di questa, indossa una parrucca. Tornando a casa dopo l'ultimo controllo, sorprende Leif in un rapporto sessuale sul divano di casa con Thilde, una sua giovane dipendente.\nIda \u00e8 distrutta emotivamente ma si prepara comunque per raggiungere l'Italia. Nel parcheggio dell'aereoporto sbaglia manovra e si scontra malamente con la berlina di Philip, sopraggiunto per prendere il medesimo volo. Philip la aggredisce verbalmente; si calma per\u00f2 colpito dall'imbarazzo quando capisce che Ida indossa una parrucca. Philip capisce anche che Ida \u00e8 la mamma di Astrid, si presenta come il padre di Patrick e conclude con lei che qualunque discussione proseguir\u00e0 in Italia.\nNel frattempo Astrid e Patrick stanno svolgendo i preparativi per la cerimonia: hanno deciso di sposarsi sulla Costiera amalfitana, dove stanno soggiornando in una grande e disabitata casa di campagna di propriet\u00e0 di Philip, circondata da una piantagione di limoni, nella quale attendono i loro invitati.\nDurante il soggiorno in Italia, dopo le divergenze iniziali, Ida e Philip si scoprono a vicenda, mentre Astrid e Patrick sembrano allontanarsi: prima della cerimonia, Astrid e Patrick dichiarano che non si sposeranno pi\u00f9. Pi\u00f9 tardi, mentre Ida lascia la casa insieme ad Astrid, Philip tenta di fermarla con un pretesto; ma Ida lo ringrazia di averle ospitate e, voltandosi, va via.\nAl rientro in Danimarca, Leif corteggia Ida con decine di rose rosse, e la loro relazione riprende. Un giorno al salone dove Ida lavora si presenta Philiph, che le chiede di partire con lui per l'Italia, ma Ida rifiuta.\nQualche tempo dopo, Ida riceve il referto dell'ospedale con l'esito delle nuove analisi ma non ha il coraggio di aprirlo. Lascia Leif e raggiunge Philiph in Italia. Seduti su una panchina su una terrazza davanti al mare, Ida porge la busta a Philip il quale le dice che il contenuto nella busta non lo spaventa e la bacia. Poi, constatato con sollievo il responso, Philip sorride a Ida e la bacia di nuovo.\nProduzione.\nLe riprese del film, il cui budget \u00e8 stato di circa 5,5 milioni di dollari, sono iniziate nel maggio 2011 e si sono svolte tra Copenaghen, Napoli, Sorrento e la costiera amalfitana.\nPromozione.\nLa prima clip tratta dal film viene pubblicata il 14 settembre 2012.\nDistribuzione.\nIl film viene presentato alla Mostra Internazionale d'Arte Cinematografica di Venezia il 2 settembre 2012 ed al Toronto International Film Festival il 9 settembre.\nL'anteprima della pellicola si tiene a Copenaghen il 5 settembre 2012.\nLa pellicola viene distribuita nelle sale cinematografiche a partire dal 6 settembre 2012 in Danimarca, mentre in Italia dal 21 dicembre."}
{"id": "4199886", "revid": "298229", "url": "https://it.wikipedia.org/wiki?curid=4199886", "title": "Survivor Series 1994", "text": "Survivor Series 1994 \u00e8 stata l'ottava edizione dell'omonimo pay-per-view di wrestling, promosso dalla World Wrestling Federation. L'evento si \u00e8 svolto il 23 novembre 1994 al Freeman Coliseum di San Antonio, Texas. La tagline era \"It's Time to Meet Your Maker...\".\nStoryline.\nUna delle storyline di Survivor Series fu quella che vide contrapposti il Team Bad Guys (Razor Ramon, 1-2-3 Kid, Davey Boy Smith e gli Headshrinkers) al Teamsters (Shawn Michaels, Diesel, Jeff Jarrett, Owen Hart e Jim Neidhart). Razor Ramon inizi\u00f2 una faida con Shawn Michaels nel settembre del 93 quando Ramon vinse l'Intercontinental Championship. Michaels, l'ex campione, venne privato del titolo. L'allora presidente della WWF, Jack Tunney, organizz\u00f2 una battle royal in cui Ramon e Rick Martel rimasero come ultimi due finalisti. I due si affronteranno in una puntata di \"Monday Night Raw\" dove fu Razor Ramon a prevalere. Michaels afferm\u00f2 che era lui il legittimo detentore del titolo, e si rifiut\u00f2 di riconoscere Ramon come campione.\nDopo che Yokozuna sconfisse The Undertaker alla Royal Rumble in un Casket match, i due si affrontarono nuovamente nella stessa stipulazione a Survivor Series, ma questa volta Chuck Norris avrebbe ricoperto il ruolo di Special Guest Enforcer.\nBret Hart e Bob Backlund si erano gi\u00e0 affrontati in un match prima di Summerslam. Il canadese ebbe la meglio e a fine match and\u00f2 a stringere la mano all' avversario per segno di sportivit\u00e0, cosa che era solito fare Backlund prima di ogni incontro. Ma in quel momento Backlund gli strinse si la mano, per poi intrappolarlo in una mossa di sottomissione che sarebbe stata, da quel momento in poi, la sua manovra finale ad ogni fine match: la chickenwing crossface. Backlund con quel gesto divenne un heel. Si ripet\u00e9 l'incontro alle Survivor Series, in un submission match, ma con una particolarit\u00e0: ognuno dei due contendenti avevano un lottatore al proprio angolo con un asciugamano, che avrebbero dovuto lanciare sul ring appena vedevano che il proprio assistito sul ring non dovesse farcela a proseguire il match una volta subita la presa di sottomissione dell'avversario. Una peculiarit\u00e0 questa tipica dei match di pugilato. La stipulazione nacque quando Backlund chiese una rivincita dopo aver perso il titolo undici anni prima, senza mai cedere alla presa dell' avversario, Iron Scheik. Il suo manager lanci\u00f2 l' asciugamano in segno di resa pensando che questi non potesse pi\u00f9 continuare l'incontro. Bret Hart ebbe al suo angolo il cognato British Bulldog, mentre Bob Backlund Owen Hart, fratello di Bret che il campione aveva gi\u00e0 battuto a Summerslam.\nLex Luger continu\u00f2 la faida contro Tatanka e la Milion Dollar Corporation di Ted Dibiase. Tutto inizi\u00f2 quando il nativo americano accus\u00f2 Lex di essersi venduto a quest' ultimo, per poi rivelarsi il contrario a Summerslam, durante l'incontro tra i due. Dibiase intervenne sul ring per far vincere Tatanka. Con Lex Luger fecero squadra Adam Bomb, Mabel e gli Smoking Guns, mentre con Tatanka, Bam Bam Bigelow, King Kong Bundy, ach' essi uomini al soldo di Ted Dibiase, e gli Heavenly Bodies."}
{"id": "4199888", "revid": "91078", "url": "https://it.wikipedia.org/wiki?curid=4199888", "title": "Disegno di automobili", "text": ""}
{"id": "4199891", "revid": "327773", "url": "https://it.wikipedia.org/wiki?curid=4199891", "title": "H\u00f3p (Islanda)", "text": "Il lago H\u00f3p si trova nel nord dell'Islanda, nella regione di Nor\u00f0urland vestra. \u00c8 un lago di origine vulcanica, infatti il suo bacino \u00e8 composto da sabbia di colore nero, che si affaccia nel fiordo H\u00fanafj\u00f6r\u00f0ur, nel Mar di Groenlandia. La sua estensione varia da 29 a 44\u00a0km\u00b2 a seconda dell'intensit\u00e0 della marea."}
{"id": "4199894", "revid": "287204", "url": "https://it.wikipedia.org/wiki?curid=4199894", "title": "Lega saudita professionistica 2011-2012", "text": "La Saudi Professional League 2011-2012 \u00e8 stata la 36\u00aa edizione della massima competizione nazionale per squadra della Arabia Saudita. L' ha vinto il titolo nazionale per la sesta volta.\nClassifica.\nLegenda:\n\u00a0\u00a0\u00a0\u00a0\u00a0 Campione dell'Arabia Saudita 2011-2012, ammessa alla AFC Champions League 2013\n\u00a0\u00a0\u00a0\u00a0\u00a0 Ammesse alla AFC Champions League 2013\n\u00a0\u00a0\u00a0\u00a0\u00a0 Retrocessa in Saudi Second Division 2012-2013\nNote:"}
{"id": "4199904", "revid": "86599", "url": "https://it.wikipedia.org/wiki?curid=4199904", "title": "Henry Iba Award", "text": "L'Henry Iba Award \u00e8 un premio cestistico istituito nel 1959, conferito dalla United States Basketball Writers Association (USBWA) al miglior allenatore del campionato di pallacanestro NCAA.\n\u00c8 intitolato alla memoria di Henry Iba, allenatore di pallacanestro scomparso nel 1993 e membro del Naismith Memorial Basketball Hall of Fame dal 1969."}
{"id": "4199907", "revid": "298229", "url": "https://it.wikipedia.org/wiki?curid=4199907", "title": "Survivor Series 1995", "text": "Survivor Series 1995 \u00e8 stato il nono evento dell'omonimo pay-per-view prodotto dalla World Wrestling Federation. Si svolse il 19 novembre 1995 all'USAir Arena di Landover, Maryland.\nIl main event della serata fu un No Disqualification Match per il WWF Championship. Bret Hart vinse il titolo sconfiggendo Diesel per schienamento."}
{"id": "4199908", "revid": "1543377", "url": "https://it.wikipedia.org/wiki?curid=4199908", "title": "RK Borac Banja Luka", "text": "Lo Rukometni klub Borac Banja Luka \u00e8 una squadra di pallamano maschile bosniaca con sede a Banja Luka.\n\u00c8 stata fondata nel 1950"}
{"id": "4199925", "revid": "298229", "url": "https://it.wikipedia.org/wiki?curid=4199925", "title": "Survivor Series 1996", "text": "Survivor Series 1996 \u00e8 stato il decima edizione dell'omonimo pay-per-view prodotto dalla World Wrestling Federation. Si svolse il 17 novembre 1996 al Madison Square Garden di New York, nell'omonimo stato."}
{"id": "4199926", "revid": "838137", "url": "https://it.wikipedia.org/wiki?curid=4199926", "title": "Lega saudita professionistica 2012-2013", "text": "La Saudi Professional League 2012-2013 \u00e8 stata la 37\u00aa edizione della massima competizione nazionale per club dell'Arabia Saudita, la squadra campione in carica \u00e8 l'Al-Shabab Club.\nClassifica.\nLegenda:\n\u00a0\u00a0\u00a0\u00a0\u00a0 Campione dell'Arabia Saudita 2012-2013, ammessa alla AFC Champions League 2014\n\u00a0\u00a0\u00a0\u00a0\u00a0 Ammesse alla AFC Champions League 2014\n\u00a0\u00a0\u00a0\u00a0\u00a0 Retrocessa in Saudi Second Division 2013-2014\nNote:"}
{"id": "4199928", "revid": "122984524", "url": "https://it.wikipedia.org/wiki?curid=4199928", "title": "Ronnie Biggs", "text": "Biografia.\nRonnie Biggs nacque a Lambeth, un sobborgo di Londra. Da bambino durante la seconda guerra mondiale, la sua famiglia fu costretta a sfollare a Flitwick, Bedfordshire. Nel 1947, all'et\u00e0 di 18 anni, si arruol\u00f2 nella RAF ma venne congedato con disonore per diserzione nel 1949, dopo soli due anni di servizio effettivo. Nel 1960 Biggs spos\u00f2 Charmian Powell, figlia di un preside di scuola elementare, dalla quale ebbe poi tre figli.\nLa \"grande rapina al treno\".\nNel 1963 Ronald Biggs partecip\u00f2 all'assalto al treno postale Glasgow-Londra. Insieme ai suoi complici, rub\u00f2 circa 2,6 milioni di sterline, l'equivalente di circa 40 milioni di sterline odierni, dopo aver rapinato un treno postale nelle prime ore del mattino dell'8 agosto 1963 (il giorno del suo 34\u00ba compleanno). Jack Mills (1905-1970), il conducente del treno, venne brutalmente colpito con una spranga di ferro durante la rapina. Nel 1964, 9 dei 15 componenti della banda che aveva assaltato il treno finirono in carcere con condanne di circa 30 anni di detenzione. Biggs trascorse 19 mesi in carcere prima di riuscire ad evadere dalla Wandsworth Prison l'8 luglio 1965 dopo aver scalato il muro di recinzione calandosi con una corda. Inizialmente fugg\u00ec a Bruxelles via mare, poi si spost\u00f2 a Parigi con la moglie Charmian e due figli, Nicholas e Chris, dopo essersi fatto un intervento di chirurgia plastica e ottenuto documenti d'identit\u00e0 falsi. Sentendosi braccato dall'Interpol, nel 1966 Biggs si trasfer\u00ec definitivamente in Australia con la famiglia.\nFuga a Rio de Janeiro.\nNel 1970 Ronnie Biggs si trasfer\u00ec a Rio de Janeiro in Brasile poich\u00e9 in quel Paese non esisteva l'estradizione verso il Regno Unito. Nel 1971 il figlio maggiore di Biggs, Nicholas, 10 anni, mor\u00ec in un incidente d'auto.\nNel 1974 il giornalista del \"Daily Express\" Colin MacKenzie ricevette una soffiata che suggeriva Biggs si trovasse a Rio de Janeiro. Il detective di Scotland Yard Jack Slipper si rec\u00f2 in Brasile per arrestare Biggs ma non pot\u00e9 ottenerne l'estradizione perch\u00e9 la ragazza dell'epoca di Biggs (Raimunda de Castro, ballerina di nightclub) era incinta: la legge brasiliana del tempo non prevedeva infatti che un genitore di un bambino brasiliano potesse essere estradato. Il figlio di Ronnie e Raimunda, Michael Biggs, divenne poi un minidivo dello spettacolo brasiliano, entrando a far parte del gruppo musicale infantile Turma do Bal\u00e3o M\u00e1gico.\nIncontro con i Sex Pistols.\nNel 1978, Biggs, ormai divenuto una celebrit\u00e0 in patria per essere riuscito a farla franca nei confronti dell'autorit\u00e0, cant\u00f2 in due canzoni del film \"La grande truffa del rock'n'roll\" (\"The Great Rock 'n' Roll Swindle\"), il documentario di Julien Temple sulla storia del gruppo punk rock Sex Pistols. Le tracce base di \"No One Is Innocent\" (alias \"The Biggest Blow (A Punk Prayer)\") e \"Belsen Was a Gas\" furono registrate con il chitarrista Steve Jones e il batterista Paul Cook in uno studio in Brasile poco tempo dopo l'ultimo concerto ufficiale dei Sex Pistols a San Francisco, e dopo che Jones e Cook si erano recati (ripresi dalle telecamere) a far visita a Biggs nel suo rifugio. \"No One is Innocent\" venne pubblicata su singolo in Inghilterra il 30 giugno 1978 raggiungendo la posizione numero 7 della \"Official Singles Chart\".\nAltre collaborazioni musicali.\nDopo questa estemporanea collaborazione \"punk\", Biggs collabor\u00f2 con Bruce Henry (un contrabbassista statunitense), Jaime Shields e Aureo de Souza per registrare \"Mailbag Blues\", un musical sulla sua vita. Nel 1991 Biggs cant\u00f2 nei brani \"Police On My Back\" e \"Carnival in Rio (Punk Was)\" della band tedesca Die Toten Hosen. Nel 1993, Biggs cant\u00f2 in tre tracce dell'album \"Bajo otra bandera\" del gruppo punk argentino Pilsen.\nRapimento.\nNel 1981 Biggs venne rapito da un gruppo di ex soldati britannici che volevano consegnarlo agli inglesi per avere la sua taglia. La barca dove viaggiavano per\u00f2 si guast\u00f2 in mare aperto e dovettero essere soccorsi dalla guardia costiera delle Barbados. Biggs venne liberato e rimandato in Brasile.\nRitorno in Gran Bretagna, arresto, rilascio e morte.\nNel 1997 la Gran Bretagna ed il Brasile ratificarono un trattato di estradizione. Due mesi dopo, il governatore britannico avanz\u00f2 formale richiesta di estradizione nei confronti di Biggs. Nel frattempo Biggs aveva dichiarato in diverse occasioni di non volersi pi\u00f9 opporre all'estradizione. Tuttavia la richiesta di estradizione venne respinta dal governo brasiliano.\nNel 2001 Biggs annunci\u00f2 al periodico inglese \"The Sun\" di voler far ritorno in Inghilterra, dove torn\u00f2 il 7 maggio di quell'anno venendo immediatamente arrestato all'aeroporto ed incarcerato. Nell'agosto 2009, dopo una serie di infarti che lo resero incapace di parlare e camminare, Ronnie Biggs fu rimesso in libert\u00e0. Mor\u00ec nel dicembre 2013 all'et\u00e0 di 84 anni.Biggs \u00e8 stato sepolto nel crematorio \"Golders Green\" di Londra."}
{"id": "4199930", "revid": "1543377", "url": "https://it.wikipedia.org/wiki?curid=4199930", "title": "Jan Hendrik de Boer", "text": "Vita.\nJan Hendrik de Boer nacque nel 1899 a Ruinen, piccolo villaggio della provincia di Drenthe nei Paesi Bassi. Studi\u00f2 chimica all'Universit\u00e0 di Groningen dal 1917 al 1922. Dal 1923 al 1939 lavor\u00f2 al laboratorio di ricerca della Philips a Eindhoven. In seguito all'invasione tedesca dei Paesi Bassi, nel 1940 si trasfer\u00ec in Inghilterra, e dal 1946 fu per un breve periodo capo del laboratorio di ricerca della Unilever presso Liverpool.\nDal 1946 ebbe un incarico come professore di catalisi a Delft, dove torn\u00f2 a stabilirsi nel 1950 dando vita ad un nuovo gruppo di ricerca sulla catalisi. Nello stesso anno divenne consulente scientifico delle Miniere di Stato Olandesi (Staatsmijnen), favorendo i rapporti tra industria e accademia. Fece inoltre parte di vari enti e comitati scientifici. Dal 1953 al 1955 fu presidente della Reale Societ\u00e0 Chimica dei Paesi Bassi. Nel 1961 de Boer lasci\u00f2 il suo impiego alle Miniere di Stato Olandesi e divent\u00f2 presidente del Consiglio Scientifico per l'Energia Nucleare, incarico che mantenne fino al pensionamento nel 1969.\nMor\u00ec improvvisamente nel 1971.\nContributi.\nDe Boer riusc\u00ec a combinare l'attivit\u00e0 di ricercatore accademico, di manager industriale e di consulente governativo.\nLe sue ricerche pi\u00f9 famose furono quelle condotte alla Philips sui metalli. Nel 1925 insieme a Anton Eduard van Arkel pubblic\u00f2 il primo articolo concernente la produzione dei metalli tungsteno, zirconio, afnio e titanio puri. Questo metodo, noto come processo di van Arkel-de Boer \u00e8 ancora usato per ottenere piccole quantit\u00e0 di metalli ad alta purezza, mentre per applicazioni commerciali \u00e8 stato sostituito dal processo Kroll.\nFra gli altri contributi propose un nuovo modello per l'interpretazione dei centri di colore nei semiconduttori, attribuiti alla presenza di elettroni che occupano siti vacanti dello ione cloruro nel reticolo cristallino (F-centers).\nIl nome di de Boer ricorre inoltre nel modello di Broekhoff-de Boer per determinare l'area superficiale e la distribuzione della porosit\u00e0 nei catalizzatori eterogenei.\nOpere.\nDe Boer fu autore di circa 300 articoli su riviste scientifiche e ottenne pi\u00f9 di 150 brevetti. Scrisse inoltre vari libri, tra i quali:\nRiconoscimenti.\nDe Boer fu considerato uno dei maggiori chimici fisici olandesi della prima met\u00e0 del novecento. Nel 1940 divenne membro della Accademia Reale delle Arti e delle Scienze dei Paesi Bassi (KNAW). Nel 1956 ricevette la laurea honoris causa dall'Universit\u00e0 di Hannover."}
{"id": "4199944", "revid": "339392", "url": "https://it.wikipedia.org/wiki?curid=4199944", "title": "Soreyuke! Uch\u016b Senkan Yamamoto Y\u014dko", "text": ""}
{"id": "4199947", "revid": "767487", "url": "https://it.wikipedia.org/wiki?curid=4199947", "title": "Emblema del Kirghizistan", "text": "L'emblema del Kirghizistan (\u041a\u044b\u0440\u0433\u044b\u0437 \u0420\u0435\u0441\u043f\u0443\u0431\u043b\u0438\u043a\u0430\u0441\u044b\u043d\u044b\u043d \u041c\u0430\u043c\u043b\u0435\u043a\u0435\u0442\u0442\u0438\u043a \u0413\u0435\u0440\u0431\u0438) \u00e8 stato adottato in seguito alla dissoluzione dell'Unione Sovietica, il 4 gennaio 1994.\nEsso riprende numerosi elementi dell'Emblema della Repubblica Socialista Sovietica Kirghisa: su uno sfondo di colore blu, simbolo di coraggio e di generosit\u00e0, compare infatti la catena montuosa del Tian Shan e dietro il panorama delle montagne innevate, un sole che sorge. Al di sotto dei monti si nota uno specchio d'acqua. A sinistra e a destra lo stemma \u00e8 ornato da grano e cotone. Nella parte superiore e inferiore appare il nome del paese, trascritto in lingua e caratteri kirghisi (\"\u041a\u044b\u0440\u0433\u044b\u0437 \u0420\u0435\u0441\u043f\u0443\u0431\u043b\u0438\u043a\u0430\u0441\u044b\", \"Kyrgyz Respublikasy\").\nAl di sotto del profilo delle montagne \u00e8 raffigurato un falco bianco, che sembra sorreggere sulle sue ali spiegate l'intero elemento centrale."}
{"id": "4199952", "revid": "599013", "url": "https://it.wikipedia.org/wiki?curid=4199952", "title": "Azienda ospedaliero-universitaria consorziale policlinico di Bari", "text": "Azienda ospedaliero-universitaria consorziale policlinico di Bari, anche nota come Policlinico di Bari - Ospedale Giovanni XXIII, \u00e8 un'azienda ospedaliera istituita il 1\u00ba maggio 1996.\n\u00c8 formato da due strutture, il policlinico vero e proprio, sito nel quartiere Picone, e l'ospedale pediatrico \"Giovanni XXIII\", integrato il 1\u00ba gennaio 2005. \u00c8 sede della facolt\u00e0 di Medicina e Chirurgia dell'Universit\u00e0 degli Studi di Bari.\nStoria.\nNel 1936 iniziano i lavori di costruzione dell'ospedale, ma la seconda guerra mondiale fece da ostacolo ai lavori e decisivo fu il bombardamento del 2 dicembre 1943, da parte dell'aviazione tedesca.\nIl dopoguerra fu dedicato alla ricostruzione della citt\u00e0 e alla rinascita del Policlinico, con il trasferimento di molti docenti universitari e medici.\nDal 1996 \u00e8 una struttura pubblica autonoma con sede della ex facolt\u00e0 di medicina e chirurgia, attualmente scuola di medicina dell'Universit\u00e0 degli Studi di Bari.\nDescrizione.\nLa struttura \u00e8 suddivisa in diversi padiglioni, e secondo diverse unit\u00e0 operative:\nMezzi pubblici.\nL'entrata principale del Policlinico si trova in Piazza Giulio Cesare ed \u00e8 raggiungibile con i seguenti mezzi pubblici:\nInoltre, all'interno del Policlinico, effettua servizio una circolare interna con ausilio di bus elettrici (Navetta H) con frequenza di 10 minuti, dalle ore 7:00 alle ore 19:50 (ultima partenza), tutti i giorni inclusi i festivi. Effettua il capolinea presso l'uscita, all'interno del Policlinico, del Polipark. Il servizio di trasporto sul bus \u00e8 gratuito."}
{"id": "4199953", "revid": "1543377", "url": "https://it.wikipedia.org/wiki?curid=4199953", "title": "Survivor Series 1998", "text": "Survivor Series 1998 \u00e8 stata la dodicesima edizione dell'omonimo pay-per-view prodotto dalla World Wrestling Federation. Si \u00e8 svolto il 15 novembre 1998 al Kiel Center di Saint Louis, Missouri. Survivor Series incass\u00f2 470.845 dollari, grazie ai 21.779 biglietti venduti. La \"tagline\" dell'evento era \"Deadly Game\", mentre la colonna sonora \u00e8 stata \"Deadly Game\" di Jim Johnston. Il punto focale dell'evento fu il torneo per il vacante WWF Championship, che comprese quattordici incontri all'interno della card. \u00c8 stato il primo torneo con in palio il WWF Championship in dieci anni, l'ultimo si svolse a \"WrestleMania IV\". Oltre il torneo, ci furono due match per i titoli; la prima difesa del Women's Championship da quando era stato reintrodotto, e il triple threat tag team match per il WWF Tag Team Championship.\nQuesta edizione di Survivor Series fu la prima a non includere il classico Traditional Survivor Series Elimination match.\nStoryline.\nIl punto focale dell'evento, fu il torneo per il vacante WWF Championship chiamato \"Deadly Games\". La costruzione del torneo, incluse molte rivalit\u00e0 intrecciate tra di loro.\nNel mese di marzo, Stone Cold Steve Austin vinse il WWF Championship a WrestleMania XIV. Successivamente, Austin inizi\u00f2 una rivalit\u00e0 con il \"chairman\" della WWF, Vince McMahon, il quale era in cerca di uno sfidante che detronizzasse Austin. Per primo fece tornare Dude Love, il quale abbandon\u00f2 presto il suo personaggio hippy, in favore di un completo - indossando anche dei denti finti (Foley era conosciuto per il suo look trasandato, tra i quali vari denti mancanti a causa di alcuni match). Dopo due tentativi falliti di vincere il titolo da parte di Dude Love, incluso uno con Vince McMahon nel ruolo di arbitro speciale, McMahon si rivolse a Paul Bearer e mise Kane in un match a King of the Ring, che Austin grazie all'interferenza del fratellastro di Kane, The Undertaker, il quale nonostante avesse delle ostilit\u00e0 con Kane, non volle che quest'ultimo si ferisse - Austin riconquist\u00f2 il titolo la sera seguente. Poco prima di SummerSlam, fu rivelato che The Undertaker era in combutta con Kane. All'evento, Austin mantenne il titolo sconfiggendo The Undertaker. Nel pay per view successivo , McMahon costrinse Austin a difendere il titolo contro Kane e The Undertaker in un triple threat match, nel quale Kane e The Undertaker non poterono schienarsi a vicenda. Austin perse il titolo, in quanto sia Kane che The Undertaker schienarono Austin nello stesso momento. Per rettificare la situazione, McMahon annunci\u00f2 un match tra i due fratellastri a . Per deridere ulteriormente Steve Austin, McMahon lo mise come arbitro speciale e gli disse che se non avesse svolto il suo ruolo alla perfezione sarebbe stato licenziato. Tuttavia, all'evento Austin attacc\u00f2 sia Kane che The Undertaker e poi li cont\u00f2 entrambi per poi dichiararsi vincitore e campione. McMahon licenzi\u00f2 Austin e il titolo rimase vacante. In seguito, fu indetto un torneo ad eliminazione per le Survivor Series.\nNonostante fosse stato licenziato, Steve Austin apparve nella puntata di \"Raw Is War\" successiva a Judgment Day e tenne McMahon in ostaggio con una pistola giocattolo con la scritta \"BANG 3:16\". La settimana successiva, Austin rivel\u00f2 che il pezzo di carta contenuto all'interno della pistola giocattolo era un contratto di cinque anni che gli avrebbe garantito un incontro titolato, firmato dal figlio di Vince McMahon, Shane. Nella puntata di \"Raw Is War\" del 2 novembre, Vince McMahon disse di avere dei problemi con la gente e allo stesso tempo con The Rock, in quanto era il campione del popolo. Successivamente, McMahon mise The Rock contro Ken Shamrock in un match con il posto del torneo di Rock in palio. Shamrock colp\u00ec The Rock con la sedia facendosi squalificare e dando cos\u00ec la vittoria a Rock. In seguito, McMahon fece arrestare The Rock, proprio come alcuni mesi prima con Austin. La settimana successiva, Vince McMahon lo minacci\u00f2 che nel caso non fosse riuscito a sconfiggere il suo ex alleato della Nation of Domination Mark Henry, sarebbe stato espulso dalla federazione. Durante il match dopo l'esecuzione della \"Rock Bottom\" di The Rock su Mark Henry, Shane McMahon intervenne e cont\u00f2 lo schienamento che permise a Rock, presumibilmente, di riottenere il suo posto nel torneo anche se ci\u00f2 non venne mai menzionato tranne da McMahon che lo menzion\u00f2 a \"Heat\". Mentre molti wrestler divennero bersagli dell'ira di McMahon, un wrestler torn\u00f2 per essere il suo favorito. Con suo figlio che gli aveva voltato le spalle, Mankind cerc\u00f2 di rallegrare McMahon e fu trattato come un figlio surrogato."}
{"id": "4199955", "revid": "1776525", "url": "https://it.wikipedia.org/wiki?curid=4199955", "title": "Emblema del Bangladesh", "text": "L'emblema nazionale del Bangladesh (in bengalese \u09ac\u09be\u0982\u09b2\u09be\u09a6\u09c7\u09b6 \u098f\u09b0 \u099c\u09be\u09a4\u09c0\u09af\u09bc \u09aa\u09cd\u09b0\u09a4\u09c0\u0995) \u00e8 stato adottato poco dopo l'indipendenza nel 1971.\nDescrizione.\nAl centro dello stemma \u00e8 raffigurato una ninfea fra due spighe di riso. Lo sovrastano quattro stelle a cinque punte e una figura composta da tre foglie collegate.\nSignificato.\nLa ninfea \u00e8 il fiore nazionale del Paese, ed \u00e8 rappresentativo dei molti fiumi che attraversano il Bangladesh. \nIl riso \u00e8 la base dell'agricoltura e dell'alimentazione del Paese. \nLe quattro stelle rappresentano i quattro principi fondamentali che sono stati originariamente sanciti nella prima costituzione del Bangladesh nel 1972: il nazionalismo (o meglio patriottismo), la laicit\u00e0 osecolarismo, il socialismo e la democrazia."}
{"id": "4199963", "revid": "834", "url": "https://it.wikipedia.org/wiki?curid=4199963", "title": "Lifou (comune)", "text": ""}
{"id": "4199967", "revid": "196390", "url": "https://it.wikipedia.org/wiki?curid=4199967", "title": "Pavel Plehve", "text": ""}
{"id": "4199969", "revid": "287204", "url": "https://it.wikipedia.org/wiki?curid=4199969", "title": "St Helens (Australia)", "text": "St Helens \u00e8 una citt\u00e0 della Tasmania, in Australia; essa si trova 250 chilometri a nord di Hobart ed \u00e8 la sede della Municipalit\u00e0 di Break O'Day. Al censimento del 2006 contava 2.049 abitanti."}
{"id": "4199977", "revid": "287204", "url": "https://it.wikipedia.org/wiki?curid=4199977", "title": "Ante Kovacic", "text": ""}
{"id": "4199980", "revid": "287204", "url": "https://it.wikipedia.org/wiki?curid=4199980", "title": "Brighton (Tasmania)", "text": "Brighton \u00e8 una citt\u00e0 della Tasmania, in Australia; essa si trova 25 chilometri a nord di Hobart ed \u00e8 la sede della Municipalit\u00e0 di Brighton. Al censimento del 2006 contava 3.145 abitanti."}
{"id": "4199981", "revid": "84839098", "url": "https://it.wikipedia.org/wiki?curid=4199981", "title": "Leucoma", "text": "Il leucoma corneale \u00e8 una patologia della cornea, che diventa opacizzata per il processo di cicatrizzazione conseguente ad alcuni traumi e ad infiammazioni (ad esempio una cheratite).\nLa cornea \u00e8 costituita da cinque strati successivi di cui solo il primo (epitelio corneale) ha la capacit\u00e0 di rigenerare il tessuto originario. Gli strati successivi non hanno possibilit\u00e0 di rigenerazione e quindi il tessuto originario viene sostituito da una cicatrice che, a seconda del livello di opacit\u00e0 e del punto in cui \u00e8 collocata rispetto alla pupilla, pu\u00f2 interferire nel processo visivo."}
{"id": "4199984", "revid": "327773", "url": "https://it.wikipedia.org/wiki?curid=4199984", "title": "Langisj\u00f3r", "text": "Il lago Langisj\u00f3r (in islandese significa \"lago lungo\") si trova sugli Altopiani d'Islanda, nella regione meridionale di Su\u00f0urland, al confine sud-est del ghiacciaio Vatnaj\u00f6kull, all'interno del Parco nazionale Skaftafell.\nSul lato est si innalzano i cosiddetti monti verdi di F\u00f6grufj\u00f6ll.\nVerso la fine degli anni novanta il governo islandese ha in progetto la realizzazione di una diga per la realizzazione di energia idroelettrica, che sta suscitando perplessit\u00e0 fra gli ambientalisti: il lago dovr\u00e0 cos\u00ec ricevere i corsi d'acqua deviati dai fiumi Skaft\u00e0 e Tungna\u00e1 (creati in seguito all'esplosione del ghiacciaio \"Skaftafellsj\u00f6kull\"), modificando di molto il proprio bacino naturale."}
{"id": "4199989", "revid": "52604211", "url": "https://it.wikipedia.org/wiki?curid=4199989", "title": "Leucoma corneale", "text": ""}
{"id": "4199991", "revid": "834", "url": "https://it.wikipedia.org/wiki?curid=4199991", "title": "Charlie Cole", "text": ""}
{"id": "4199992", "revid": "685038", "url": "https://it.wikipedia.org/wiki?curid=4199992", "title": "ASUS Eee Pad Transformer", "text": ""}
{"id": "4199993", "revid": "1305772", "url": "https://it.wikipedia.org/wiki?curid=4199993", "title": "Charles Cole", "text": ""}
{"id": "4199998", "revid": "834", "url": "https://it.wikipedia.org/wiki?curid=4199998", "title": "Chris Wright", "text": ""}
{"id": "4200002", "revid": "1305772", "url": "https://it.wikipedia.org/wiki?curid=4200002", "title": "Christopher Wright", "text": ""}
{"id": "4200013", "revid": "287204", "url": "https://it.wikipedia.org/wiki?curid=4200013", "title": "Beaconsfield (Australia)", "text": "Beaconsfield \u00e8 una citt\u00e0 della Tasmania, in Australia; essa si trova 240 chilometri a nord di Hobart ed \u00e8 la sede della Municipalit\u00e0 di West Tamar. Al censimento del 2006 contava 1.056 abitanti."}
{"id": "4200017", "revid": "1318658", "url": "https://it.wikipedia.org/wiki?curid=4200017", "title": "Grafo molecolare", "text": "Nella teoria chimica dei grafi, un grafo molecolare o grafo chimico \u00e8 la rappresentazione della formula di struttura di un composto chimico mediante l'utilizzo di un grafo. La sua introduzione si ritiene dovuta a Arthur Cayley, il quale ne fece uso in una pubblicazione del 1874 in cui trattava gli isomeri ancora prima dell'introduzione del termine \"grafo\".\nDescrizione.\nUn grafo molecolare \u00e8 un grafo etichettato i cui vertici corrispondono agli atomi del composto e i lati corrispondono ai legami chimici. I suoi vertici sono etichettati con il tipo di atomi corrispondenti e i lati sono etichettati con i tipi di legame. A seconda degli scopi \u00e8 possibile ignorare l'etichettatura. Esistono grafi molecolari in cui vengono eliminati i vertici corrispondenti all'idrogeno.\nI grafi molecolari possono distinguere i differenti isomeri strutturali, ovvero composti quali pentano e neopentano che possiedono la stessa formula molecolare ma grafi non isomorfi. D'altra parte il grafo molecolare normalmente non contiene alcuna informazione riguardo alla disposizione tridimensionale dei legami, e perci\u00f2 non \u00e8 in grado di fare distinzione tra conformeri (come \"cis\" e \"trans\" 2-butene) o tra stereoisomeri (come D- e L-gliceraldeide).\nIn alcuni casi importanti, come nel calcolo dell'indice topologico, \u00e8 sufficiente la seguente definizione classica: il grafo molecolare \u00e8 un grafo collegato e non direzionato in corrispondenza biunivoca con la formula di struttura del composto chimico cosicch\u00e9 i vertici del grafo corrispondono agli atomi della molecola e i lati del grafo corrispondono ai legami chimici tra questi atomi. Una variante consiste nel rappresentare i materiali mediante grafi geometrici infiniti, in particolare nel caso dei grafi periodici utilizzati per descrivere i cristalli."}
{"id": "4200022", "revid": "277947", "url": "https://it.wikipedia.org/wiki?curid=4200022", "title": "Currie", "text": "Currie \u00e8 una citt\u00e0 della Tasmania, in Australia; essa si trova sull'isola di King Island ed \u00e8 la sede della Municipalit\u00e0 di King Island. Al censimento del 2006 contava 746 abitanti."}
{"id": "4200023", "revid": "81195", "url": "https://it.wikipedia.org/wiki?curid=4200023", "title": "Grafo chimico", "text": ""}
{"id": "4200025", "revid": "110157", "url": "https://it.wikipedia.org/wiki?curid=4200025", "title": "Torneo di pallacanestro maschile NCAA Division I 2004", "text": "Il Torneo di pallacanestro maschile NCAA Division I 2004 si concluse con la vittoria di Connecticut contro Georgia Tech.\nEmeka Okafor di Connecticut fu nominato Most Outstanding Player."}
{"id": "4200036", "revid": "110157", "url": "https://it.wikipedia.org/wiki?curid=4200036", "title": "Episodi di Up All Night (seconda stagione)", "text": "La seconda stagione della serie televisiva Up All Night \u00e8 stata trasmessa dal canale televisivo statunitense NBC a partire dal 20 settembre al 13 dicembre 2012."}
{"id": "4200037", "revid": "648716", "url": "https://it.wikipedia.org/wiki?curid=4200037", "title": "Theta Geminorum", "text": "Theta Geminorum (\u03b8 Gem, \u03b8 Geminorum) \u00e8 un sistema stellare situato nella costellazione dei Gemelli di magnitudine apparente +3,58. Dista dalla Terra 189 anni luce.\nOsservazione.\nLa stella si pu\u00f2 osservare da tutte le aree abitate della Terra, ma principalmente dall'emisfero boreale: la sua declinazione, pari a circa 33\u00b0N, fa s\u00ec che alle latitudini scandinave sia circumpolare, mentre alle latitudini medie europee, mediterranee, statunitensi e dell'Asia centrale resti ben visibile per gran parte delle notti dell'anno, in particolare da ottobre a met\u00e0 giugno. Essendo di magnitudine 3,6, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione. Il periodo migliore per la sua osservazione ricade nei mesi dell'inverno boreale, che corrispondono ai mesi estivi dell'emisfero australe della Terra.\nCaratteristiche fisiche.\nTheta Geminorum \u00e8 un sistema nel quale la componente principale \u00e8 una gigante bianca o subgigante bianca avente una massa 2,6 volte quella del Sole ed un raggio quasi 5 volte superiore. La secondaria, di magnitudine 8,6, si trova a 2,9 secondi d'arco dalla principale, a una distanza reale da A di 138 UA. Questa \u00e8 probabilmente una nana arancione con una massa di . Altre stelle completano il sistema: C, D e E si trovano a 80, 98 e 21 secondi d'arco dalla principale. E con massa 0,19 volte quella del Sole dista nella realt\u00e0 1225 UA da A."}
{"id": "4200038", "revid": "52604962", "url": "https://it.wikipedia.org/wiki?curid=4200038", "title": "Coppa dei Campioni d'Europa", "text": ""}
{"id": "4200039", "revid": "52604993", "url": "https://it.wikipedia.org/wiki?curid=4200039", "title": "Autoreattivit\u00e0", "text": ""}
{"id": "4200041", "revid": "1924342", "url": "https://it.wikipedia.org/wiki?curid=4200041", "title": "Blackened Sky", "text": "Blackened Sky \u00e8 l'album studio di debutto dell'alternative rock band Biffy Clyro, pubblicato il 10 marzo 2002 dalla Beggar Banquet Records.\nDall'album sono stati estratti quattro singoli: \"27\", \"Justboy\", \"57\" e \"Joy.Discovery.Invention\" e l'album ha raggiunto la #78 posizione nella UK Album Chart.\nCome tutti i primi tre album della band, fu suonato per intero il 13 dicembre 2005 al King Tut's Wah Wah Hut di Glasgow.\nIl 2 aprile 2012 \u00e8 stata pubblicata una riedizione dell'album in formato di doppio LP contenente nove B-sides che accompagnavano i singoli."}
{"id": "4200046", "revid": "767487", "url": "https://it.wikipedia.org/wiki?curid=4200046", "title": "Unconditional", "text": "Unconditional \u00e8 un film indipendente scritto e diretto da Brent McCorkle.\nTrama.\nLa vita idilliaca di una illustratrice va in pezzi quando il marito viene ucciso da un ladro. Prossima al suicidio, due incontri inaspettati cambiano il corso della sua vita.\nProduzione.\nIl progetto parte col titolo di lavorazione di \"Firebird\".\nBudget.\nIl film ottiene un budget di circa 2 milioni di dollari.\nLocation.\nLe riprese del film si svolgono nello stato del Tennessee (Stati Uniti d'America), in particolare nella citt\u00e0 di Nashville.\nDistribuzione.\nIl primo trailer viene pubblicato il 16 agosto 2012.\nIl film viene distribuito nelle sale cinematografiche statunitensi a partire dal 21 settembre 2012."}
{"id": "4200048", "revid": "767487", "url": "https://it.wikipedia.org/wiki?curid=4200048", "title": "George Town (Tasmania)", "text": "George Town \u00e8 una citt\u00e0 della Tasmania, in Australia; essa si trova 250 chilometri a nord di Hobart ed \u00e8 la sede della Municipalit\u00e0 di George Town. Al censimento del 2006 contava 4.266 abitanti."}
{"id": "4200054", "revid": "287204", "url": "https://it.wikipedia.org/wiki?curid=4200054", "title": "Glenorchy", "text": "Glenorchy \u00e8 una citt\u00e0 della Tasmania, in Australia; essa si trova 7 chilometri a nord-ovest di Hobart ed \u00e8 la sede della Citt\u00e0 di Glenorchy. Al censimento del 2006 contava 10.060 abitanti."}
{"id": "4200055", "revid": "52605283", "url": "https://it.wikipedia.org/wiki?curid=4200055", "title": "Hipsters", "text": ""}
{"id": "4200060", "revid": "53292428", "url": "https://it.wikipedia.org/wiki?curid=4200060", "title": "Cielo che gol", "text": ""}
{"id": "4200061", "revid": "767487", "url": "https://it.wikipedia.org/wiki?curid=4200061", "title": "Hamilton (Tasmania)", "text": "Hamilton \u00e8 una citt\u00e0 della Tasmania, in Australia; essa si trova 70 chilometri a nord-ovest di Hobart ed \u00e8 la sede della Municipalit\u00e0 di Central Highlands. Al censimento del 2006 contava 300 abitanti."}
{"id": "4200068", "revid": "339392", "url": "https://it.wikipedia.org/wiki?curid=4200068", "title": "HSBC Arena (Buffalo)", "text": ""}
{"id": "4200069", "revid": "478814", "url": "https://it.wikipedia.org/wiki?curid=4200069", "title": "Costituzione Meiji", "text": ""}
{"id": "4200075", "revid": "287204", "url": "https://it.wikipedia.org/wiki?curid=4200075", "title": "Huonville", "text": "Huonville \u00e8 una citt\u00e0 della Tasmania, in Australia; essa si trova 40 chilometri a sud-ovest di Hobart ed \u00e8 la sede della Municipalit\u00e0 di Huon Valley. Al censimento del 2006 contava 1.806 abitanti."}
{"id": "4200081", "revid": "536103", "url": "https://it.wikipedia.org/wiki?curid=4200081", "title": "Achille Gonzaga", "text": "Biografia.\nEra figlio di Francesco Nicola (1795-1825), marchese di Vescovato, appartenente ai Gonzaga di Vescovato, ramo cadetto dei Gonzaga, e di Cristina Furlani (1801-?).\nNel 1855, alla morte del padre, eredit\u00f2 i titoli di marchese di Vescovato e di principe del Sacro Romano Impero.\nPartecip\u00f2 ai moti del 1848 e dovette in seguito utilizzare un falso nome, ma si rec\u00f2 poi a Mantova per rendere omaggio all'imperatore Francesco Giuseppe I. Agli inizi degli anni cinquanta dell'Ottocento invi\u00f2 la moglie a Vienna, insieme ad altre nobildonne, per rivolgere all'imperatore la supplica di grazia ai martiri di Belfiore. Prima del 1851 aveva acquistato dalla famiglia Guerrieri Gonzaga l'omonimo palazzo di Volta Mantovana, in provincia di Mantova, facendone la sua dimora di villeggiatura.\nNel 1857 si trasfer\u00ec in Monferrato e poi a Vignale sotto la protezione dei Savoia, ma rifiut\u00f2 la carica di deputato del Parlamento subalpino. Qui ebbe l'occasione di conoscere bene la nobilt\u00e0 piemontese del tempo, conoscenza che fu aiutata dal conte Cesare Valperga di Masino. Ebbe inoltre contatti con il segretario di Cavour Giovanni Battista Borea d'Olmo.\nNel 1866 Mantova fu liberata dagli austriaci, e dopo la sua annessione all'Italia, al termine della terza guerra d'indipendenza italiana, Gonzaga torn\u00f2 a Mantova e nel 1867 entr\u00f2 a far parte del consiglio comunale cittadino, venendo insignito del titolo di duca Titolare di Mantova.\nSi ritir\u00f2 a vita privata l'anno seguente e mor\u00ec nel 1870 nella propria residenza di Volta Mantovana.\nDiscendenza.\nNel 1846 spos\u00f2 la nobildonna Elisabetta Borromeo (1823-1892), dalla quale ebbe due figli:"}
{"id": "4200084", "revid": "767487", "url": "https://it.wikipedia.org/wiki?curid=4200084", "title": "Kingston (Tasmania)", "text": "Kingston \u00e8 una citt\u00e0 della Tasmania, in Australia; essa si trova 15 chilometri a sud di Hobart ed \u00e8 la sede della Municipalit\u00e0 di Kingborough. Al censimento del 2006 contava 8.538 abitanti."}
{"id": "4200085", "revid": "1226", "url": "https://it.wikipedia.org/wiki?curid=4200085", "title": "Cynthia Asquith", "text": "Figlia del conservatore scozzese Hugo Richard Charteris, nel 1910 spos\u00f2 il poeta Herbert Asquith (figlio del primo ministro britannico Herbert Henry Asquith).\nDal 1917 fu segretaria dello scrittore James Matthew Barrie.\nIn lingua italiana \u00e8 stato tradotto per Bompiani il suo libro \"Sposata a Tolstoj\" (\"Married to Tolstoj\"), che ripercorre le vicende coniugali di Sof'ja Tolstaja."}
{"id": "4200086", "revid": "110157", "url": "https://it.wikipedia.org/wiki?curid=4200086", "title": "Skei\u00f0ar\u00e1", "text": "Lo Skei\u00f0ar\u00e1 \u00e8 un fiume dell'Islanda, che nasce dallo scioglimento del ghiacciaio \"Skei\u00f0ar\u00e1rj\u00f6kull\", una delle diramazioni sud del grande ghiacciaio Vatnaj\u00f6kull.\nPercorso.\nIl fiume \u00e8 noto per la sua pericolosit\u00e0: infatti lungo tutto il suo percorso \u00e8 possibile incontrare delle j\u00f6kulhlaup dovute alla rottura del limite murenico del ghiacciaio principale.\nIl bacino del fiume \u00e8 formato da rocce vulcaniche, e sabbia dal tipico colore nero, e si estende tramite piccoli corsi secondari per una lunghezza di 40\u00a0km e una larghezza variabile tra i 5 e i 10\u00a0km.\nStoria.\nNel 1996 \u00e8 avvenuta la pi\u00f9 grande rottura del ghiacciaio, dovuta all'eruzione di un vulcano sottostante il lago Hringvegur all'interno del Vatnaj\u00f6kull: il Parco nazionale Skaftafell fu inondato da 45.000 metri cubi di acqua al secondo, distruggendo completamente la \"Strada 1\" Hringvegur. Dopo quell'evento si distaccarono iceberg alti fino a 10 metri."}
{"id": "4200087", "revid": "338238", "url": "https://it.wikipedia.org/wiki?curid=4200087", "title": "Amedeo Tessitori", "text": "Carriera.\nCresciuto nella giovanili della Virtus Siena, ha esordito in prima squadra nella stagione 2010-2011 disputando la Serie A Dilettanti. Nel marzo del 2011 \u00e8 stato nominato MVP della Coppa Italia LNP 2010-11, vinta proprio dalla Virtus Siena. Nelle due stagioni disputate con la squadra toscana ha collezionato 55 presenze complessive, di cui 29 partendo nel quintetto iniziale.\nIl 17 settembre 2012 viene acquistato dalla Dinamo Sassari e ceduto in prestito alla Fulgor Libertas Forl\u00ec in Legadue.\nPer la stagione 2013-14 torna in Sardegna e con maglia della Dinamo, oltre che in Serie A, fa il suo esordio nelle competizioni europee giocando in Eurocup e si aggiudica la Coppa Italia.Si presenta al via della nuova stagione reduce da un infortunio ad una mano occorsogli sul finire della precedente stagione e il 28 novembre viene depositata la risoluzione consensuale del contratto.\nIl 4 dicembre viene formalizzato l'accordo fino al termine della stagione, con opzione per quella seguente, con la JuveCaserta.\nIl 29 giugno 2015 passa alla Pallacanestro Cant\u00f9, con cui firma un contratto biennale.\nIl 7 luglio 2016 risolve consensualmente il suo contratto con la Pallacanestro Cant\u00f9, ed il giorno dopo firma per l'Angelico Biella.\nNel giugno 2018 si accasa al Treviso Basket. Il 17 giugno 2019 conquista la prima promozione in serie A1 per la squadra veneta dando un sostanzioso apporto alla serie finale con 11.7 punti di media nella serie finita 3-0.\nIl 5 giugno 2020 viene annunciato il suo passaggio alla Virtus Bologna.\nNazionale.\nTessitori ha vestito la maglia della Nazionale Under-20 a partire dal 2012, disputando l'Europeo di categoria in Slovenia. Nel 2011 e nel 2012 ha preso parte agli Europei Under-18.\nHa esordito in Nazionale maggiore nel 2014, disputando l'All Star Game.\nViene convocato per i Mondiali 2019 da Romeo Sacchetti come unico vero centro della squadra."}
{"id": "4200089", "revid": "158913", "url": "https://it.wikipedia.org/wiki?curid=4200089", "title": "Lady Cynthia Asquith", "text": ""}
{"id": "4200095", "revid": "56620", "url": "https://it.wikipedia.org/wiki?curid=4200095", "title": "Occupazione russa della Galizia", "text": "L\u2019occupazione russa della Galizia inizia nel luglio 1914 a seguito della battaglia di Galizia (durante la quale l'esercito zarista conquista questa provincia dell'Impero austro-ungarico) e dura fino a giugno 1915.\nDurante questo periodo il territorio della Galizia \u2013 che era composto da circa 4,8 milioni di persone (il 65% di etnia ucraina ed il 22% di etnia polacca) \u2013 venne sottoposto ad una politica di russificazione.\nIl dominio russo.\nPoco dopo essere entrato in Galizia alla testa dell'esercito imperiale russo, il generale Brusilov proclam\u00f2 che la regione, \u201csebbene sia una parte dell'Austria-Ungheria, \u00e8 un territorio russo da tempo immemore, popolato, fra gli altri, dal popolo russo\u201d. Anche il comandante in capo delle forze di occupazione russe, il granduca Nikolaj, poco dopo il suo arrivo cerc\u00f2 di fare leva su un sentimento di appartenenza nazionale, definendo le popolazioni galiziane come fratelli che per secoli avevano sofferto \u201csotto il giogo straniero\u201d.\nCoerentemente con queste premesse, il governatore generale della Galizia, Sergej \u0160eremetev, inizi\u00f2 sin dal principio una politica di russificazione che prosegu\u00ec anche dopo la sostituzione di \u0160eremetev con il conte Georgij Bobrinskij.\nLe politiche di russificazione.\nGi\u00e0 a partire dal settembre 1914, sotto la supervisione di Maria Lokjhvitskaya-Skalon (fondatrice di numerose istituzioni scolastiche a San Pietroburgo) in tutte le scuole della Galizia orientale venne introdotto l'insegnamento della lingua, cultura e storia russa.\nInoltre, il sinodo della Chiesa ortodossa russa, nomin\u00f2 l'arcivescovo di Volinia e \u017dytomyr a capo della chiesa galiziana con lo scopo di liquidare l'influenza della Chiesa greco-cattolica ucraina (alla quale aderiva la maggior parte della popolazione). Il metropolita Andrej Szeptycki venne arrestato ed esiliato in Russia. Ci\u00f2 caus\u00f2 forti proteste da parte del Vaticano e degli Alleati costringendo lo zar Nicola II ad emanare un decreto che impediva la conversione forzata.\nNonostante ci\u00f2 centinaia di preti cattolici ucraini vennero mandati in esilio in Russia e sostituiti con sacerdoti ortodossi.\nLa repressione derivante da queste politiche di russificazione colpirono in particolare le figure politiche e culturali che mantenevano un orientamento filo-ucraino. In migliaia vennero arrestati e deportati anche grazie alla collaborazione delle minoranze russofile.\nUna delle popolazioni maggiormente discriminate fu quella di religione ebraica, in quanto considerata leale nei confronti dell'Austria-Ungheria. Le pubblicazioni della comunit\u00e0 ebraica vennero proibite e a partire dal febbraio 1915 agli ebrei fu fatto divieto di utilizzare la lingua yiddish.\nConseguenze.\nLa politica delle autorit\u00e0 russe in Galizia fu cos\u00ec dura da sollevare proteste persino presso la Duma ed il politico liberale Pavel Miljukov ne defin\u00ec il comportamento uno \u201cscandalo europeo\u201d.\nQuando nel giugno 1915 l'Austria-Ungheria riconquist\u00f2 la Galizia la maggior parte delle popolazioni russofile, temendo ritorsioni, fugg\u00ec assieme all'esercito russo ottenendo dal governo zarista il conferimento della cittadinanza russa e in circa 25.000 vennero collocati a Rostov sul Don."}
{"id": "4200097", "revid": "110157", "url": "https://it.wikipedia.org/wiki?curid=4200097", "title": "Tasov (Moravia meridionale)", "text": "Tasov (in tedesco \"Tassow\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200099", "revid": "15756", "url": "https://it.wikipedia.org/wiki?curid=4200099", "title": "Therese", "text": "Therese \u00e8 il secondo dei due unici romanzi di Arthur Schnitzler, dopo \"Verso la libert\u00e0\". \u00c8 stato pubblicato nel 1928, quando lo scrittore aveva superato i sessant'anni. La storia ci porta nell'Austria di fine secolo, dove nuovi e pi\u00f9 liberi costumi, si scontrano con le tradizioni oppressive e spietate dell'Impero austro-ungarico, ormai prossimo alla dissoluzione. Therese Fabiani, nata \"bene\" da una famiglia di militari, la cui madre \u00e8 una nobile croata, sia pur decaduta, finisce in miseria dopo aver passato una vita ad accudire i figli altrui, a causa di una colpa che lei stessa giudica irredimibile: un figlio indesiderato che non ha mai conosciuto il padre.\nOrigine.\nScritto tra \"Gioco all'alba - (Spiel im Morgengrauen), 1927\" e \"Giovinezza a Vienna\" - (\"Jugend in Wien\"), \"Therese\" \u00e8 uno dei romanzi di Schnitzler. In questo periodo lo scrittore \u00e8 profondamente turbato dagli scandali e dai procedimenti giudiziari seguiti alla rappresentazione di Girotondo, ma confortato anche dal successo delle ultime grandi novelle: \"La signorina Else\", \"Doppio sogno\", e - appunto - del secondo e ultimo romanzo: \"Therese - Cronaca di una vita di donna\".\nStruttura.\n\u00c8 considerato un romanzo \"naturalista\", alla \u00c9mile Zola, anche in contrapposizione con le sue produzioni \"simboliste\" e \"psicoanalitiche\". Schnitzler indica correttamente perfino l'indirizzo postale di Teresa: Vienna, Wagner Gasse 74, al secondo piano. L'azione si svolge tra Salisburgo e Vienna - con frequenti divagazioni in luoghi di villeggiatura sui laghi e nella campagna austriaca - nel periodo compreso tra il 1885 e il 1913. In uno degli appunti per il suo primo romanzo \"Verso la libert\u00e0\" nel 1908 scriveva: \"vedo immagini in movimento, provenienti da diversi ambienti sociali, che si srotolano davanti ai miei occhi\". La frase vale anche venti anni dopo per Therese.\nTrama.\nSalisburgo, l'amore.\nQuando il padre, un - \"Oberstleuntnant\" - Tenente colonnello dell'Imperial regio Esercito austro-ungarico, di origini italiane - viene collocato anticipatamente in pensione, la famiglia Fabiani si trasferisce da Vienna a Salisburgo. Therese conosce Alfred N\u00fcllheim, un compagno di scuola del fratello Karl. Inizia una relazione platonica con Alfred, sotto lo sguardo benevolo e distratto dei genitori di lei. In casa Fabiani per\u00f2, accadono fattarelli poco chiari che - nella piccola citt\u00e0 - non tardano a creare, intorno a Therese e alla sua famiglia, una fama di ambiguit\u00e0. Ospiti velate escono a tarda notte, accompagnate da ufficiali travisati in grandi mantelli; il padre inizia a vaneggiare, credendosi sul punto di essere reintegrato nell'esercito, con il grado di generale. Alfred, un po' spaventato e un po' respinto da Therese, si trasferisce a Vienna per completare gli studi in psicanalisi. Chiede all'amata di aspettarlo e di scrivergli ogni giorno. Therese si mostra piuttosto fredda e accoglie le lettere di lui con sufficienza e sarcasmo. Nel frattempo la depressione del padre peggiora e quando, ubriaco, in una bettola, inizia a inveire contro il governo, viene rinchiuso in manicomio. La situazione economica della famiglia declina rapidamente. La madre discende dalla vecchia aristocrazia croata (che allora faceva parte dell'Impero austro-ungarico). Da giovane cavalcava pony selvaggi nelle tenute del padre. Ma adesso, ridotta a casalinga svogliata e squattrinata, si arrangia prestandosi alle richieste, non sempre inappuntabili, di amici e conoscenti che frequentano casa Fabiani. La madre cerca di convincere Therese a sposare il vecchio conte Benkheim che sarebbe disposto a prendersela in casa e intestarle tutte le sue ricchezze. Ma Therese rifiuta e si innamora di Max, bell'ufficiale dai baffi neri che, passeggiando lungo le rive del fiume, le rivolge sfrontatamente un saluto. Troveranno il modo di frequentarsi e - sia pure per poco - Therese sar\u00e0 felice tra le sue braccia. Presto per\u00f2 Max inizia un'altra relazione con un'attrice. Therese \u00e8 costretta a prendere atto di non essere amata, e parte per Vienna.\nVienna, il lavoro.\nSola e senza soldi, cerca impiego come governante. Ha diciotto anni e poca esperienza della vita, ma la grande citt\u00e0 dov'era vissuta da piccola, l'atterrisce e la eccita. Incontra per caso Kasimir Tobisch, un poveraccio che suona il flauto e dice di venire dalla Boemia. Therese si rende conto di quanto fasullo sia il personaggio, non \u00e8 sicura nemmeno che si chiami cos\u00ec. I loro convegni si spostano, da un indirizzo all'altro, in catapecchie della vecchia Vienna dove, quando Therese torna per cercarlo, nemmeno gli inquilini lo conoscono. Anche in questo caso, quasi controvoglia, Therese agisce come in sogno, senza resistere al declino incombente. E resta incinta. Dopo innumerevoli ripensamenti e trattative con diverse mammane, disposte a sgravarla, Therese non decide di abortire. Mette al mondo un figlio che non vuole e lo odia fin dal primo giorno, augurandogli di morire. Schnitzler sviluppa la tematica freudiana del \"figlio non amato\" e rifiutato dalla madre, che servir\u00e0 poi a giustificare il tragico finale. Therese deve trovare rapidamente un po' di soldi, pensa anche di vendersi in strada ma intanto controlla ogni giorno gli annunci, per trovare un lavoro come istitutrice. Inizia una lunga carrellata di famiglie che l'assumono e poi la licenziano, o da cui lei stessa si licenzia. L'andamento ripetitivo di queste vicende, narrate in interni borghesi, a prima vista, potrebbe sembrare noioso, ma soddisfa il principio dichiarato nel sottotitolo del libro: \"\"Chronik eines Frauenlebens\": letteralmente - \"Cronache di vita di una donna\"\" di una donna qualsiasi, in quel periodo, in quei luoghi.\nIl figlio, la morte.\nNon ha altra scelta che dare il suo neonato a gente di campagna, mentre si guadagna da vivere prendendosi cura dei figli degli altri. Bambini e ragazzi che, a volte, ama, da cui \u00e8 eventualmente riamata, ma che inesorabilmente scompaiono nella devastante rivoluzione della sua vita, che non trova alcuna base stabile - \"le sembrava di essere su un fragile piedistallo...\". Fino al punto da imporsi di non amare pi\u00f9 nessuno. Nel frattempo il piccolo Franz cresce presso la famiglia di contadini, accudito dalla loro figlia sedicenne, che non brilla certo per virt\u00f9. La giovane madre, ormai ventisettenne, lo va a trovare saltuariamente, in cerca di un po' di affetto, tra una relazione e l'altra. Tutte ormai di breve durata. Ritrova a Vienna Alfred, il suo primo amore. Passano qualche notte assieme ma il loro sentimento torna subito nel binario della vecchia amicizia. Anche se le condizioni sociali sono ormai molto diverse: Alfred \u00e8 uno stimato giovane medico, con famiglia. Therese \u00e8 sempre pi\u00f9 povera e priva di forze. Franz cresce e le sue scappatelle di bambino si trasformano in comportamenti criminali conclamati. Finch\u00e9, verso i sedici anni, viene arrestato e la madre \u00e8 costretta ad andarlo a trovare in carcere. La situazione precipita: Franz rinnova le richieste di soldi e i ricatti. Che coinvolgono anche il fratello di Therese, lo \"zio\" Karl. Questi, avendo fatto carriera in politica, come caporione nazista, non vuole avere nulla a che fare con la sciagurata sorella e il nipote. Therese ha un'ultima occasione, di cui decide di approfittare: un ricco vedovo, avanti con gli anni ma ancora piacente, il signor Wohlschein, vorrebbe sposarla. Si offre di darle subito un piccolo assegno e di spedire Franz in America con il primo piroscafo. Therese, in ogni amplesso con il corpulento fidanzato, rivive gli abbracci dei bei ragazzi con cui \u00e8 stata. Questa volta decide di piegarsi alle necessit\u00e0 dalla vita: lo sposer\u00e0 a Pentecoste. Ma Wohlschein muore. Le lascia una piccola somma che scatena la furia omicida del figlio: Franz uccide sua madre, nel tentativo di prenderle quei soldi. Therese muore soffocata, quasi giustificando il figlio per la mancanza di affetto che questi, come lei, ha dovuto subire, fin dal giorno della nascita. Quando lei gli ha augurato di morire. Il giudice, tuttavia - agli albori della psichiatria criminale - decide che questa non pu\u00f2 essere considerata una circostanza attenuante. Franz viene condannato a dodici anni di reclusione.\nLa fatica di vivere.\nFino alla fine Therese convive con la sua colpa: \u00ab[...] Die Stunde - vielleicht war es nur ein Augenblick gewesen -, in dem sie M\u00f6rderin gewesen war, lebte mit so v\u00f6lliger Klarheit wieder in ihr auf, da\u00df sie fast wie etwas Gegenw\u00e4rtiges erlebte\u00bb. Il figlio, a sua volta, nel buio e nel digiuno, \u00e8 condannato a ricordare il suo delitto: \u00abSo lautete das Urteil auf zw\u00f6lf Jahre schweren Kerker, verst\u00e4rkt durch Dunkelhaft und Fasten an jedem Jahrestage der Tat\u00bb.\nTherese \u00e8 una donna che vive nell'Austria imperial-regia di oltre un secolo fa'. \u00c8 una donna sola: una single che presto diventa madre di un figlio senza un padre. Una ragazza madre. \u00c8 irresoluta: avrebbe potuto sposare un barone, uno stimato psichiatra, un mercante ricco. Avrebbe potuto diventare una discreta pianista, un'insegnante diplomata. Ma quello che realmente le piace \u00e8 fare la Fl\u00e2neur lungo i viali della metropoli di allora: Vienna. Le piacciono i convegni amorosi con i bei ragazzi. Le gite in montagna e i soggiorni sui laghi, in compagnia della giovent\u00f9 dorata. Ma non partecipa veramente a nulla di tutto questo. Rimane appartata, scontrosa o - se socializza - lo fa indossando una maschera. Coglie, di ogni situazione, l'ipocrisia. Nei sentimenti, che non ricambia, avverte le freddezze e la strumentalit\u00e0. Tutta la sua famiglia, madre, padre, fratello e figlio, non si cura di lei. Nel migliore dei casi c'\u00e8 un interessamento superficiale, di breve durata, che ricade nella stanchezza, trasformandosi in furia omicida, nel figlio che la vede solo come un portafoglio da aprire. Therese \u00e8 un personaggio moderno, afflitto da quella incomunicabilit\u00e0 e solitudine esistenziale che, solo molto pi\u00f9 tardi - nell'epoca moderna - verr\u00e0 codificata in trattati e racconti. Il risvolto psicologico di Therese: la desolazione, nella sua banalit\u00e0, porta senza dilazioni alla tragedia finale. Ma, se anche Therese non fosse morta, poco sarebbe cambiato perch\u00e9, nonostante le molte avventure, non \u00e8 mai vissuta.\nSignificato letterario.\nAnche se si svolgono sullo sfondo del tramonto dell'impero asburgico, le storie di Schnitzler sono sorprendentemente contemporanee. Vi sono sviluppati i temi universali della vita, il desiderio di appagamento erotico, la fragilit\u00e0 dell'amore, il desiderio di ricchezza e la brutalit\u00e0 della morte. L'importanza dei sogni o degli stati di trance, i monologhi interiori e le trame rivelatrici, sono tecniche innovative che Schnitzler padroneggia da maestro per svolgere i temi preferiti dei suoi racconti.\nEdizioni.\nTherese. Chronik eines Frauenlebens\nArthur Schnitzler: Gesammelte Werke. Die erz\u00e4hlenden Schriften, 2 B\u00e4nde, Frankfurt a.M.: S. Fischer Verlag, 1961. Erstdruck: S. Fischer Verlag, 1928.\nPaperback, 302 pages\nPublished (first published 1928)\nISBN 3596159172 (ISBN13: 9783596159178)\nlanguage German\noriginal title - Therese. Chronik eines Frauenlebens"}
{"id": "4200112", "revid": "326822", "url": "https://it.wikipedia.org/wiki?curid=4200112", "title": "Lupin III - Il dizionario di Napoleone", "text": ""}
{"id": "4200120", "revid": "665578", "url": "https://it.wikipedia.org/wiki?curid=4200120", "title": "Vedeggio-Cassarate", "text": ""}
{"id": "4200125", "revid": "1543377", "url": "https://it.wikipedia.org/wiki?curid=4200125", "title": "Norman O. Brown", "text": "Biografia.\nIl padre era un ingegnere minerario anglo-irlandese, la madre era di origini alsaziane e cubane. Studi\u00f2 presso il Clifton College, poi al Balliol College (dove ebbe come tutor Isaiah Berlin) e infine all'universit\u00e0 del Wisconsin-Madison. Nel 1938 spos\u00f2 Elizabeth Potter.\nDurante la seconda guerra mondiale lavor\u00f2 per l'Office of Strategic Services, come specialista in cultura francese. Lavor\u00f2 a contatto con Carl Schorske, Herbert Marcuse e Franz Leopold Neumann. Suoi storici amici furono anche Christopher Hill, Hayden White e Stuart Hampshire. Alla Wesleyan University, dove Brown ottenne un posto come insegnante, conobbe John Cage. Nello stesso periodo anche Schorske ottenne una cattedra alla Wesleyan.\nOpere.\nIl suo commento alla Teogonia di Esiodo e la sua prima monografia \"Hermes il ladro: l'evoluzione di un mito\" dimostrarono subito una tendenza marxista. Brown appoggi\u00f2 Henry A. Wallace alle elezioni presidenziali del 1948. Dopo il fallimento delle elezioni cominci\u00f2 a studiare le opere di Sigmund Freud, lavoro che culmin\u00f2 nel 1959 con il suo \"La vita contro la morte: il significato psicoanalitico della storia\". Quest'opera accrebbe la sua popolarit\u00e0 dopo che Norman Podhoretz la consigli\u00f2 al critico Lionel Trilling.\nCon \"Corpo d'amore\", pubblicato nel 1966, esamin\u00f2 \"il ruolo dell'amore erotico nella storia umana, descrivendo una lotta tra erotismo e civilt\u00e0\". La critica del libro \u00e8 opera di Herbert Marcuse, ed \u00e8 comparsa sul giornale Commentary nel 1967 in un articolo del febbraio 1967. La risposta dell'autore venne pubblicata sullo stesso giornale nel marzo successivo.\n\"Apocalisse e/o metamorfosi\", del 1991, \u00e8 un'antologia in cui Brown ha raccolto molti dei suoi scritti, tra cui \"Dioniso nel 1990\", una critica post-marxista dell'economia politica, creata sfruttando il materiale di Georges Bataille, \"un compagno di viaggio lungo il percorso dionisiaco\".\nNe \"La sfida dell'Islam\", una raccolta di conferenze risalente al 1981, ma pubblicata solo nel 2009, Brown sostiene che l'Islam ci sfida a rendere la vita un'opera d'arte. Basandosi su di un'opera di Henri Corbin, egli sostiene che \"Maometto \u00e8 il ponte tra Cristo, Dante e Blake\".\nVita personale.\nNel 1970, Brown fu intervistato da Warren Bennis e Sam Keen per \"Psychology Today\". Bennis gli chiese se aveva espresso la visione di perversa polimorfia nei suoi libri. Rispose: "}
{"id": "4200126", "revid": "767487", "url": "https://it.wikipedia.org/wiki?curid=4200126", "title": "Barefoot running", "text": "Il barefoot running \u00e8 l'atto di correre senza scarpe. Nella storia dell'uomo antecedente all'invenzione della scarpa, correre scalzi \u00e8 stato l'unico modo di correre, e alcuni popoli, come i Tarahumara nel nord del Messico, proseguono con questa usanza. Il \"barefoot running\" ritorn\u00f2 popolare nella seconda met\u00e0 del ventesimo secolo, sulla scia di atleti olimpici come Abebe Bikila, Bruce Tulloh e Zola Budd.\nLa ricerca scientifica non ha ancora emesso un chiaro verdetto riguardo ai rischi e ai benefici del correre scalzi. Mentre le scarpe forniscono protezione da eventuali tagli e abrasioni al piede (oltre a garantirne l'isolamento termico), alcuni articoli di recente pubblicazione sostengono che la corsa a piedi nudi ridurrebbe il rischio di infortuni (in particolare le repetitive strain injuries) dovuti all'impatto del tallone sul terreno che si verifica nella corsa con scarpe convenzionali.\nUno stile di corsa che concilierebbe i vantaggi apportati dal correre a piedi scalzi con la protezione data dalle scarpe \u00e8 rappresentato dall'uso di calzature minimaliste, dotate di suola sottile, senza rialzo al tallone e particolarmente flessibili. Nell'ambito delle calzature minimaliste figurano anche gli \"huaraches\", sandali tradizionalmente usati dal popolo dei tarahumara per le proprie lunghe corse.\nRipercussioni sulla salute.\nA partire dalla seconda met\u00e0 del ventesimo secolo, si \u00e8 sollevato un grande interesse medico e scientifico riguardo ai potenziali benefici o danni dovuti alla pratica del correre scalzi. In particolare negli anni settanta si assistette a un rinnovato interesse per il jogging nei paesi occidentali, e furono quindi introdotte le moderne scarpe da jogging.\nDa allora, le scarpe da jogging sono state spesso indicate come una causa dell'aumentata incidenza di infortuni legati alla pratica sportiva della corsa.\nCalzature minimaliste.\nPer calzatura minimalista si intende una scarpa dotata di minima ammortizzazione e ridotto spessore della suola, tipicamente intorno al centimetro, ed anche di ridotto o nullo rialzo al tallone. Una scarpa minimalista nota \u00e8 il sandalo piatto in pelle o gomma ed allacciato efficacemente alla caviglia, il quale corrisponde alle calzature di molte culture antiche. Le scarpe minimaliste moderne si avvalgono di suole di materiale Hi-Tech come il Vibram\u00ae e di tomaie traspiranti sintetiche.\nQuesta scarpa protegge il piede dal contatto diretto con il suolo ma non dovrebbe alterare la dinamica naturale del piede, considerata la migliore possibile, cosa che invece farebbero le scarpe pi\u00f9 tradizionali, ammortizzate e dotate di rialzi importanti, oltre i due centimetri, e di correzioni per la pronazione e la supinazione. Secondo i fautori del \"barefoot running\", la calzatura ammortizzata introdurrebbe errori nell'appoggio del piede in corsa e quindi un aumento del rischio di stress ed infortuni.\n\u00c8 opinione diffusa che il passaggio ad una scarpa minimalista debba sempre avvenire molto gradualmente, anche in atleti allenati, per riabilitare il piede a compiere movimenti e sforzi fisiologici ma non pi\u00f9 usuali, pena l'insorgere di infortuni. Le calzature minimaliste vengono attualmente prodotte da manifatture specializzate e, a causa del crescente interesse riguardo a questa filosofia, anche le grandi industrie tradizionali stanno studiando questa nuova tipologia di scarpa."}
{"id": "4200127", "revid": "1649409", "url": "https://it.wikipedia.org/wiki?curid=4200127", "title": "Medaglia commemorativa per il giubileo dei 50 anni della milizia sovietica", "text": "La medaglia commemorativa per il giubileo dei 50 anni della milizia sovietica \u00e8 stata un premio statale dell'Unione Sovietica.\nStoria.\nLa medaglia venne istituita il 20 novembre 1967.\nAssegnazione.\nLa medaglia veniva assegnata al personale meritevole di grado elevato o anziano, nonch\u00e9 sottufficiali e agenti di polizia che, il 21 novembre 1967, erano in servizio negli organi, negli enti e nelle istituzioni del Ministero dell'Ordine Pubblico dell'URSS, alle riserve o ai pensionati con 25 anni o pi\u00f9 di servizio."}
{"id": "4200130", "revid": "287204", "url": "https://it.wikipedia.org/wiki?curid=4200130", "title": "Bona Jurnata", "text": "Bona Jurnata \u00e8 un album di Tullio De Piscopo del 2007, pubblicato dall'etichetta discografica Capriccio (CAPR001).\nRegistrato presso il Bach Recording Studio di Milano \nFonico di mix : Celeste Frigo \nAssistente fonico : Salvatore Cascio"}
{"id": "4200134", "revid": "599013", "url": "https://it.wikipedia.org/wiki?curid=4200134", "title": "Giorgio Pellegrini", "text": "Carriera.\nDebutta in Serie B nella stagione 1950-1951 con il Pisa, disputando due stagioni con i nerazzurri per un totale di 56 presenze.\nNel 1952-1953 fa il suo esordio in Serie A, disputando tre gare con la maglia della Triestina.\nNel 1954 torna a calcare i campi della Serie B, giocando per tre anni con il Taranto e totalizzando altre 54 presenze."}
{"id": "4200136", "revid": "125051898", "url": "https://it.wikipedia.org/wiki?curid=4200136", "title": "Candy (Robbie Williams)", "text": "Candy \u00e8 una canzone di Robbie Williams, primo singolo estratto dal suo nono album \"Take the Crown\". Il singolo \u00e8 stato pubblicato per il download digitale dal 29 ottobre 2012 su etichetta Universal Records.\nIl singolo \u00e8 stato scritto da Gary Barlow, Robbie Williams, Terje Olsen e prodotto da Jacknife Lee.\nIl brano.\nRiguardo al brano Robbie ha dichiarato: \"\u00c8 una canzone estiva dal tono molto simile a quello di \"Rock DJ\". Ci sono brani che richiedono una vita per essere scritti e altri che escono dalla tua bocca gi\u00e0 pronti, e non devi nemmeno stare a pensarci. Non so perch\u00e9 \"Candy\" sia nata cos\u00ec spontaneamente, \u00e8 successo e basta.\"\nVideoclip.\nIl videoclip del singolo \u00e8 stato diretto da Joseph Kahn ed \u00e8 stato girato a Londra nel mese di agosto 2012. Il video \u00e8 stato distribuito attraverso YouTube sul canale Vevo di Williams il 10 settembre 2012. Nel videoclip Robbie Williams interpreta un maldestro angelo custode coinvolto in tragicomiche situazioni per salvare l'amata, interpretata dall'attrice inglese Kaya Scodelario."}
{"id": "4200137", "revid": "73843", "url": "https://it.wikipedia.org/wiki?curid=4200137", "title": "Giro delle Fiandre 1982", "text": "Il Giro delle Fiandre 1982, sessantaseiesima edizione della corsa, fu disputato il 4 aprile 1982, per un percorso totale di 267\u00a0km. Fu vinto dal belga Ren\u00e9 Martens, al traguardo con il tempo di 6h35'40\" alla media di 40,566\u00a0km/h.\nPartenza a Sint-Niklaas con 212 ciclisti di cui 51 portarono a termine il percorso."}
{"id": "4200138", "revid": "1543377", "url": "https://it.wikipedia.org/wiki?curid=4200138", "title": "A Flash Flood of Colour", "text": "A Flash Flood of Colour \u00e8 il terzo album in studio del gruppo musicale britannico Enter Shikari, pubblicato nel gennaio 2012.\n\u00c8 stato proclamato miglior album indipendente dell'anno agli AIM Awards 2012 ed eletto secondo album dell'anno da \"Kerrang! Radio\". Tema principale dell'album \u00e8 la denuncia della corruzione politica, i cambiamenti climatici, la guerra in Israele e la grande recessione. La copertina dell'album raffigura un triangolo rovesciato, a simboleggiare un'inversione della stratificazione sociale, simbolo che in seguito il gruppo adotter\u00e0 per tutte le successive produzioni.\nDescrizione.\nIl terzo album di inediti degli Enter Shikari \u00e8 stato registrato, con il produttore ed ex chitarrista degli SikTh Dan Weller (gi\u00e0 produttore dei singoli \"stand-alone\" \"Destabilise\" e \"Quelle Surprise\" e tecnico per le chitarre in \"Common Dreads\"), presso due differenti studi di registrazione, a Londra e in Thailandia. Inizialmente sistematisi nello studio di Weller sito nella Old Street di Londra, quando quest'ultimo disse al gruppo che un suo amico possedeva uno studio discografico in Thailandia, a un'ora e mezza da Bangkok, gli Enter Shikari decidono che \"A Flash Flood of Colour\" sarebbe stato registrato proprio l\u00ec. Le registrazioni durarono per circa un mese; venne prima registrata la musica e, solo successivamente, le parti vocali. Il missaggio del disco avvenne a Vancouver, in Canada.\nDella registrazione e della produzione del disco \u00e8 stato realizzato un documentario intitolato \"Phenakistiscope\", pubblicato nell'edizione limitata dell'album e su YouTube.\nIl genere dell'album \u00e8 un mix, come i precedenti dischi degli Enter Shikari, di post-hardcore, metal (soprattutto alternative metal), rock e musica elettronica (specialmente dubstep e drum and bass), con influenze post-rock, industrial, grime e hip hop. Il tema principale dei brani \u00e8 la protesta in un'ottica progressista contro le azioni del governo e delle multinazionali che hanno influenzato negativamente l'economia mondiale e il mutamento climatico, con occasionali riferimenti alla grande recessione e alla situazione politica in Israele.\nIl 10 dicembre 2012 \u00e8 stato ripubblicato in una \"Redux Edition\" di 41 tracce contenente, oltre all'album originale, i singoli \"Quelle Surprise\" e \"Destabilise\", alcune tracce dal vivo dei concerti della band all'Electric Ballroom e all'Hammersmith Apollo di Londra, e numerosi remix.\nAccoglienza.\nGiudizio della critica.\nL'album ha ricevuto numerose recensioni positive, per lo pi\u00f9 grazie al profondo contenuto dei testi che lo compongono. Drew Beringer di \"AbsolutePunk\" in particolare lo ha lodato per avere un \u00abpi\u00f9 grande obiettivo che semplicemente far ballare ragazzini con i loro breakdown, focalizzandosi nel porre sostanza in ogni singola traccia, sperando di ispirare questa generazione, in tutto il mondo, ad alzarsi ed essere un cambiamento in questo sistema non pi\u00f9 funzionante\u00bb. Ryan Bird di \"Rocksound\", votando il disco con 9 punti su 10, loda il gruppo per la sua evoluzione emozionale e culturale.\nJon O'Brien di \"AllMusic\", con 3 stelle su 5, giudica l'album come un \u00abascolto impegnativo e spesso stancante\u00bb, ma definisce il suo significato come un'ispirazione per tutte le altre band rock britanniche.\nSuccesso commerciale.\nL'album ha raggiunto la prima posizione nella classifica britannica a met\u00e0 della sua prima settimana di vendita, per poi risultare quarto all'uscita della classifica, con oltre 19.000 copie vendute solo nel Regno Unito. Nel 2015 \u00e8 arrivato a vendere oltre 60.000 copie, ottenendo la certificazione di disco d'argento. Negli Stati Uniti debutta invece alla posizione numero 67 della Billboard 200, vendendo oltre 6.000 copie.\nTracce.\nTesti di Rou Reynolds, musiche degli Enter Shikari."}
{"id": "4200139", "revid": "599013", "url": "https://it.wikipedia.org/wiki?curid=4200139", "title": "Giuseppe Bagliani", "text": "Carriera.\nCentrocampista incontrista di sostanza, debutt\u00f2 in Serie B nella stagione 1949-1950 con l'Alessandria dove rimase fino al 1955, per un totale di 75 presenze in Serie B.\nNel 1955 si trasfer\u00ec al Siracusa, dove gioca per altri due anni in Serie C.\nMor\u00ec nel 2001, a 70 anni, per un malore poco dopo una partita di Tennis. ."}
{"id": "4200146", "revid": "52607089", "url": "https://it.wikipedia.org/wiki?curid=4200146", "title": "Favole (Fedro)", "text": ""}
{"id": "4200147", "revid": "298229", "url": "https://it.wikipedia.org/wiki?curid=4200147", "title": "Judgment Day 2000", "text": "Judgment Day 2000 \u00e8 stato il secondo evento annuale prodotto dalla World Wrestling Federation. Si svolse il 21 maggio 2000 alla Freedom Hall di Louisville."}
{"id": "4200153", "revid": "1649409", "url": "https://it.wikipedia.org/wiki?curid=4200153", "title": "Medaglia commemorativa per il giubileo dei 100 anni dalla nascita di Vladimir Il'i\u010d Lenin", "text": "La medaglia commemorativa per il giubileo dei 100 anni dalla nascita di Vladimir Il'i\u010d Lenin \u00e8 stata un premio statale dell'Unione Sovietica.\nStoria.\nLa medaglia venne istituita il 5 novembre 1969.\nAssegnazione.\nLa medaglia veniva assegnata:"}
{"id": "4200157", "revid": "599013", "url": "https://it.wikipedia.org/wiki?curid=4200157", "title": "Henk Schouten", "text": "Biografia.\nEra il prozio di Jerdy Schouten, centrocampista attualmente in forza al .\nCarriera.\nClub.\nSchouten inizia a giocare nelle giovanili dell'Excelsior, dove esordisce in prima squadra nel 1950. Nel 1954 passa all'Holland Sport, dove rimane per\u00f2 per una sola stagione prima di passare al Feyenoord. Schouten gioca nella squadra di Rotterdam per otto stagioni, nelle quali vince per due volte il campionato olandese; nel 1963 torna all'Excelsior, dove rimane fino al 1967, anno del ritiro.\nNazionale.\nSchouten ha giocato in totale due partite per la Nazionale olandese, la prima il 1\u00ba maggio 1955 a Dublino contro l'Irlanda e la seconda il 12 novembre 1961 ad Amsterdam contro il Belgio."}
{"id": "4200159", "revid": "198277", "url": "https://it.wikipedia.org/wiki?curid=4200159", "title": "Salernitana Sport 1999-2000", "text": "Questa pagina raccoglie i dati riguardanti la Salernitana Sport nelle competizioni ufficiali della stagione 1999-2000.\nStagione.\nIn seguito alla retrocessione dalla massima serie, la Salernitana riparte dai giovani allestendo una squadra che, attraverso le operazioni del direttore sportivo Giuseppe Pavone, possa garantire l'immediato ritorno in Serie A. In effetti la Salernitana parte come una delle favorite per la promozione, insieme ai rivali cugini del .\nUna delle curiosit\u00e0 di questa stagione \u00e8 la presenza di una terza squadra campana in cadetteria: il Savoia, e pertanto si disputeranno 6 derby di campionato, oltre a quelli di Coppa Italia tra Napoli e Salernitana all'inizio della stagione, nella prima fase dei gironi eliminatori: se le due campane concluderanno entrambe in testa nel girone, il Napoli per maggiori gol segnati negli scontri diretti passa al turno successivo a scapito dei granata. Da sottolineare che gli scontri diretti termineranno per 2-0 a Salerno e 3-0 a Napoli per i rispettivi padroni di casa. In campionato invece la Salernitana paregger\u00e0 in casa 1-1 e perder\u00e0 a Napoli per 3-1. Anche le sfide contro la squadra del Savoia (della vicina citt\u00e0 di Torre Annunziata) termineranno con un pareggio e una sconfitta per i salernitani: in effetti la squadra di Cadregari non disputa un buon campionato rispetto alle aspettative, ed il tecnico sar\u00e0 prima sostituito da Luigi Cagni e poi richiamato al posto dello stesso Cagni, che lo sostituir\u00e0 nuovamente in seguito.\nL'avvento di Luigi Cagni dar\u00e0 inizialmente buoni frutti, con la squadra capace di issarsi delle zone basse della classifica fino a ridosso delle prime della classe. \nDopo la vittoria sul campo della Sampdoria (4-2), i granata sembreranno in grado di inserirsi nel discorso promozione, ma un finale di campionato in fase calante vanificher\u00e0 tutto. \nAlla fine sar\u00e0 solo 7\u00ba posto, con un bilancio di 14 vittorie, 10 pareggi e 14 sconfitte.\nMaglie e sponsor.\nLo sponsor tecnico per la stagione 1999-2000 \u00e8 Asics, mentre lo sponsor ufficiale \u00e8 Exigo."}
{"id": "4200161", "revid": "869733", "url": "https://it.wikipedia.org/wiki?curid=4200161", "title": "Zil \u00e7al\u0131nca", "text": "Zil \u00e7al\u0131nca \u00e8 una serie televisiva del 2012, versione turca di \"Quelli dell'intervallo\". Nello stesso anno \u00e8 stato il film televisivo , andato in onda il 24 agosto."}
{"id": "4200162", "revid": "834", "url": "https://it.wikipedia.org/wiki?curid=4200162", "title": "Lingua araucana", "text": ""}
{"id": "4200165", "revid": "725642", "url": "https://it.wikipedia.org/wiki?curid=4200165", "title": "Sigmund III von Schrattenbach", "text": ""}
{"id": "4200168", "revid": "241195", "url": "https://it.wikipedia.org/wiki?curid=4200168", "title": "Via metabolica del non-mevalonato", "text": ""}
{"id": "4200174", "revid": "767487", "url": "https://it.wikipedia.org/wiki?curid=4200174", "title": "Latrobe (Tasmania)", "text": "Latrobe \u00e8 una citt\u00e0 della Tasmania, in Australia; essa si trova 270 chilometri a nord di Hobart ed \u00e8 la sede della Municipalit\u00e0 di Latrobe. Al censimento del 2006 contava 2.843 abitanti."}
{"id": "4200178", "revid": "71814", "url": "https://it.wikipedia.org/wiki?curid=4200178", "title": "Causa adquirendi", "text": ""}
{"id": "4200179", "revid": "1833487", "url": "https://it.wikipedia.org/wiki?curid=4200179", "title": "Aniello Aliberti", "text": "Biografia.\n\u00c8 stato amministratore delegato dal 1999 al 2002 e presidente dal 2002 al 2005 di Agria S.p.A., azienda agroalimentare di famiglia.\nAttivit\u00e0 sportiva.\nAliberti \u00e8 noto nel panorama nazionale per essere stato vice presidente della Lega Calcio, nonch\u00e9 proprietario e presidente della squadra di calcio della Salernitana Sport, dal 1994 fino al fallimento del 2005 (la squadra venne poi rifondata sotto altra propriet\u00e0 tramite Lodo Petrucci). Negli anni successivi, nel corso di varie interviste, non risparmier\u00e0 accuse e frecciate a chi, a suo dire, volle estromettere la Salernitana, dalla Serie A prima, e dal calcio italiano poi. E, soprattutto, ricorder\u00e0 i quattro tifosi salernitani morti nell'incendio sul treno che li trasportava da Piacenza a Salerno.\nNel corso della sua gestione alla Salernitana ha condotto la squadra dalla Serie B alla Serie A per la prima volta dopo cinquant'anni, aggiudicandosi il torneo cadetto 1997-1998 sotto la guida del tecnico Delio Rossi. Negli anni successivi per tanto tempo la Salernitana \u00e8 tra le migliori squadre cadette, a parte la stagione 2002-2003, in cui termina ultima ma viene ripescata grazie al Caso Catania.\nPer la stagione 1999-2000 oltre alla Salernitana, Aliberti ha posseduto una parte del pacchetto azionario del Campobasso Calcio, squadra che in quella stagione militava nel C.N.D. e che grazie anche al contributo di una decina di giocatori sotto contratto con la Salernitana militante in Serie B, riusc\u00ec ad essere promossa in Serie C2.\nNel biennio 2001-2002 Aliberti ha inoltre detenuto il 65% dell'.\nDalla stagione sportiva 2016-2017 gestisce la societ\u00e0 sportiva S.S.D. Citt\u00e0 di Campobasso (che milita in serie D), come consigliere."}
{"id": "4200180", "revid": "106908", "url": "https://it.wikipedia.org/wiki?curid=4200180", "title": "Amedeo Vittorio Tessitori", "text": ""}
{"id": "4200182", "revid": "767487", "url": "https://it.wikipedia.org/wiki?curid=4200182", "title": "Scott Kannberg", "text": "Biografia.\nNato a Stockton (California), nel 1989, assieme al suo amico d'infanzia Stephen Malkmus forma i Pavement, adottando lo pseudonimo di \"Spiral Stairs\" (\"Volevo un nome punk rock a la Nikki Sudden, Epic Soundtracks. Un mio amico di Stockon, Ed Barnhardt, mi trov\u00f2 questo.\"). Inizialmente nati come mero progetto da studio e poi evolutisi, a partire dal 1992, in una vera e propria band, nel corso della loro decennale carriera, i Pavement, pubblicarono cinque album, nove EP e undici singoli, prima di separarsi nel 1999. Oltre che chitarrista, Kannberg, fu anche autore (e cantante solista) di alcune canzoni della band, tra cui: \"Painted Soldiers\", \"Hit the Plane Down\", \"Kennel District\", \"Date With IKEA\" e \"Passat Dream\".\nNel 1998, Kannberg diede vita ad una sua etichetta discografica chiamata \"Pray for Mojo\" (poi ribattezzata \"Amazing Grease\") con la quale ha pubblicato, nel corso degli anni, i lavori di \"Oranger, Carlos, Sunless Day, Cole Marquis, Aaron Nudelman\" e \"Moore Brothers\".\nNel 2000, dopo la separazione dei Pavement, form\u00f2 una nuova band, i Preston School of Industry assieme al batterista \"Andrew Borger\" e al bassista \"Jon Erickson\" debuttando, nel mese di agosto del 2001, con un album intitolato All This Sounds Gas, seguito da un secondo disco dal titolo Monsoon, uscito nel 2004.\nNel 2009 ha poi debuttato anche come solista con l'album The Real Feel, uscito per la Matador Records."}
{"id": "4200183", "revid": "4175", "url": "https://it.wikipedia.org/wiki?curid=4200183", "title": "Launceston (Australia)", "text": "Launceston (IPA: ) \u00e8 una citt\u00e0 dell'Australia che si trova nello Stato della Tasmania, a circa a nord della capitale Hobart\n\u00c8 una delle due sedi dell'Universit\u00e0 della Tasmania oltre ad Hobart."}
{"id": "4200184", "revid": "536159", "url": "https://it.wikipedia.org/wiki?curid=4200184", "title": "Pista ciclabile Corridoio Morenico alto", "text": "La pista ciclabile Corridoio Morenico alto \u00e8 un percorso ciclabile della provincia di Mantova, nell'Alto Mantovano, che collega Cavriana a Ponti sul Mincio.\nDescrizione.\nLa pista percorre le colline moreniche a sud del lago di Garda con alcuni saliscendi tra Cavriana e Ponti sul Mincio.\nAttraversa un paesaggio ricco di frutteti e vigneti sino a raggiungere il fiume Mincio.\nA fine percorso incrocia la pista ciclabile del Mincio e si pu\u00f2 raggiungere Mantova o Peschiera del Garda."}
{"id": "4200186", "revid": "110157", "url": "https://it.wikipedia.org/wiki?curid=4200186", "title": "B\u0159ezina (Pardubice)", "text": "B\u0159ezina \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4200188", "revid": "1305772", "url": "https://it.wikipedia.org/wiki?curid=4200188", "title": "Thomas Mitchell (disambigua)", "text": ""}
{"id": "4200190", "revid": "834", "url": "https://it.wikipedia.org/wiki?curid=4200190", "title": "Dialetto marrucino", "text": ""}
{"id": "4200193", "revid": "287204", "url": "https://it.wikipedia.org/wiki?curid=4200193", "title": "B\u0159eziny", "text": "B\u0159eziny \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4200195", "revid": "73843", "url": "https://it.wikipedia.org/wiki?curid=4200195", "title": "Giro delle Fiandre 1981", "text": "Il Giro delle Fiandre 1981, sessantacinquesima edizione della corsa, fu disputato il 5 aprile 1981, per un percorso totale di 267\u00a0km. Fu vinto dall'olandese Hennie Kuiper, al traguardo con il tempo di 6h32'37\" alla media di 40,65\u00a0km/h.\nPartenza a Sint-Niklaas con 184 ciclisti di cui 45 portarono a termine il percorso."}
{"id": "4200200", "revid": "767487", "url": "https://it.wikipedia.org/wiki?curid=4200200", "title": "B\u0159ezinky", "text": "B\u0159ezinky \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4200202", "revid": "287204", "url": "https://it.wikipedia.org/wiki?curid=4200202", "title": "Brezinky", "text": ""}
{"id": "4200206", "revid": "287204", "url": "https://it.wikipedia.org/wiki?curid=4200206", "title": "Longford (Tasmania)", "text": "Longford \u00e8 una citt\u00e0 della Tasmania, in Australia; essa si trova 190 chilometri a nord di Hobart ed \u00e8 la sede della Municipalit\u00e0 di Northern Midlands. Al censimento del 2006 contava 4.266 abitanti."}
{"id": "4200207", "revid": "1100311", "url": "https://it.wikipedia.org/wiki?curid=4200207", "title": "Florian Raspentino", "text": "Biografia.\nPossiede il passaporto algerino."}
{"id": "4200212", "revid": "110157", "url": "https://it.wikipedia.org/wiki?curid=4200212", "title": "Budislav (Pardubice)", "text": "Budislav \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4200219", "revid": "834", "url": "https://it.wikipedia.org/wiki?curid=4200219", "title": "Lingua martuyhunira", "text": ""}
{"id": "4200220", "revid": "52608142", "url": "https://it.wikipedia.org/wiki?curid=4200220", "title": "Il Misantropo", "text": ""}
{"id": "4200221", "revid": "52608154", "url": "https://it.wikipedia.org/wiki?curid=4200221", "title": "Le misanthrope", "text": ""}
{"id": "4200223", "revid": "52608163", "url": "https://it.wikipedia.org/wiki?curid=4200223", "title": "Le Misanthrope", "text": ""}
{"id": "4200231", "revid": "110157", "url": "https://it.wikipedia.org/wiki?curid=4200231", "title": "Cerekvice nad Lou\u010dnou", "text": "Cerekvice nad Lou\u010dnou \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4200232", "revid": "461628", "url": "https://it.wikipedia.org/wiki?curid=4200232", "title": "Basilica di Santa Maria in Porto", "text": "La basilica santuario di Santa Maria in Porto \u00e8 un importante luogo di culto cattolico di Ravenna; si trova lungo via di Roma (l'asse stradale che attraversa tutto il centro storico della citt\u00e0 da Nord a Sud), non lontano da Porta Nuova. \u00c8 sede del Santuario della Madonna Greca, Patrona di Ravenna.\nNell'ottobre del 1960 papa Giovanni XXIII la elev\u00f2 alla dignit\u00e0 di basilica minore.\nStoria.\nNella prima met\u00e0 del XV secolo, i Canonici Regolari di Santa Maria in Porto decisero di costruire un loro monastero adiacente alla chiesa di Santa Maria a Porto Fuori, localit\u00e0 situata a circa 4 km dalla cinta muraria di Ravenna. Tuttavia, i veneziani imposero che il monastero fosse costruito all'interno delle mura della citt\u00e0. Venne acquistato, quindi, presso Porta Nuova, all'allora estremit\u00e0 meridionale del centro abitato, un terreno occupato da case, che vennero demolite il 5 agosto 1496.\nLa costruzione del monastero, avviata in quello stesso anno, termin\u00f2 tredici anni pi\u00f9 tardi, nel 1509, anche se i canonici vi si insediarono gi\u00e0 dal 1503. Nel 1511 vi dimor\u00f2 Papa Giulio II durante il suo viaggio in Romagna. In quello stesso anno venne presentato dall'architetto ravennate Bernardino Tavella il progetto per la chiesa del nuovo monastero; la sua costruzione, per\u00f2, inizi\u00f2 soltanto nel 1553 e si protrasse nei decenni successivi (la copertura della navata centrale venne realizzata nel 1561). \nIl giorno 8 ottobre 1606 l'arcivescovo di Ravenna insieme al cardinale camerlengo Pietro Aldobrandini consacrarono la basilica assieme al relativo convento. Nel 1710 venne realizzato il nuovo altare maggiore e, nel 1784, fu ultimata la facciata, opera di Camillo Morigia.\nNel 1797 la chiesa sub\u00ec gli effetti dell'invasione francese: il santuario, infatti, fu spogliato e depredato ed i monaci vennero espulsi. Da allora la Pinacoteca di Brera conserva il dipinto, detto anche Pala Portuense raffigurante \"La Vergine in trono con il Bambino, i Santi Anna, Elisabetta, Agostino e il beato Pietro degli Onesti\" del pittore Ercole de Roberti. L'anno successivo vennero chiusi sia il monastero, sia la chiesa, che furono adibiti a caserma militare. Solo nel 1828 il monastero fu riaperto, ma venne definitivamente chiuso nel 1886 a causa delle leggi sulla liquidazione dell'asse ecclesiastico (Regio decreto n. 3036 del 7 luglio 1866), e divenne uno stabilimento dolciario. \nAlla fine del XIX secolo la chiesa di Santa Maria in Porto fu ceduta al clero diocesano, diventando sede parrocchiale. La nuova parrocchia incorpor\u00f2 il territorio della parrocchia soppressa che faceva capo alla chiesa di Santa Barbara. Per iniziativa dell'arcivescovo Vincenzo Moretti (1871-1879), e dei suoi successori, il culto della Madonna Greca fu ripristinato. Il 21 aprile 1900, nelle celebrazioni per il suo ottavo centenario, l'immagine della Vergine fu solennemente incoronata.\nColpita da una bomba inesplosa nell'area del coro il 24 luglio 1944, la chiesa \u00e8 stata in seguito restaurata. Oggi il monastero \u00e8 in parte adibito ad abitazione dei monaci dell'Ordine di San Paolo Primo Eremita, che officiano tuttora, e in parte \u00e8 sede della Pinacoteca civica (dal 1972).\nDescrizione.\nEsterno.\nLa basilica di Santa Maria in Porto sorge nel tratto iniziale di via Roma.\nLa chiesa, che d\u00e0 su un ampio spiazzo rettangolare con aiuole, \u00e8 preceduta da una scalinata, terminata nel 1783. La bianca facciata in pietra d'Istria, a salienti, \u00e8 opera di Camillo Morigia ed \u00e8 stata terminata nel 1784. Essa \u00e8 divisa in due fasce sovrapposte da un alto cornicione: la fascia inferiore, di ordine ionico, corrisponde a tutte e tre le navate; quella superiore, di ordine corinzio, corrisponde soltanto alla navata centrale.\nLa fascia inferiore \u00e8 scandita in tre settori principali da altri quattro, ciascuno dei quali composto da due semicolonne con, al centro, una nicchia. Entro le nicchie, si trovano delle statue di santi, realizzate dallo scultore veronese Diomiro Cignaroli. Esse raffigurano, da sinistra: la \"Carit\u00e0\", la \"Fede\", la \"Speranza\" e l'\"Umilt\u00e0\". Ognuno dei tre settori principali accoglie un portale, con frontone spezzato sorretto da due colonne ioniche, una per lato. Il portale centrale, pi\u00f9 grande rispetto agli altri due, \u00e8 sormontato dalla statua raffigurante la \"Madonna Greca\", del 1689; le colonne che ne sorreggono il frontone sono del V secolo e provengono dalla ormai scomparsa Basilica di San Lorenzo in Caesarea.\nLa fascia superiore, invece, corrisponde soltanto al settore centrale e a quelli ad esso adiacenti della fascia inferiore. Nel settore di mezzo si apre un grande finestrone rettangolare con balaustra, sormontato dallo stemma del monastero di Santa Maria in Porto; nei due settori laterali, invece, entro nicchie, le statue di \"San Lorenzo\", a sinistra, e di Piero degli Onesti. Alle due estremit\u00e0 della facciata, poi, vi sono le statue di \"Sant'Agostino\", a sinistra, e \"Sant'Ubaldo\".\nLa facciata termina con un frontone triangolare, con il monogramma mariano.\nAll'incrocio tra la navata centrale e il transetto, si eleva il tiburio ottagonale, con, all'esterno, un doppio ordine; nell'ordine inferiore, si aprono quattro finestre, una in corrispondenza di ciascuno dei lati obliqui. Il tiburio termina con una lanterna, anch'essa ottagonale, che raggiunge i 53 metri di altezza.\nInterno.\nLa basilica di Santa Maria in Porto ha una pianta a croce latina, con aula divisa in tre navate di sei campate le laterali e tre la centrale, coperte con volta a vela.\nLungo le navate laterali, si aprono sei cappelle per lato; tutte le cappelle laterali sono a pianta rettangolare, con volta a botte e altare barocco in marmo. nella quarta cappella destra, sull'altare, vi \u00e8 la pala \"Martirio di San Giacomo Minore\", realizzata dal ferrarese Ippolito Scarsella, detto \"lo Scarsellino\"; nella cappella successiva, si trova la pala \"Martirio di Santa Margherita\", di Cesare Corte, affiancato dalle statue in stucco \"San Pier Damiani\" e \"Pietro Peccatore\", del XVIII secolo. Nella terza cappella di sinistra, invece, vi \u00e8 il dipinto di Palma il Giovane \"Martirio di San Marco\" e, in quella successiva, un pregevole \"Crocifisso\" del XV secolo.\nI due bracci del transetto sono costituiti da una campata quadrata con volta a vela e da un'abside semicircolare delimitata da balaustra marmorea e con altare anch'esso in marmo. Sull'altare di sinistra, vi \u00e8 la \"Madonna Greca\", bassorilievo marmoreo del IX secolo proveniente dall'oriente raffigurante la Madonna orante con un ampio mantello che, secondo la tradizione, il giorno 8 aprile 1100, sulla spiaggia nei pressi di Classe apparve tra due angeli ad un gruppo di religiosi. Sull'altare del braccio destro del transetto, invece, si trova il dipinto \"San Lorenzo\" del bolognese Emilio Taruffi.\nIn corrispondenza della navata centrale, oltre la crociera, si trova l'abside, costituita anch'essa, come i transetti, da una campata quadrata con volta a vela e da un'abside semicircolare. Al centro, si trova l'altare maggiore, del 1710. Sopra la mensa, vi \u00e8 il pregevole \"ciborio\" in marmi policromi, proveniente dall'altare precedente, iniziato nel 1627 da Giuseppe Vivoli e terminato negli anni successivi da Ascanio Mula. Ai suoi lati, due angeli in marmo di Carrara.\nDietro l'altare, a ridosso della parete semicircolare, si trova il pregevole \"coro ligneo\" del XVI secolo, opera di Marino Francese. Composto da 75 stalli, si articola in due ordini sovrapposti, dei quali quello superiore con decorazioni scolpite. Al centro dell'abside, fra due grandi finestre rettangolari, vi \u00e8, entro una ricca cornice lignea dorata e intagliata, la pala \"Annunciazione\" del riminese Giovanni Laurentini.\nOrgano a canne.\nSulle due pareti laterali dell'abside, vi sono le due cantorie lignee del XVIII secolo, ognuna delle quali in origine accoglieva un suo organo. Gli strumenti, pi\u00f9 volte rimaneggiati, sono stati unificati nel 1978 dall'organaro ferrarese Gianni Ferraresi e, in tale occasione, restaurati ed adattati ai canoni dell'epoca.\nLo strumento attuale, riutilizza, degli organi precedenti, le casse lignee e, solo in parte, il materiale fonico. La trasmissione \u00e8 integralmente elettrica, con consolle mobile indipendente posta alla destra dell'altare maggiore. Essa ha due tastiere di 61 note ciascuna ed una pedaliera concavo-radiale di 32. Le facciate delle due casse, identiche, sono composte da tre campi principali separati da lesene, ciascuno dei quali avente 11 canne di principale disposte in cuspide unica con bocche \"a mitria\" allineate orizzontalmente; sopra ciascuno dei due campi laterali, vi \u00e8 un \"organetto morto\".\nLa Madonna Greca.\nNella chiesa \u00e8 venerata la Sacra immagine della Madonna Greca, Patrona di Ravenna. Secondo la tradizione, l'immagine giunse a Ravenna miracolosamente da Costantinopoli nell'anno 1100, il giorno della Domenica \"in albis\". Fu rinvenuta sulla spiaggia dai monaci di Santa Maria in Porto Fuori.\nSi tratta di un bassorilievo bizantino scolpito in marmo pario, risalente a un'et\u00e0 anteriore al Concilio di Efeso (431). \nContestualmente alla collocazione del bassorilievo, fra' Serafino Merlini, superiore dei Canonici Lateranensi, trasport\u00f2 all'interno della chiesa tutte le sacre reliquie che, con l'autorizzazione del pontefice, pot\u00e9 raccogliere da tutti i monasteri dell'ordine."}
{"id": "4200233", "revid": "287204", "url": "https://it.wikipedia.org/wiki?curid=4200233", "title": "Cerekvice nad Loucnou", "text": ""}
{"id": "4200234", "revid": "767487", "url": "https://it.wikipedia.org/wiki?curid=4200234", "title": "Nubeena", "text": "Nubeena \u00e8 una citt\u00e0 della Tasmania, in Australia; essa si trova 100 chilometri a sud-est di Hobart ed \u00e8 la sede della Municipalit\u00e0 di Tasman. Al censimento del 2006 contava 277 abitanti."}
{"id": "4200235", "revid": "2056951", "url": "https://it.wikipedia.org/wiki?curid=4200235", "title": "Type 38", "text": ""}
{"id": "4200236", "revid": "647919", "url": "https://it.wikipedia.org/wiki?curid=4200236", "title": "Fucile da cavalleria Type 44", "text": ""}
{"id": "4200238", "revid": "1305772", "url": "https://it.wikipedia.org/wiki?curid=4200238", "title": "Type 44", "text": ""}
{"id": "4200240", "revid": "1598666", "url": "https://it.wikipedia.org/wiki?curid=4200240", "title": "Oatlands (Tasmania)", "text": "Oatlands \u00e8 una citt\u00e0 della Tasmania, in Australia; essa si trova 80 chilometri a nord di Hobart ed \u00e8 la sede della Municipalit\u00e0 di Southern Midlands. Al censimento del 2006 contava 540 abitanti."}
{"id": "4200241", "revid": "287204", "url": "https://it.wikipedia.org/wiki?curid=4200241", "title": "Editions de Minuit", "text": ""}
{"id": "4200242", "revid": "287451", "url": "https://it.wikipedia.org/wiki?curid=4200242", "title": "Pino Bagliani", "text": ""}
{"id": "4200247", "revid": "767487", "url": "https://it.wikipedia.org/wiki?curid=4200247", "title": "Lingua ocuilteca", "text": "La lingua ocuilteca, chiamata anche tlahuica o matlatzinca atzingo nello standard ISO 639-3, \u00e8 una lingua oto-mangue parlata in Messico.\nDistribuzione geografica.\nSecondo i dati del censimento del 2010 effettuato dall'Instituto Nacional de Estad\u00edstica y Geograf\u00eda (INEGI), i locutori di ocuilteco in Messico sono 745.\nClassificazione.\nSecondo l'edizione 2009 di \"Ethnologue\", la classificazione \u00e8 la seguente:"}
{"id": "4200248", "revid": "125583089", "url": "https://it.wikipedia.org/wiki?curid=4200248", "title": "Lisandro (nome)", "text": "Origine e diffusione.\nDeriva dal nome greco \u039b\u03cd\u03c3\u03b1\u03bd\u03b4\u03c1\u03bf\u03c2 (\"Lysandros\"), composto da \u03bb\u1fe1\u0301\u03c9 (\"l\u016b\u0301\u014d\", all'infinito \u03bb\u03cd\u03b5\u03b9\u03bd, \"l\u016b\u0301ein\", \"liberare\", \"sciogliere\") o \u03bb\u03cd\u03c3\u03b9\u03c2 (\"l\u00fasis\", \"liberazione\") e \u1f00\u03bd\u03b4\u03c1\u03cc\u03c2 (\"andr\u00f3s\", genitivo di \u1f00\u03bd\u03ae\u03c1, \"an\u1e17r\", \"uomo\", \"maschio\"); entrambi sono elementi ben presenti nell'onomastica greca: il primo si trova anche in Lisimaco, mentre il secondo, molto diffuso, \u00e8 presente ad esempio in Cassandra, Andronico, Filandro, Evandro e Menandro. Il significato complessivo viene variamente interpretato come \"che libera l'uomo\", \"liberatore di uomini\", \"liberazione dell'uomo\", \"uomo che libera\", \"liberatore\" o \"uomo libero\".\nIl nome \u00e8 celebre per essere stato portato da Lisandro, un militare e ammiraglio spartano, che sbaragli\u00f2 gli ateniesi nella battaglia di Egospotami, ed \u00e8 stato poi usato da Shakespeare per il protagonista del \"Sogno di una notte di mezza estate\". Va notato che, in italiano, \"Lisandro\" pu\u00f2 talvolta essere una forma dialettale di Alessandro, tramite il lombardo \"Lisander\".\nOnomastico.\nSi tratta di un nome adespota, cio\u00e8 che non \u00e8 portato da alcun santo; l'onomastico si festeggia quindi il 1\u00ba novembre, giorno di Ognissanti, oppure lo stesso giorno di Alessandro."}
{"id": "4200251", "revid": "767487", "url": "https://it.wikipedia.org/wiki?curid=4200251", "title": "Rosny Park", "text": "Rosny Park \u00e8 una citt\u00e0 della Tasmania, in Australia; essa si trova 7 chilometri a est di Hobart ed \u00e8 la sede della Citt\u00e0 di Clarence."}
{"id": "4200252", "revid": "47767", "url": "https://it.wikipedia.org/wiki?curid=4200252", "title": "Lysandros", "text": ""}
{"id": "4200253", "revid": "47767", "url": "https://it.wikipedia.org/wiki?curid=4200253", "title": "Lysandra", "text": ""}
{"id": "4200254", "revid": "1494169", "url": "https://it.wikipedia.org/wiki?curid=4200254", "title": "Lisandra (disambigua)", "text": ""}
{"id": "4200256", "revid": "767487", "url": "https://it.wikipedia.org/wiki?curid=4200256", "title": "Deniz Aytekin", "text": "Carriera.\nDiventato nel 2004 ufficialmente un arbitro DFB, dopo il classico iter nei campionati minori tedeschi, raggiunge la 2.Bundesliga nel 2006 e la massima divisione nel 2008. Il 1\u00ba gennaio 2011 riceve la nomina FIFA. Il 12 settembre 2012 fa il suo esordio da internazionale in una gara tra nazionali maggiori nella partita di qualificazione a Brasile 2014, tra Bosnia-Erzegovina e Lettonia, terminata 4-1.\nDopo alcune apparizioni in turni preliminari dell'Europa League, nel settembre 2011 fa il suo esordio anche nella fase a gironi di tale competizione, dirigendo un match tra gli inglesi del Birmingham City e i portoghesi dello Sporting Braga.\nNel giugno 2012 prende parte agli Europei in Polonia ed Ucraina in qualit\u00e0 di arbitro di porta, nel team arbitrale capitanato dal connazionale Wolfgang Stark.\nNell'ottobre 2012 arriva anche l'esordio nella fase a gironi della Champions League, in un match della terza giornata tra i danesi del Nordsj\u00e6lland e gli italiani della Juventus.\nA livello nazionale, in sei anni di permanenza nella massima serie tedesca, ha gi\u00e0 diretto oltre 90 partite (dato aggiornato al dicembre 2014).\nNell'ottobre 2015 \u00e8 selezionato dalla FIFA per prender parte al Campionato mondiale di calcio Under-17 2015 in programma in Cile."}
{"id": "4200257", "revid": "287204", "url": "https://it.wikipedia.org/wiki?curid=4200257", "title": "Scottsdale (Australia)", "text": "Scottsdale \u00e8 una citt\u00e0 della Tasmania, in Australia; essa si trova 250 chilometri a nord di Hobart ed \u00e8 la sede della Municipalit\u00e0 di Dorset. Al censimento del 2006 contava 1.966 abitanti."}
{"id": "4200260", "revid": "287204", "url": "https://it.wikipedia.org/wiki?curid=4200260", "title": "Sheffield (Australia)", "text": "Sheffield \u00e8 una citt\u00e0 della Tasmania, in Australia; essa si trova 270 chilometri a nord di Hobart ed \u00e8 la sede della Municipalit\u00e0 di Kentish. Al censimento del 2006 contava 1.397 abitanti."}
{"id": "4200261", "revid": "1934238", "url": "https://it.wikipedia.org/wiki?curid=4200261", "title": "Helena Barlow", "text": "Interpreta il suo primo ruolo da protagonista nel film \"Harriet and the Matches\", del 2013."}
{"id": "4200262", "revid": "665277", "url": "https://it.wikipedia.org/wiki?curid=4200262", "title": "U'Papun", "text": ""}
{"id": "4200263", "revid": "436907", "url": "https://it.wikipedia.org/wiki?curid=4200263", "title": "Antidote", "text": "Antidote \u00e8 un singolo del gruppo musicale svedese Swedish House Mafia e del gruppo musicale australiano Knife Party, pubblicato il 16 dicembre 2011 come secondo estratto dal secondo album in studio degli Swedish House Mafia \"Until Now\".\nIl 15 gennaio 2012 \u00e8 stata pubblicata una versione contenente vari remix del brano.\nVideo musicale.\nIl video musicale \u00e8 stato reso disponibile il 19 dicembre 2011, ed \u00e8 disponibile in una versione censurata ed una esplicita."}
{"id": "4200266", "revid": "767487", "url": "https://it.wikipedia.org/wiki?curid=4200266", "title": "Smithton (Australia)", "text": "Smithton \u00e8 una citt\u00e0 della Tasmania, in Australia; essa si trova 410 chilometri a nord-ovest di Hobart ed \u00e8 la sede della Municipalit\u00e0 di Circular Head. Al censimento del 2006 contava 3.361 abitanti."}
{"id": "4200267", "revid": "287204", "url": "https://it.wikipedia.org/wiki?curid=4200267", "title": "Sorell", "text": "Sorell \u00e8 una citt\u00e0 della Tasmania, in Australia; essa si trova 25 chilometri a nord-est di Hobart ed \u00e8 la sede della Municipalit\u00e0 di Sorell. Al censimento del 2006 contava 1.546 abitanti."}
{"id": "4200269", "revid": "287204", "url": "https://it.wikipedia.org/wiki?curid=4200269", "title": "Triabunna", "text": "Triabunna \u00e8 una citt\u00e0 della Tasmania, in Australia; essa si trova 85 chilometri a nord-est di Hobart ed \u00e8 la sede della Municipalit\u00e0 di Glamorgan Spring Bay. Al censimento del 2006 contava 796 abitanti."}
{"id": "4200273", "revid": "52609149", "url": "https://it.wikipedia.org/wiki?curid=4200273", "title": "Love Your Body", "text": ""}
{"id": "4200275", "revid": "52609157", "url": "https://it.wikipedia.org/wiki?curid=4200275", "title": "Fuck Your Body", "text": ""}
{"id": "4200276", "revid": "1767749", "url": "https://it.wikipedia.org/wiki?curid=4200276", "title": "Ulverstone", "text": "Ulverstone \u00e8 una citt\u00e0 della Tasmania, in Australia; essa si trova 300 chilometri a nord di Hobart ed \u00e8 la sede della Municipalit\u00e0 di Central Coast. Al censimento del 2006 contava 9.760 abitanti."}
{"id": "4200277", "revid": "767487", "url": "https://it.wikipedia.org/wiki?curid=4200277", "title": "Westbury (Australia)", "text": "Westbury \u00e8 una citt\u00e0 della Tasmania, in Australia; essa si trova 210 chilometri a nord di Hobart ed \u00e8 la sede della Municipalit\u00e0 di Meander Valley. Al censimento del 2006 contava 1.357 abitanti."}
{"id": "4200282", "revid": "74415", "url": "https://it.wikipedia.org/wiki?curid=4200282", "title": "Compagnia del Jura-Simplon", "text": ""}
{"id": "4200284", "revid": "1543377", "url": "https://it.wikipedia.org/wiki?curid=4200284", "title": "Gran Premio del Giappone 2012", "text": "Il Gran Premio del Giappone 2012 si \u00e8 corso domenica 7 ottobre 2012 sul Circuito di Suzuka, quindicesima prova della stagione del Campionato mondiale di Formula 1. La gara \u00e8 stata vinta dal tedesco Sebastian Vettel su Red Bull Racing-Renault, al suo ventiquattresimo successo nel mondiale. Vettel ha preceduto sul traguardo il brasiliano Felipe Massa su Ferrari ed il giapponese Kamui Kobayashi su Sauber-Ferrari.\nVettel ha conquistato il secondo \"Grand Chelem\" della sua carriera in F1, ottenendo vittoria, \"pole position\", giro pi\u00f9 veloce e conducendo la gara dall'inizio alla fine.\nVigilia.\nSviluppi futuri.\nViene pubblicato ufficialmente il calendario per la stagione 2013. Rispetto alla bozza iniziale vi \u00e8 una piccola variazione rispetto alle date del Gran Premio di Germania e del Gran Premio del Belgio.\nIl 25 settembre il Circuito delle Americhe di Austin supera l'ultima ispezione effettuata da Charlie Whiting, ed \u00e8 cos\u00ec pronto per ospitare a novembre il Gran Premio degli USA. Invece la presenza nel calendario del 2013 dell'altro gran premio statunitense, previsto su un circuito cittadino nel New Jersey, viene messa in dubbio da Bernie Ecclestone per l'assenza di un accordo con gli organizzatori.\nLa Mercedes annuncia l'ingaggio di Lewis Hamilton dalla stagione 2013 e per tre anni. Al suo posto la McLaren ingaggia Sergio P\u00e9rez, proveniente dalla Sauber. Michael Schumacher annuncia il suo ritiro dalla Formula 1 al termine della stagione 2012, pur in presenza di un'offerta della Sauber; il pilota tedesco afferma di trovarsi in una situazione analoga a quella del primo ritiro del 2006 e di non sapere ancora nulla sul suo futuro una volta conclusa la carriera.\nIn merito al regolamento tecnico per il 2013 la FIA decide di bandire i meccanismi definiti di \"Super DRS\" e lo scalino sul musetto delle monoposto: le scuderie, le cui vetture per il 2013 sono gi\u00e0 in fase di progettazione avanzata, potranno coprire lo scalino tramite speciali pannelli. In ambito sportivo viene deciso di non effettuare pi\u00f9 nessuna sessione di test durante la stagione, come accaduto nel 2012 al Mugello.\nAspetti tecnici.\nLa Pirelli, fornitore unico degli pneumatici, annuncia per questo gran premio coperture di tipo \"hard\" e \"soft\".\nA seguito dei problemi di drenaggio dell'acqua sulla pista, riscontrati nelle edizioni precedenti, il tracciato di Suzuka \u00e8 riasfaltato dal termine delle S iniziali fino alla \"chicane\" conclusiva.\nLa zona per l'utilizzo del DRS in gara \u00e8 posta nello stesso tratto dell'edizione 2011, ovvero il rettilineo iniziale, la lunghezza della stessa \u00e8 accorciata di venti metri. Il punto per la determinazione del distacco fra i piloti \u00e8 posto 50 metri prima dell'ultima \"chicane\".\nAspetti sportivi.\nMichael Schumacher \u00e8 penalizzato di dieci posizioni sulla griglia in quanto ritenuto responsabile dell'incidente con Jean-\u00c9ric Vergne, avvenuto nel corso del Gran premio precedente. Jenson Button \u00e8 penalizzato di cinque posizioni sulla griglia di partenza per aver sostituito il cambio.\nDa questa gara il pilota britannico Max Chilton, che ha chiuso al quarto posto nella GP2 Series, \u00e8 nominato pilota di riserva alla Marussia. A seguito delle diatribe tra Cina e Giappone in merito al possedimento delle isole Senkaku il pilota cinese Ma Qing Hua dell'HRT ha delle difficolt\u00e0 nel ricevimento del visto per entrare in Giappone.\nNiki Lauda, pilota austriaco per tre volte campione del mondo di Formula 1, viene ingaggiato come consulente dalla Mercedes. Aveva gi\u00e0 svolto questa funzione alla Jaguar e alla Ferrari.\nL'ex pilota di Formula 1 Derek Warwick \u00e8 nominato quale commissario aggiunto per il gran premio da parte della FIA. Aveva svolto questa funzione, nel corso del 2012, gi\u00e0 nel Gran Premio di Germania. Il pilota olandese Giedo van der Garde, giunto sesto nella GP2 prende parte alla prima sessione di prove libere del venerd\u00ec alla Caterham, come gi\u00e0 fatto nel Gran Premio di Cina, al posto di Heikki Kovalainen. In questa sessione anche Valtteri Bottas prende il posto di Bruno Senna alla Williams-Renault.\nProve.\nResoconto.\nNella prima sessione del venerd\u00ec Jenson Button conquista il tempo migliore, precedendo il compagno di scuderia Lewis Hamilton. Hamilton era stato il pi\u00f9 rapido nella prima fase delle prove, battuto poi da Mark Webber. La sessione si \u00e8 conclusa in leggero anticipo per un'uscita di pista di Nico Rosberg alla curva 4, che ha comportato l'esposizione della bandiera rossa. Altre escursioni di pista erano state effettuate da Michael Schumacher e Timo Glock alla \"Degner\" e da Romain Grosjean alla \"Spoon\".\nAnche la seconda sessione \u00e8 stata interrotta con bandiere rosse, dopo solo sei minuti, per un testacoda di Paul di Resta alla \"Spoon\". Fernando Alonso si \u00e8 posto in testa, battuto da Button, in seguito, poi da Sebastian Vettel. Nella seconda parte della sessione i piloti hanno testato le gomme morbide. Il primo ad andare in testa \u00e8 stato ancora Jenson Button, preceduto poi da Vettel. Nei minuti finali Mark Webber ha abbassato il limite fino a 1'32\"493. Kimi R\u00e4ikk\u00f6nen non ha potuto provare per parte della sessione per problemi tecnici alla batteria del KERS. Negli ultimi minuti della sessione la Caterham di Vitalij Petrov ha perduto l'alettone posteriore in pieno rettilineo.\nAnche nella sessione del sabato Sebastian Vettel si conferma il pi\u00f9 rapido, precedendo Mark Webber e Felipe Massa. Nico H\u00fclkenberg ha colpito le barriere alla \"Degner\": per tale ragione \u00e8 stato costretto a sostituire il cambio: questa sostituzione lo porta a essere penalizzato di cinque posizioni sulla griglia di partenza. Charles Pic viene richiamato e multato di 5.000 euro per aver rallentato Lewis Hamilton nella parte finale del tracciato nel corso delle libere del sabato.\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nIn Q1 Michael Schumacher ottiene la qualificazione solo all'ultimo tentativo. Vengono eliminati i due piloti della Caterham, i due della Marussia e i due della HRT, assieme a Bruno Senna, che per\u00f2 lamenta di essere stato ostacolato da Jean-\u00c9ric Vergne. Per la manovra il francese \u00e8 penalizzato di tre posizioni sulla griglia di partenza.. Buona la prestazione di de la Rosa che si mette dietro la Marussia di Pic e la Caterham di Petrov.\nNella seconda fase vengono eliminati Felipe Massa (a soli due centesimi dal decimo posto), Paul di Resta, Pastor Maldonado, le due Toro Rosso, e le due Mercedes.\nNella terza fase Sebastian Vettel \u00e8 stato subito il pi\u00f9 veloce, tanto che nessuno \u00e8 riuscito a impensierirlo nella fase finale della Q3. In prima fila si \u00e8 portato Mark Webber. I tentativi degli ultimi minuti sono stati penalizzati da un testacoda di Kimi R\u00e4ikk\u00f6nen alla \"Spoon\", che ha comportato l'esposizione di bandiere gialle. Ne \u00e8 stato penalizzato soprattutto Lewis Hamilton, che ha chiuso con il nono tempo. Vettel ha conquistato la sua trentaquattresima \"pole\", la quarta di fila sul tracciato di Suzuka. Solo Michael Schumacher e Ayrton Senna ne hanno conquistate di pi\u00f9 in gare valide per il mondiale di Formula 1. Al termine delle prove Sebastian Vettel \u00e8 stato convocato dai commissari in quanto accusato di aver ostacolato Fernando Alonso nel corso della Q3. Non sono stati presi provvedimenti nei suoi confronti, ma il tedesco ha subito solo una reprimenda.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nAl via Sebastian Vettel mantiene il comando, mentre alla prima curva vi \u00e8 un incidente che costringe Fernando Alonso, con una gomma bucata da Kimi R\u00e4ikk\u00f6nen, e Nico Rosberg, la cui vettura viene colpita da quella di Bruno Senna, al ritiro e all'entrata in pista della \"safety car\". Romain Grosjean e Mark Webber sono costretti a cambiare il musetto ai \"box\". Il francese \u00e8 anche penalizzato con uno \"stop and go\" di dieci secondi per il contatto con l'australiano della Red Bull Racing.\nDopo due giri dietro la vettura di sicurezza riprende la gara con Vettel seguito da Kamui Kobayashi, Jenson Button, Felipe Massa, Kimi R\u00e4ikk\u00f6nen, Sergio P\u00e9rez e Lewis Hamilton. Alla ripartenza, Perez attacca R\u00e4ikk\u00f6nen che resiste e costringe il messicano ad andare largo alla prima curva, finendo per cedere la posizione ad Hamilton. Il messicano si riprende la posizione al sesto giro sorprendendo il britannico al tornantino.\nTra il quattordicesimo e diciassettesimo giro i migliori compiono il loro primo cambio gomme. La classifica vede ancora al comando Vettel, seguito da Felipe Massa, che ha guadagnato due posizioni, poi Kamui Kobayashi, Jenson Button, Kimi R\u00e4ikk\u00f6nen, Lewis Hamilton che ha di nuovo passato Sergio P\u00e9rez. Ancora alla \"Hairpin\" il messicano attacca di nuovo Hamilton al 19\u00ba giro ma questa volta arriva lungo, va in testacoda ed \u00e8 costretto al ritiro.\nIn testa Sebastian Vettel continua a comandare la gara con un buon margine su Massa. Tra il 31\u00ba e 32\u00ba giro vanno alla seconda sosta Hamilton, R\u00e4ikk\u00f6nen e Kobayashi. Al rientro in pista Hamilton resiste al finlandese della Lotus, e guadagna cos\u00ec una posizione. Tra il 35\u00ba e 37\u00ba giro c'\u00e8 il secondo \"pit stop\" anche per Button, Massa e Vettel. La classifica rimane invariata.\nNegli ultimi giri Jenson Button si avvicina a Kamui Kobayashi, ma senza impensierirlo per il terzo posto. Sebastian Vettel vince per la ventiquattresima volta nel mondiale, ottenendo, per la seconda volta dopo il Gran Premio d'India 2011 il \"Grand Chelem\", ovvero vittoria, \"pole\", giro veloce, restando in testa per tutta la gara. Secondo \u00e8 Felipe Massa, che torna a podio per la prima volta dal Gran Premio di Corea 2010. Kamui Kobayashi, terzo, ottiene il suo primo ed unico podio in carriera, primo nipponico a tornarci dopo Takuma Sat\u014d nel Gran Premio degli Stati Uniti d'America 2004.\nRisultati.\nI risultati del gran premio sono i seguenti:"}
{"id": "4200286", "revid": "73843", "url": "https://it.wikipedia.org/wiki?curid=4200286", "title": "Giro delle Fiandre 1980", "text": "Il Giro delle Fiandre 1980, sessantaquattresima edizione della corsa, fu disputato il 30 marzo 1980, per un percorso totale di 265\u00a0km. Fu vinto dal belga Michel Pollentier, al traguardo con il tempo di 6h36'45\" alla media di 38,459\u00a0km/h, che riusc\u00ec a battere i tre specialisti del pav\u00e9 Francesco Moser, Jan Raas e Roger de Vlaeminck.\nPartenza a Sint-Niklaas con 179 ciclisti di cui 46 portarono a termine il percorso."}
{"id": "4200291", "revid": "767487", "url": "https://it.wikipedia.org/wiki?curid=4200291", "title": "Franco C\u00e1ngele", "text": "Carriera.\nClub.\nCresciuto nelle giovanili del Boca Juniors, dalla stagione 2002-2003 \u00e8 integrato nella rosa della prima squadra. Con il Boca Juniors vince la Primera Division, la Coppa Libertadores e la Copa Sudamericana. Nel gennaio 2005 si trasferisce a titolo definitivo all'Independiente. Viene acquistato dal Col\u00f3n nell'estate 2005. Il 17 luglio 2006 viene ceduto in prestito al Sakaryaspor. Terminato il prestito al Sakaryaspor, viene acquistato a titolo definitivo dal Kayserispor. Dopo cinque stagioni con i turchi, l'8 gennaio 2013 rimane svincolato. Il 1\u00ba luglio 2013 trova l'accordo con il Boca Juniors. Il 23 gennaio 2014 viene acquistato dai turchi dell'Elaz\u0131\u011fspor. Al termine della stagione rimane svincolato. Nel gennaio 2016 viene ingaggiato dal Boca Unidos. Al termine della stagione si trasferisce all'Argentinos Juniors, ma il 1\u00ba settembre 2016 torna a titolo definitivo al Boca Unidos.\nNazionale.\nNel 2003 viene convocato dall'under-20 argentina. Con l'under-20 colleziona in totale 10 presenze e 4 reti."}
{"id": "4200293", "revid": "585241", "url": "https://it.wikipedia.org/wiki?curid=4200293", "title": "Prealpi Giulie Meridionali", "text": "Le Prealpi Giulie Meridionali (dette anche \"Catena Mia-Ioanaz-Matajur\") sono un gruppo montuoso delle Prealpi Giulie. Si trovano in Friuli-Venezia Giulia (provincia di Udine e provincia di Gorizia) ed in Slovenia (Goriziano).\nCostituiscono la parte sud-orientale delle Prealpi Giulie. Raggiungono la massima elevazione con il Matajur (1.641\u00a0m).\nClassificazione.\nSecondo la SOIUSA le Prealpi Giulie Meridionali sono un supergruppo alpino con la seguente classificazione:\nDelimitazioni.\nRuotando in senso orario i limiti geografici sono: Sella di Caporetto, fiume Isonzo, colline di Gorizia, Pianura friulana, torrente Cornappo, Sella di Tiulac, torrente Natisone, Sella di Caporetto.\nSuddivisione.\nSecondo la SOIUSA le Prealpi Giulie Meridionali sono ulteriormente suddivise in due gruppi:\nVette.\nAlcune delle vette principali delle Prealpi Giulie Meridionali sono:"}
{"id": "4200294", "revid": "309289", "url": "https://it.wikipedia.org/wiki?curid=4200294", "title": "Whitemark", "text": "Whitemark \u00e8 una citt\u00e0 della Tasmania, in Australia; essa si trova su Flinders Island ed \u00e8 la sede della municipalit\u00e0 di Flinders. Al censimento del 2016 contava 537 abitanti."}
{"id": "4200296", "revid": "110157", "url": "https://it.wikipedia.org/wiki?curid=4200296", "title": "Situla (ceramica greca)", "text": "La situla, intesa come forma vascolare in terracotta a due anse, tipica della Grecia orientale di epoca arcaica \u00e8 un contenitore di forma tubolare, con un leggero rigonfiamento alla base e orlo largo e piatto, al di sotto del quale si impostano due piccole anse verticali. Erano oggetti d'uso domestico di origine rodia, attestati a partire dalla fine del VII secolo a.C. da alcuni esemplari trovati a Vroulia e datati tra VII e VI secolo a.C. Le situle greco-orientali sono generalmente decorate in modo semplice con fasce di vernice nera e ornamenti lineari; gli esemplari prodotti con intenti ornamentali sono rari e presentano un anello a rilievo tra le anse e l'orlo.\nLe situle di Daphnai.\nLe \"situle di Daphnai\" derivano il nome dal primo ritrovamento a Tell Defenneh in Egitto, nel luogo che si ritiene essere stato la fortezza dell'antica Daphnai, costruita da Psammetico I nel VII secolo a.C. e abitata da mercenari greci provenienti dalla Caria e dalla Ionia. Alla presenza di queste guarnigioni greche si devono i resti ceramici (ceramica attica a figure nere, ceramica di Fikellura, ceramica clazomenia) scavati da Flinders Petrie nel 1886, tra i quali si distinsero circa trenta esemplari che lo stesso archeologo chiam\u00f2 \"situle\".\nClassificazione.\nSi distinguono due gruppi principali (gruppo B e gruppo C) che differiscono per alcuni aspetti decorativi e per il tipo di fabbricazione. Entrambi i gruppi hanno il corpo suddiviso in tre campi, il campo superiore tra le anse \u00e8 figurato e talvolta diviso in tre pannelli. I dettagli delle figure sono segnati sia con porpora aggiunto sia con incisioni. Le anse sono frequentemente zigrinate.\nIl gruppo B (comprendente esemplari trovati a Tell Defenneh, Rodi e Menfi) ha pareti spesse e talvolta decorazioni di derivazione subgeometrica affiancano un pannello figurato centrale nel campo principale fra le anse; i campi inferiori sono dipinti di nero e separati da fasce a risparmio; il luogo di origine sembra essere Rodi e sono datate circa al secondo quarto del VI secolo a.C.\nIl gruppo C (da Ialiso e Tell Defenneh) ha l'argilla di un marrone pi\u00f9 chiaro, la parete \u00e8 sottile e i campi inferiori sono decorati con fiori di loto, palmette e boccioli pendenti, incisi e con color porpora aggiunto, una decorazione simile a quella che si trova nelle coppe di Vroulia. \u00c8 datato tra il 530 e il 500 a.C. ma il luogo di origine allo stato degli studi pu\u00f2 trovarsi a Rodi quanto a Tell Defenneh."}
{"id": "4200297", "revid": "1543377", "url": "https://it.wikipedia.org/wiki?curid=4200297", "title": "Hockey Club Lev 2012-2013", "text": "La stagione 2012-2013 \u00e8 la seconda che lHockey Club Lev disputa nella Kontinental Hockey League, la prima stagione giocata a Praga dopo il trasferimento da Poprad. Il Lev \u00e8 riuscito a qualificarsi per i playoff dove \u00e8 stato eliminato al primo turno dal CSKA Mosca, ha concluso la stagione al 15\u00ba posto della Lega, con 76 punti in 52 partite, top scorer della squadra \u00e8 stato Jakub Klepi\u0161 con 38 punti (20 gol e 18 assist).\nEventi della stagione.\nDopo la stagione 2011\u201312, sono state fatte delle speculazioni su di un trasferimento a Praga, dove si potrebbe giocare nell'O2 Arena con una capacit\u00e0 di quasi 18.000 posti. Il 29 marzo 2012, la federazione di Hockey ceca (\u010cSLH) d\u00e0 l'autorizzazione all'HC Lev di giocare nella Repubblica Ceca. Il 24 aprile l'HC Lev chiede ufficialmente alla KHL di giocare a Praga dalla stagione 2012-2013. Lo stadio non sar\u00e0 la O2 Arena ma la Tesla Arena che verr\u00e0 condivisa con lo Sparta Praga che \u00e8 anche squadra affiliata all'HC Lev. \u00c8 stato comunque trovato una accordo con i gestori della O2 Arena per disputare quattro partite casalinghe in questa prima stagione.\nIl Lev ha iniziato la stagione il 6 settembre 2012 in casa con una vittoria per 2-1 contro la Dinamo Riga. Lev iniziato forte, e vincendo 5 delle prime 6 partite, portandosi in testa alla Western Conference. Dopo che \u00e8 entrato in vigore il lockout NHL nel mese di settembre, il Lev mette sotto contratto Jakub Vor\u00e1\u010dek, Ji\u0159\u00ed Hudler e Zdeno Ch\u00e1ra per tutta la durata del lockout.\nIl 10 ottobre durante la partita HC Lev - OHK Dinamo disputata alla O2 Arena di Praga \u00e8 stato stabilito il nuovo record di affluenza per una partita della KHL con 16 304.\nIl 26 ottobre, dopo 9 sconfitte nelle ultime 10 partite, l'HC Lev decide di sollevare dall'incarico l'allenatore Josef Janda\u010d; la squadra viene affidata ad interim agli assistenti allenatori Ji\u0159\u00ed Kalous e Vitalij Karamnov. Il 6 novembre il HC Lev annuncia di aver nominato quale nuovo capo allenatore il ceco V\u00e1clav S\u00fdkora.."}
{"id": "4200298", "revid": "287204", "url": "https://it.wikipedia.org/wiki?curid=4200298", "title": "Wynyard (Tasmania)", "text": "Wynyard \u00e8 una citt\u00e0 della Tasmania, in Australia; essa si trova 340 chilometri a nord-ovest di Hobart ed \u00e8 la sede della Municipalit\u00e0 di Waratah-Wynyard. Al censimento del 2006 contava 4.812 abitanti."}
{"id": "4200301", "revid": "22356", "url": "https://it.wikipedia.org/wiki?curid=4200301", "title": "Chondrosteus", "text": "Il condrosteo (gen. Chondrosteus) \u00e8 un pesce osseo estinto, appartenente agli acipenseriformi. Visse nel Giurassico inferiore (Hettangiano/Sinemuriano, circa 200 - 190 milioni di anni fa) e i suoi resti fossili sono stati ritrovati in Inghilterra. \nDescrizione.\nQuesto pesce possedeva un corpo relativamente robusto e allungato, che poteva raggiungere il metro di lunghezza. Il cranio era dotato di uno scudo ben sviluppato, costituito da ossa robuste ornate da granulazioni rivestite da ganoina. Le mascelle, stranamente, erano sprovviste di qualunque tipo di dentatura ed erano anche assenti le costole. La pelle non era rivestita da alcun tipo di squama, e presentava la stessa condizione liscia riscontrata negli attuali pesci spatola (\"Polyodon spathula\"). La coda era robusta e fortemente eterocerca. \"Chondrosteus\", inoltre, era sprovvisto di un osso postorbitale, mentre sulla mandibola era presente un profondo solco laterale. L'osso basibranchiale, al contrario degli altri acipenseriformi, era ossificato.\nClassificazione.\n\"Chondrosteus\" \u00e8 stato descritto per la prima volta nel 1858, sulla base di resti fossili precedentemente studiati dal grande paleontologo Louis Agassiz. \"Chondrosteus\" \u00e8 considerato uno dei primi e pi\u00f9 arcaici acipenseriformi, un gruppo di pesci ai quali appartengono gli attuali storioni e pesci spatola. La forma del corpo e la coda eterocerca richiama altri pesci estinti di epoche anteriori, come \"Birgeria\" del Triassico. \"Chondrosteus\" d\u00e0 il nome alla famiglia dei condrosteidi, che comprende altre forme simili come \"Gyrosteus\" e \"Strongylosteus\", entrambi di dimensioni maggiori. \nA \"Chondrosteus\" sono attribuite due specie: Chondrosteus acipenseroides e C. pachyurus. Entrambe sono note grazie a esemplari rinvenuti a Lyme Regis, nel Dorset, ma mentre la prima \u00e8 nota grazie a numerosi fossili completi, la seconda \u00e8 nota solo grazie a esemplari imperfetti. \"C. acipenseroides\" \u00e8 stato ritrovato anche a Barrow-on-Soar, nel Leicestershire.\nSecondo le analisi filogenetiche pi\u00f9 recenti (Hilton e Forey, 2009) \"Chondrosteus\" e i suoi stretti parenti sono considerati i pi\u00f9 arcaici fra gli acipenseriformi, ancestrali a un gruppo costituito dagli storioni (Acipenseridae), dai pesci spatola (Polyodontidae) e da altre forme estinte (Peipiaosteidae)."}
{"id": "4200303", "revid": "287204", "url": "https://it.wikipedia.org/wiki?curid=4200303", "title": "Zeehan", "text": "Zeehan \u00e8 una citt\u00e0 della Tasmania, in Australia; essa si trova 300 chilometri a nord-ovest di Hobart ed \u00e8 la sede della Municipalit\u00e0 di West Coast. Al censimento del 2006 contava 845 abitanti."}
{"id": "4200304", "revid": "765851", "url": "https://it.wikipedia.org/wiki?curid=4200304", "title": "HD 128898", "text": ""}
{"id": "4200305", "revid": "1805885", "url": "https://it.wikipedia.org/wiki?curid=4200305", "title": "Emperor (film)", "text": "Emperor \u00e8 un film del 2012 diretto da Peter Webber con protagonisti Matthew Fox e Tommy Lee Jones.\nTrama.\n1945. Piegato da due bombe atomiche, il Giappone si \u00e8 da poco arreso alle potenze alleate, mettendo fine alla seconda guerra mondiale. Il Generale Douglas MacArthur, comandante della forza di occupazione americana, giunge nel Paese con l'incarico di risollevarlo dal baratro e aiutarlo a ripartire, oltre ad assicurare alla giustizia americana i pi\u00f9 importanti gerarchi e comandanti militari che hanno in qualche modo favorito l'inizio e la prosecuzione delle ostilit\u00e0.\nIn particolare, l'opinione pubblica americana esige la testa dell'imperatore Hirohito per vendicare l'onta di Pearl Harbor, ma processare e probabilmente condannare a morte un uomo ancora reputato dal suo popolo un vero e proprio dio in Terra potrebbe portare a conseguenze imprevedibili, con il rischio di una rivolta generale e la minaccia concreta rappresentata dalle mire espansionistiche dell'Unione Sovietica, distante appena una manciata di miglia dalle coste giapponesi, che potrebbe approfittare del caos per ottenere un controllo politico e territoriale sull'arcipelago. Tra i consiglieri di MacArthur vi \u00e8 il generale Bonner Fellers, a cui viene assegnata un'indagine volta a stabilire il destino dell'Imperatore: Hirohito deve essere ritenuto responsabile dell'attacco di Pearl Harbor, e pertanto processato o impiccato come criminale di guerra?\nPer Fellers, affiancato dal suo autista giapponese Takahashi, inizia quindi una lunga indagine volta ad appurare il ruolo avuto da Hirohito nell'inizio e nella conduzione della guerra, cui nel tempo si sovrappone il ricordo, piacevole e insieme doloroso, della sua storia d'amore con Aya, una studentessa giapponese conosciuta all'universit\u00e0, durata fino alla loro drammatica separazione poco prima dell'inizio delle ostilit\u00e0.\nLe indagini condotte dal generale, che trova malgrado tutto una non indifferente barriera di omert\u00e0 eretta da molti imputati e testimoni al fine di tutelarsi, tramite i colloqui con individui come l'ex primo ministro Konoe e il consigliere imperiale Kido disegnano con il tempo il ritratto di un Hirohito debole, quasi asservito alla propaganda imperialista e fanatica dei gerarchi raccolti attorno alla figura carismatica di Hideki T\u014dj\u014d, che pur non avendo fatto nulla per impedire al Giappone di entrare in guerra ebbe comunque il coraggio di sfidare apertamente, a rischio della propria vita, l'autorit\u00e0 dei generali per obbligarli ad accettare la pace dopo i devastanti bombardamenti atomici su Hiroshima e Nagasaki.\nAlla fine, anche influenzato da un colloquio chiarificatore con lo zio di Aya, Bonners prender\u00e0 infine la sua decisione, destinata a cambiare per sempre la storia del Giappone.\nProduzione.\nLe riprese del film, effettuate tra Giappone (Tokyo) e Nuova Zelanda (Auckland, Wellington e Hamilton), iniziarono nel gennaio 2012.\nDistribuzione.\nLa prima clip tratta dal film viene pubblicata il 14 settembre 2012. La premi\u00e8re viene proiettata al Toronto International Film Festival nel settembre 2012. Il 18 gennaio 2013 viene invece diffuso online il primo trailer del film.\nIl film \u00e8 stato distribuito nelle sale italiane a partire dal 10 ottobre 2013, a cura della One Movie. \u00c8 stato trasmesso in prima visione TV su Rai3 il 19 dicembre 2013 alle 21:15, raggiungendo uno share del 5,64%."}
{"id": "4200306", "revid": "24443", "url": "https://it.wikipedia.org/wiki?curid=4200306", "title": "Catena Mia-Ioanaz-Matajur", "text": ""}
{"id": "4200307", "revid": "765851", "url": "https://it.wikipedia.org/wiki?curid=4200307", "title": "HD 112185", "text": ""}
{"id": "4200308", "revid": "651088", "url": "https://it.wikipedia.org/wiki?curid=4200308", "title": "Caverna Elefanta", "text": ""}
{"id": "4200309", "revid": "24443", "url": "https://it.wikipedia.org/wiki?curid=4200309", "title": "Catena Plauris-Musi-Chiampon", "text": ""}
{"id": "4200311", "revid": "765851", "url": "https://it.wikipedia.org/wiki?curid=4200311", "title": "HD 112413", "text": ""}
{"id": "4200312", "revid": "765851", "url": "https://it.wikipedia.org/wiki?curid=4200312", "title": "HD 12447", "text": ""}
{"id": "4200313", "revid": "765851", "url": "https://it.wikipedia.org/wiki?curid=4200313", "title": "HD 15089", "text": ""}
{"id": "4200317", "revid": "33751", "url": "https://it.wikipedia.org/wiki?curid=4200317", "title": "Prima Lega 2011-2012 (Bahrein)", "text": "La Bahrein First Division League 2011-2012 \u00e8 la 55\u00aa edizione della massima competizione nazionale per club del Bahrein, la squadra campione in carica \u00e8 l'Al-Muharraq Sports Club.\nClassifica.\nLegenda:\n\u00a0\u00a0\u00a0\u00a0\u00a0 Campione del Bahrein 2011-2012, ammessa alla Coppa dell'AFC 2013\n\u00a0\u00a0\u00a0\u00a0\u00a0 Ammessa alla Coppa dell'AFC 2013\n\u00a0\u00a0\u00a0\u00a0\u00a0 Retrocessa in Bahrein Second Division 2012-2013\nNote:"}
{"id": "4200321", "revid": "767487", "url": "https://it.wikipedia.org/wiki?curid=4200321", "title": "Somatogamia", "text": "La somatogamia (o pseudogamia) \u00e8 il fenomeno attraverso il quale, due gameti di segno opposto (\"+\" e \"-\"), quindi del tutto identici fra loro, si fondono per dare origine ad un nuovo individuo diploide. Si verifica in ascomiceti e basidiomiceti."}
{"id": "4200330", "revid": "22356", "url": "https://it.wikipedia.org/wiki?curid=4200330", "title": "Barrow-on-Soar", "text": ""}
{"id": "4200339", "revid": "1543377", "url": "https://it.wikipedia.org/wiki?curid=4200339", "title": "Ologamia", "text": "L'ologamia \u00e8 un tipo di riproduzione sessuale, attraverso la quale, un individuo unicellulare, si trasforma in un gamete per fondersi con un altro individuo, anch'esso diventato gamete. Lo si ritrova nelle amebe. Un fenomeno attinente \u00e8 quello dell'olocarpia dove una cellula vegetativa o tutto l'organismo unicellulare, diventa un gamete."}
{"id": "4200342", "revid": "767487", "url": "https://it.wikipedia.org/wiki?curid=4200342", "title": "Televisione (film)", "text": "Televisione \u00e8 un film di fantascienza del 1931 diretto da Charles de Rochefort, tratto da una commedia di Howard Irving Young. Oltre che in lingua italiana, il film venne girato simultaneamente in francese (\"Magie moderne\"), olandese (\"Der Sensatie der toekomst\"), svedese (\"Tr\u00e5dl\u00f6st och k\u00e4rleksfullt\"), polacco (\"Swiat bez granic\") e romeno (\"Televiziune\").\nTrama.\nAndr\u00e9 Leroy \u00e8 un giovane elettrotecnico che ha progettato un avveniristico apparecchio televisivo. Nel cercare un finanziatore per poter brevettare e produrre l'apparecchio, si mette in contatto con il direttore della ditta presso cui la sua fidanzata lavora. Questi per\u00f2, capita la grande potenzialit\u00e0 dell'invenzione, foriera di ingenti guadagni, tenta di carpirgliela e solo dopo molte peripezie Andr\u00e9 e la fidanzata riusciranno a sventare il suo losco piano.\nProduzione.\nIl film fu prodotto dalla Paramount Pictures (con il nome Paramount Publix Corporation). Venne girato in Francia, negli studi Paramount a Joinville-le-Pont nella Valle della Marna.\nDistribuzione.\nDistribuito dalla Paramount Pictures, usc\u00ec nelle sale cinematografiche italiane nel settembre 1931."}
{"id": "4200345", "revid": "767487", "url": "https://it.wikipedia.org/wiki?curid=4200345", "title": "Willy Aronsen", "text": "Carriera.\nClub.\nAronsen vest\u00ec la maglia del Drammens dal 1949 al 1971.\nNazionale.\nConta 6 presenze per la . Esord\u00ec il 4 luglio 1954, nella sconfitta per 1-0 contro l'."}
{"id": "4200354", "revid": "767487", "url": "https://it.wikipedia.org/wiki?curid=4200354", "title": "Bar\u0131\u015f Memi\u015f", "text": ""}
{"id": "4200356", "revid": "767487", "url": "https://it.wikipedia.org/wiki?curid=4200356", "title": "11 piki no neko to ahoudori", "text": " \u00e8 un film d'animazione del 1986 diretto da Tameo Kohanawa.\nSequel di \"11 piki no neko\", \u00e8 tratto da una famosa serie di libri illustrati per bambini dello scrittore Noboru Baba, ed \u00e8 stato proiettato per la prima volta nel 1986. Il film \u00e8 stato doppiato in tedesco ma non in italiano.\nTrama.\nLa storia narra l'avventura di undici gatti, uno tigrato e gli altri dieci con il pelo azzurro, impegnati nella gestione di un negozio di crocchette e disperati perch\u00e9 gli affari vanno male. Un giorno, per\u00f2, si presenta al villaggio dei gatti un piccolo albatro interessato alle crocchette. Il volatile invita gli undici nel suo villaggio, ma non sa che i felini hanno cattive intenzioni."}
{"id": "4200367", "revid": "124127680", "url": "https://it.wikipedia.org/wiki?curid=4200367", "title": "Ormogonio", "text": "L'ormogonio \u00e8 l'organo di riproduzione dei cianobatteri pluricellulari di tipo filamentoso, costituito da un piccolo gruppo di cellule dotato di movimento attivo che a un certo punto si stacca dalla colonia, per mezzo di cellule disgiuntrici formando un nuovo individuo. Di solito la separazione degli ormogoni avviene per opera di eterocisti intercalari. Derivano da tricomi, e restano ancorate alla guaina per un certo periodo di tempo, fino a quando non si liberano, e formano nuove colonie. La separazione appunto, avviene alla morte delle \"necr\u00ecdi\", cellule poste pi\u00f9 o meno in modo equidistante lungo il filamento."}
{"id": "4200370", "revid": "767487", "url": "https://it.wikipedia.org/wiki?curid=4200370", "title": "Paramount en parade", "text": "Paramount en parade \u00e8 un film del 1930 diretto da Charles de Rochefort. \u00c8 la versione francese di \"Paramount revue\".\nProduzione.\nIl film fu prodotto da Les Studios Paramount.\nDistribuzione.\nDistribuito dalla Les Films Paramount, fu presentato in prima a Parigi il 6 dicembre 1930."}
{"id": "4200371", "revid": "2730", "url": "https://it.wikipedia.org/wiki?curid=4200371", "title": "Isaac Singer", "text": ""}
{"id": "4200374", "revid": "767487", "url": "https://it.wikipedia.org/wiki?curid=4200374", "title": "Gli equilibristi", "text": "Gli equilibristi \u00e8 un film italiano del 2012 diretto da Ivano De Matteo ed interpretato da Valerio Mastandrea e Barbora Bobu\u013eov\u00e1. Il film \u00e8 stato proiettato nelle sale italiane il 14 settembre 2012, dopo essere stato presentato alla 69\u00aa Mostra internazionale d'arte cinematografica di Venezia.\nTrama.\nGiulio \u00e8 un impiegato comunale che si separa dalla moglie dopo un tradimento. Campare con 1200 euro al mese continuando a versare gli alimenti diventa sempre pi\u00f9 difficile per l'uomo, che cerca di sbarcare il lunario vivendo in una situazione problematica e cercando di non perdere la sua dignit\u00e0.\nBibliografia.\nEnrico Riccardo Montone, \"Narrare la realt\u00e0. Etica ed estetica nel cinema di Ivano De Matteo\", 2018, ISBN 9788892347953."}
{"id": "4200386", "revid": "1452073", "url": "https://it.wikipedia.org/wiki?curid=4200386", "title": "Kinect Sesame Street TV", "text": "Kinect Sesame Street TV \u00e8 un videogioco educativo per bambini basato sul franchise \"Sesamo apriti\" \u00e8 pubblicato per Xbox 360. Il gioco richiede l'utilizzo della periferica di controllo Kinect. \u00c8 stato sviluppato e pubblicato dalla Microsoft Studios - Soho Productions ed \u00e8 uscito nei negozi il 16 settembre 2012."}
{"id": "4200392", "revid": "52611006", "url": "https://it.wikipedia.org/wiki?curid=4200392", "title": "Blue bloods", "text": ""}
{"id": "4200393", "revid": "1543377", "url": "https://it.wikipedia.org/wiki?curid=4200393", "title": "Lussemburgo ai Giochi della II Olimpiade", "text": "Il Lussemburgo partecip\u00f2 ai Giochi olimpici di Parigi dal 14 maggio al 28 ottobre 1900. L'unico atleta lussemburghese fu Michel Th\u00e9ato che conquist\u00f2 la medaglia d'oro nella maratona. Ciononostante il CIO accreditata la medaglia alla Francia, dato che la vera nazionalit\u00e0 di Th\u00e9ato fu scoperta solo nel XX secolo."}
{"id": "4200394", "revid": "77990", "url": "https://it.wikipedia.org/wiki?curid=4200394", "title": "Gametangi", "text": ""}
{"id": "4200400", "revid": "114251667", "url": "https://it.wikipedia.org/wiki?curid=4200400", "title": "Torchlight II", "text": "Torchlight II \u00e8 un videogioco di ruolo d'azione sviluppato da Runic Games, e pubblicato il 20 settembre 2012. \u00c8 il sequel del videogioco del 2009, \"Torchlight\", e figura la possibilit\u00e0 di giocare in modalit\u00e0 multiplayer peer-to-peer. La Runic Games originariamente aveva previsto l'uscita della versione per Windows per il 2011, ma a novembre 2011 il presidente della compagnia Travis Baldree ha annunciato il posticipo dell'uscita al 2012.\nTrama.\nLa trama del gioco si ambienta qualche anno dopo gli eventi narrati nel primo capitolo.\nUno dei tre eroi comandati dal giocatore nell'episodio precedente, Alric l'alchimista, corrotto dall'eccessiva esposizione al minerale conosciuto con il nome di Ember (celebre per infondere terribili poteri magici in oggetti e creature varie), distrugge la citt\u00e0 di Torchlight e ruba il cuore di Ordrak il maligno, boss finale del primo capitolo, cercando di riportarlo in vita.\nIl giocatore, impersonando il nuovo eroe scelto all'inizio della partita, avr\u00e0 il compito di inseguire e sconfiggere l'alchimista.\nCaratteristiche.\nCome nel primo episodio, Torchlight II presenta vari dungeon generati casualmente e completamente esplorabili dal giocatore.\nInoltre, sono presenti numerose quest secondarie e il mondo di gioco appare molto pi\u00f9 vasto e vario di quello visto nel predecessore.\nViene inoltre introdotto un ciclo giorno\\notte, condizioni atmosferiche variabili e l'interfaccia \u00e8 stata completamente ridisegnata, apparendo ora pi\u00f9 comoda da utilizzare.\nIl giocatore pu\u00f2 modificare l'aspetto del proprio personaggio, decidendone il sesso, la capigliatura, il colore della pelle e il volto.\nTornano anche in questo seguito, i pet, animaletti che accompagnano il giocatore durante la sua avventura e la possibilit\u00e0 di pescare.\nClassi.\nLe classi utilizzabili dal giocatore, sono in tutto quattro:\nMultiplayer.\nIl gioco presenta una corposa modalit\u00e0 multiplayer, grande mancanza del primo episodio e richiesta a gran voce dai fan, per questo seguito.\nLa modalit\u00e0 prevede la possibilit\u00e0 di affrontare l'avventura principale in cooperativa, per un massimo di sei giocatori, con loot separato, evitando quindi di incorrere in qualsiasi competizione per accaparrarsi gli oggetti migliori.\nUn'addizionale modalit\u00e0 PvP, sar\u00e0 aggiunta in seguito da Runic Games.\nPer giocare online, \u00e8 necessaria la creazione di un account Runic.\nAccoglienza.\nIl gioco fu un gran successo di critica, accolto all'unanimit\u00e0 con grande entusiasmo.\nSul sito Metacritic, ha ottenuto un punteggio complessivo di ben 88 su 100, basato su 65 recensioni; sul Gamerankings, il punteggio \u00e8 un lodevole 88,48%.\nCelebri siti italiani di critica videoludica come Multiplayer o Spaziogames gli hanno assegnato, rispettivamente 9.1 e 9."}
{"id": "4200407", "revid": "1305772", "url": "https://it.wikipedia.org/wiki?curid=4200407", "title": "End of Nations", "text": "End of Nations \u00e8 un videogioco MMORTS per Microsoft Windows. \u00c8 stato sviluppato dalla Petroglyph Games e pubblicato dalla Trion Worlds. Il gioco combina l'azione e la strategia un videogioco strategico in tempo reale tradizionale agli elementi sociali tipici dei massively multiplayer online game (MMO). Il videogioco \u00e8 stato lanciato simultaneamente in America ed Europa nel 2012."}
{"id": "4200411", "revid": "1543377", "url": "https://it.wikipedia.org/wiki?curid=4200411", "title": "Messico ai Giochi della II Olimpiade", "text": "Il Messico partecip\u00f2 ai Giochi olimpici di Parigi dal 14 maggio al 28 ottobre 1900. I quattro messicani presenti nell'Olimpiade parigina ottennero la medaglia di bronzo nel torneo di polo, a pari merito con una squadra franco-britannica."}
{"id": "4200414", "revid": "123723935", "url": "https://it.wikipedia.org/wiki?curid=4200414", "title": "Catena Cavallo-Visentin", "text": "La Catena Cavallo-Visentin \u00e8 un gruppo montuoso delle Prealpi Bellunesi (nelle Prealpi Venete). Si trova in Veneto (provincia di Belluno e provincia di Treviso) e in Friuli-Venezia Giulia (provincia di Pordenone). Costituisce la parte orientale delle Prealpi Bellunesi e raggiunge la massima elevazione con il Col Nudo (2.472\u00a0m). A nord di esso iniziano le Prealpi Carniche con le Dolomiti d'Oltrepiave o \"Dolomiti Friulane\".\nClassificazione.\nSecondo la SOIUSA la Catena Cavallo-Visentin \u00e8 un supergruppo alpino con la seguente classificazione:\nDelimitazioni.\nRuotando in senso orario i limiti geografici sono: Passo di sant'Osvaldo, Valcellina, \"Piana di Pordenone\", \"Colline di Conegliano\", fiume Piave, Valle del Vajont, Passo di sant'Osvaldo.\nSuddivisione.\nSecondo la SOIUSA la Catena Cavallo-Visentin \u00e8 ulteriormente suddivisa in due gruppi e quattro sottogruppi:\nVette.\nAlcune delle vette principali della Catena Cavallo-Visentin sono:"}
{"id": "4200415", "revid": "986213", "url": "https://it.wikipedia.org/wiki?curid=4200415", "title": "Charlotte Stanley, contessa di Derby", "text": "Matrimonio e discendenza.\nIl 26 giugno 1626, Charlotte spos\u00f2 il nobiluomo inglese James Stanley, VII conte di Derby, che fu fatto prigioniero in seguito alla Battaglia di Worcester nel 1651, e fu decapitato a Bolton. Lady Derby fu famosa per la sua difesa di Lathom House nell'assedio di Lathom House da parte delle forze parlamentari nel corso della prima guerra civile inglese nel 1644. Suo marito era anche Signore di Man, e il suo tentativo di barattare l'Isola di Man per la libert\u00e0 di suo marito provoc\u00f2 una rivolta anti-inglese sull'isola guidata da Illiam Dhone.\nCharlotte e Derby furono genitori di quattro figlie femmine e cinque maschi. Solo quattro dei loro figli sembra essere sopravvissuto ad un'et\u00e0 da marito:\nI due figli maschi di Charles, William, il IX Conte (c. 1655\u20131702), e James, il X Conte (1664\u20131736), morirono entrambi senza figli maschi, e di conseguenza, quando James mor\u00ec nel febbraio 1736, i suoi titoli e le propriet\u00e0 passarono a Sir Edward Stanley (1689\u20131776), un discendente del I conte. I successivi Conti di Derby sono suoi discendenti."}
{"id": "4200419", "revid": "54253", "url": "https://it.wikipedia.org/wiki?curid=4200419", "title": "Fonovisa", "text": ""}
{"id": "4200423", "revid": "3535", "url": "https://it.wikipedia.org/wiki?curid=4200423", "title": "Les Pr\u00e9ludes (Po\u00e8me symphonique No. 3)", "text": ""}
{"id": "4200428", "revid": "124123", "url": "https://it.wikipedia.org/wiki?curid=4200428", "title": "Sakae Esuno", "text": "Biografia.\nGi\u00e0 durante gli anni delle scuole, Sakae Esuno presenta alcuni suoi lavori a varie case editrici. Dopo alcuni anni passati come assistente di altri mangaka, nel 2001 Esuno vince l'undicesima edizione del concorso per nuovi autori organizzato dalla rivista \"Shonen Ace\" della Kadokawa Shoten.\nNuovamente, nel 2003, Sakae Esuno \u00e8 ancora una volta il vincitore di questo premio, questa volta grazie al fumetto \"Hanako to g\u00fbwa no terror\" che sar\u00e0 pubblicata dall'anno successivo sino al 2005 proprio su \"Shonen Ace\". Dal gennaio 2006 Sakae Esuno avvia quello che diventer\u00e0 il suo lavoro pi\u00f9 celebre: \"Mirai Nikki\", conclusosi nel dicembre 2010. Dal novembre 2011 al settembre 2016 ha lavorato ad un'altra opera divenuta molto conosciuta come il predecessore, \"Big Order\".\nDal maggio 2017 inizia \"Tantei Akechi wa Ky\u014dran su\", un manga dedicato alle opere di Ranpo Edogawa."}
{"id": "4200437", "revid": "436907", "url": "https://it.wikipedia.org/wiki?curid=4200437", "title": "You Waste Your Time", "text": "You Waste Your Time \u00e8 un singolo del gruppo musicale statunitense Tremonti, pubblicato il 7 maggio 2012 come unico estratto dal primo album in studio \"All I Was\".\nVideo musicale.\nUn videoclip di una performance live di questa canzone \u00e8 stato pubblicato sul canale ufficiale YouTube di Mark Tremonti il 18 maggio 2012, inoltre \u00e8 stato pubblicato un video sempre sullo stesso canale YouTube dove Mark Tremonti insegna a suonare l'assolo della canzone il 2 agosto 2012."}
{"id": "4200438", "revid": "120054094", "url": "https://it.wikipedia.org/wiki?curid=4200438", "title": "Antonio Ongaro", "text": "Biografia.\nQuesto poeta trae le sue origini dalla citt\u00e0 di Padova ove \u00e8 nato, nel 1560. Nell'Universit\u00e0 patavina ha studiato in \"legale\", cos\u00ec si chiamava la giurisprudenza e, quindi ha soggiornato a Roma, presso la famiglia dei fratelli Ruiz, cui ha dedicato l'\"Alceo\", un poemetto \"pescatorio\", ambientato \"nei lidi dove fu Anzio e dove oggi \u00e8 Nettuno\" ed edito a Venezia, da F. Ziletti, nel 1582. Alcuni vogliono che il poemetto s'ispirasse all'\"Aminta\" di Torquato Tasso.\nAttorno al 1581, per circa un anno, Antonio Ongaro ha vissuto a Nettuno, presso i Colonna, per tornare poi a Roma, ove l'amico fraterno Tiberio Palello - detto il \"cupo\" - lo present\u00f2 a Mario Farnese, signore del ducato di Latera e Farnese. Di lui divenne segretario, spesso sostituendolo negli incarichi amministrativi e penali, per la reggenza di quel territorio, specialmente quando Mario Farnese si recava nelle Fiandre a combattere a fianco del cugino, il duca Alessandro Farnese. Visse a Valentano, ove si spos\u00f2 - con Armenia Mascijna, e ove nacquero tre figli Costantino Pollonio, Camilla e Isabella, (frorse quest'ultima morta in tenera et\u00e0). Nel luglio 1593 dett\u00f2 il proprio testamento e la morte dovrebbe essere avvenuta in quei giorni.\nFu sepolto nella Chiesa Collegiata di Valentano e sulla sua pietra tombale in basalto locale \u00e8 riportata la scritta che lui aveva dettato per la sua sepoltura. Era scritta in un distico latino ed esattamente cos\u00ec fu incisa: \"D.O.M. ONGARUS HIC / IACEO ME ANNIS / PERYSSE VIATOR / DIC IVVENEM FAMA / SED PERIISSE SENEM\". (Io Ongaro sono qui sepolto, o viandante, d\u00ec che sono morto giovane d'anni, vecchio per fama).\nLa sua opera principale l'ALCEO fu pubblicata a Venezia dallo Zanetti nel 1582. Le RIME, patrocinate dalla marchesana di Soragna Isabella Pallavicini, apparvero in stampa presso la Tipografia Mariani di Farnese, nel 1600.\nCol nome di \"Affidato\" fu accolto nell'Accademia degli Illuminati, creata da Isabella Pallavicini, suocera di Mario Farnese. . Nonostante la breve vita, Antonio Ongaro riusc\u00ec a crearsi una grande fama, cos\u00ec come volle fosse scritto sulla lapide tombale sopra riportata."}
{"id": "4200447", "revid": "151734", "url": "https://it.wikipedia.org/wiki?curid=4200447", "title": "UDP-glucuronil transferasi", "text": ""}
{"id": "4200451", "revid": "1350351", "url": "https://it.wikipedia.org/wiki?curid=4200451", "title": "Mirco Dondi", "text": "Biografia.\nNelle sue opere si \u00e8 occupato del conflitto nelle sue declinazioni politiche, economiche e sociali. Ne \"La Resistenza tra unit\u00e0 e conflitto\", senza togliere valore a questa esperienza storica, Dondi sottolinea per\u00f2 il peso dei contrasti insistendo sul fatto che i percorsi che la storiografia giudica quasi come scontati (la formazione dei Comitati di liberazione, il processo di unificazione delle formazioni partigiane, la stessa unit\u00e0 del movimento di Resistenza) sono frutto di negoziazioni continue e lotte di potere, spesso anche aspre. \u00c8 tra i primi ad avere studiato il tema del fuoco amico all'interno della Resistenza, cos\u00ec come \u00e8 stato uno dei primi ad avere affrontato il tema della violenza nel dopoguerra con il saggio \"La lunga liberazione\" (1999), un'\u00abindagine sulla difficile uscita del nostro paese dalla guerra civile, sugli strascichi e le scosse di assestamento che accompagnarono la transizione dal fascismo alla democrazia\u00bb. La sua opera \u00e8 stata recensita positivamente da Marcello Flores e Bruno Bongiovanni come lontana dal sensazionalismo, rigorosa, priva di veti censori senza tuttavia essere giustificazionista.\n nel lavoro su piazzale Loreto dove \u00e8 ricostruita la giornata del 29 aprile 1945 a Milano, caratterizzata dall'esposizione del cadavere di Mussolini e dei gerarchi della RSI. Attorno al tema del conflitto sono costruite anche diverse categorie interpretative della sintesi di \"L'Italia repubblicana\".\nHa ideato e dirige il master di comunicazione storica dell'Universit\u00e0 di Bologna.\nNel settembre 2012 ha pubblicato il suo primo romanzo \"I malriusciti\" sul percorso di crescita di un gruppo di adolescenti durante gli anni ottanta.\nOpere.\nTra le sue opere, pubblicate in italiano, si ricordano:"}
{"id": "4200452", "revid": "481666", "url": "https://it.wikipedia.org/wiki?curid=4200452", "title": "Forrest Halsey", "text": "Biografia.\nIniziando la sua carriera nel 1912, partecip\u00f2 come soggettista o sceneggiatore a una settantina di film. Fu occasionalmente, nel 1910, attore in un solo film, \"Salomy Jane\"."}
{"id": "4200462", "revid": "128695", "url": "https://it.wikipedia.org/wiki?curid=4200462", "title": "Gottfried Von Cramm", "text": ""}
{"id": "4200463", "revid": "72396", "url": "https://it.wikipedia.org/wiki?curid=4200463", "title": "Palazzo Farnese (Latera)", "text": "Il Palazzo Farnese \u00e8 uno storico edificio di Latera, in provincia di Viterbo, ed \u00e8 costituito da due grandi blocchi.\nIl primo risale all'Alto Medioevo, ed \u00e8 stato ampliato e restaurato da Ranuccio Farnese il Vecchio dopo il 1408, anno della sua investitura a Vicario e Governatore del Castello di Latera.\n\u00c8 composto da tre piani: il piano terra era adibito a carcere giudiziario, nel primo c'erano gli uffici delle cariche civili e nel terzo gli appartamenti ducali e lo studiolo del Duca.\nIl secondo blocco fu commissionato dal duca Pier Bertoldo Farnese al celebre architetto Iacopo Barozzi il Bello detto il Vignola, e fu terminato nel 1550, in pieno Rinascimento come si pu\u00f2 capire ammirando la sua splendida facciata che da su Piazza della Rocca e il suo cortile interno, composto da arcate e dalla scalata nobile.\nI due blocchi furono uniti dal duca Pietro Farnese verso il 1625 fino a formare un unicum, come lo si pu\u00f2 ammirare ancora oggi. Il tutto \u00e8 collegato con la bellissima Pieve di San Clemente, che si fregia anche del titolo di Collegiata grazie alla disposizione testamentaria del cardinale Girolamo Farnese. Infatti all'interno del Palazzo \u00e8 presente un locale ove si trova il cosiddetto \"Coretto con la grata\", dal quale i Farnese si affacciavano per ascoltare la Santissima Messa senza essere visti dal popolo. Da un'altra stanza i duchi entravano direttamente nella chiesa, che \u00e8 di doppio \"ius patronatus\" (dei duchi e della comunit\u00e0)."}
{"id": "4200468", "revid": "729019", "url": "https://it.wikipedia.org/wiki?curid=4200468", "title": "Lombardia Express", "text": "Il Lombardia Express era un servizio ferroviario della societ\u00e0 Trenord che collegava la stazione di Milano Centrale a quelle di Bergamo e Varese; fu attivo dal 17 settembre 2012 al 6 gennaio dell'anno seguente. Con lo stesso termine si indicava anche la categoria di servizio assegnata alle corse.\nFino a dicembre 2012 il servizio era accessibile previa prenotazione, possibile anche a bordo, ma a una tariffa diversa da quella regionale. In seguito, il servizio divenne accessibile come servizio di sola prima classe. Era inoltre disponibile il servizio ristorazione.\nStoria.\nIl servizio fu avviato il 17 settembre 2012 con l'introduzione delle prime corse per Bergamo e Varese, con fermate intermedie rispettivamente a Milano Lambrate e a Milano Porta Garibaldi. Rispetto al servizio regionale, finanziato dagli enti pubblici locali attraverso appositi contratti di servizio stipulati con le societ\u00e0 esercenti, le relazioni del Lombardia Express avrebbero funzionato \"a mercato\", quindi con i ricavi provenienti dalla sola vendita dei biglietti.\n. Tuttavia si decise di iniziare con Bergamo e Varese, , a differenza degli altri capoluoghi provinciali.\nIl 1\u00ba dicembre, dopo poche settimane di esercizio, Trenord decise una riformulazione delle offerte, adeguando i prezzi a quelli della prima classe della Tariffa unica regionale (TUR).\nA seguito del volume di passeggeri inferiore a quanto necessario per il mantenimento del servizio, la dirigenza Trenord decise di sospenderlo a partire dal 7 gennaio 2013.\nServizio.\nNel periodo di attivit\u00e0, le relazioni servite da questo servizio ferroviario furono le seguenti:\nEntrambe le relazioni erano servite da una coppia di corse: l'andata, in direzione Milano, si effettuava al mattino, mentre il ritorno avveniva nel tardo pomeriggio.\nMateriale rotabile.\nI Lombardia Express furono effettuati dai Convoglio Servizio Aeroportuale (CSA), derivato dal progetto Coradia-Minuetto e appositamente progettato per il servizio aeroportuale del Malpensa Express. Il convoglio ha una doppia classificazione: EA720-treno A501/50x su rete Ferrovie Nord Milano (FNM) ed ETR 245 FM su Rete Ferroviaria Italiana (RFI)."}
{"id": "4200469", "revid": "54253", "url": "https://it.wikipedia.org/wiki?curid=4200469", "title": "Radiazione Piezonucleare", "text": ""}
{"id": "4200481", "revid": "1298668", "url": "https://it.wikipedia.org/wiki?curid=4200481", "title": "Corrado Rollero", "text": "Biografia.\nDopo aver incominciato a studiare il pianoforte a sette anni, con il nonno materno, due anni dopo incontra Franco Trabucco, che continuer\u00e0 a essere il suo insegnante fino al diploma, che sosterr\u00e0 al Conservatorio Niccol\u00f2 Paganini di Genova nel 1988, riportando la votazione di 10 decimi, con lode e menzione. Continua la sua formazione all'\u00c9cole normale Alfred Cortot di Parigi, con Marian Riobisky e all'Accademia Chigiana con Michele Campanella e Joaqu\u00edn Ach\u00facarro. Frequenta anche dei masterclasses con Andr\u00e1s Schiff e Sergio Marengoni.\nLa carriera di pianista lo ha portato a suonare a Parigi, Berlino, Francoforte, Dublino, Praga, Atene, Ginevra, San Pietroburgo, Bruxelles, Zurigo, Berna, Lione, Vaduz, Varsavia, Tokyo. Nei suoi concerti da solista sono da annoverare i concerti eseguiti con orchestre come l'Orchestra della Radio Polacca, l'Orchestra dell'Accademia Nazionale di Santa Cecilia, l'Orchestra del Teatro alla Scala, l'Orchestra della Tonhalle di Zurigo, l'Orchestre de la Suisse Romande di Ginevra, l'Orchestra di Padova e del Veneto. Ha effettuato numerose registrazioni radiofoniche e televisive."}
{"id": "4200486", "revid": "1573940", "url": "https://it.wikipedia.org/wiki?curid=4200486", "title": "Kerivoula", "text": "Kerivoula () \u00e8 un genere di Pipistrelli della famiglia dei Vespertilionidi.\nEtimologia.\nL'epiteto generico deriva dalla parola singalese \"kehelvoulha\", il quale significato \u00e8 \"pipistrello delle piantagioni\", con riferimento ai rifugi di alcune specie tra le foglie di alberi coltivati.\nDescrizione.\nDimensioni.\nAl genere Kerivoula appartengono pipistrelli di piccole dimensioni, con lunghezza della testa e del corpo tra 31 e 57\u00a0mm, la lunghezza dell'avambraccio tra 27 e 45\u00a0mm, la lunghezza della coda tra 32 e 55\u00a0mm e un peso fino a 10\u00a0g.\nCaratteristiche ossee e dentarie.\nIl cranio \u00e8 sottile e delicato, la scatola cranica \u00e8 grande, liscia e rotonda, eccetto che nelle specie \"K.kachinensis\" e \"K.titania\", dove \u00e8 insolitamente appiattita. La bolla timpanica \u00e8 molto piccola. Gli incisivi superiori sono ben sviluppati, quelli inferiori sono trifidi. I canini sono leggermente pi\u00f9 piccoli, i premolari sono grandi. Lo sterno \u00e8 corto e largo, soltanto 4 o 5 costole sono unite ad esso.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, lanosa ed arricciata e si estende frequentemente anche sulla superficie dorsale degli avambracci e delle zampe. Il colore del corpo varia dal bruno-rossastro al grigiastro, talvolta arancione brillante o con la punta dei peli bianca, che donano un aspetto brizzolato. La testa \u00e8 grande con la fronte molto alta. Il muso \u00e8 lungo, stretto e spesso quasi completamente nascosto nel denso pelame della faccia, gli occhi sono piccolissimi. Le orecchie sono moderatamente grandi, separate, a forma di imbuto, con il margine esterno che fuoriesce davanti a quello interno, fornito di una concavit\u00e0 appena sotto la punta. Il trago \u00e8 lungo, molto sottile ed appuntito. Il terzo e il quarto metacarpo sono circa uguali, essendo il quarto leggermente pi\u00f9 corto. Le ali sono attaccate al primo dito del piede e in alcune specie hanno una caratteristica colorazione brillante. La coda \u00e8 molto lunga ed inclusa completamente nell'ampio uropatagio, il quale ha in alcune specie il margine libero frangiato di peli disposti a pettine oppure di piccole papille. Il calcar \u00e8 lungo e privo di carenatura.\nEcolocazione.\nEmettono ultrasuoni a bassa intensit\u00e0 e frequenza modulata, caratteristica unica tra i Vespertilionidi e riscontrabile soltanto nei membri del genere \"Nycteris\". Per questo motivo vengono talvolta soprannominati anche \"pipistrelli sussurranti\".\nDistribuzione.\nIl genere \u00e8 diffuso nell'Africa subsahariana, nel Subcontinente indiano e nell'Ecozona orientale fino alla Nuova Guinea.\nTassonomia.\nIl genere comprende 23 specie."}
{"id": "4200493", "revid": "729019", "url": "https://it.wikipedia.org/wiki?curid=4200493", "title": "Ch\u00e2teaurenault (incrociatore)", "text": "Lo Ch\u00e2teaurenault \u00e8 stato un incrociatore protetto di prima classe della Marine Nationale francese, detto anche incrociatore corsaro perch\u00e9 concepito per effettuare crociere di disturbo al commercio nemico.\nStoria.\nLo \"Ch\u00e2teaurenault\" venne varato nel 1898; ebbe due incagliamenti, uno contro le rocce di Phan Ran, poi riparato a Cherbourg, ed un altro contro il banco Spartel in prossimit\u00e0 dell'omonimo capo, che lo costrinse a rientrare a Tolone al traino dell'incrociatore corazzato Victor Hugo venne anche usato come nave trasporto truppe verso il Levante francese. Dopo aver ricuperato i naufraghi del piroscafo \"Gallia\", oltre 1200, venne infine affondato da un sommergibile tedesco, l'UC 38, il 14 dicembre 1917."}
{"id": "4200494", "revid": "1543377", "url": "https://it.wikipedia.org/wiki?curid=4200494", "title": "Chevrolet Citation", "text": "La Citation \u00e8 un'autovettura compact prodotta dalla Chevrolet dal 1980 al 1985.\nIl contesto.\nLa Citation , che originariamente si sarebbe dovuta chiamare \"Condor\", era basata sul pianale X della General Motors, che condivideva con le Buick Skylark, Oldsmobile Omega, e Pontiac Phoenix. La Citation, ed i modelli menzionati, furono tra le prime vetture compact a trazione anteriore del gruppo General Motors. Altri esempi di modelli con trazione all'avantreno contemporanei alla Citation, furono la Honda Accord e la Volkswagen Passat.\nDella Citation vennero prodotti, in totale, 1.642.587 esemplari.\nStoria.\nAnticipando la domanda del mercato per auto pi\u00f9 piccole, la General Motors pass\u00f2 dai motori V8, ai pi\u00f9 piccoli ed economici propulsori a quattro cilindri in linea e V6. I modelli General Motors basati sul pianale X era pi\u00f9 leggeri di 360 kg delle vetture compact a trazione posteriore che sostituirono. Nel 1980 la Citation fu nominata \"Car of the Year\" dalla rivista \"Motor Trend\". Nel 2009 il periodico \"Car and Driver\" critic\u00f2 questa decisione, citando la scarsa qualit\u00e0 costruttiva e la poca affidabilit\u00e0 della meccanica del modello. Le vendite del 1980 furono molto alte, e le linee produttive furono insufficienti per soddisfare la domanda. Questo port\u00f2 alla cancellazione di diversi ordini. Alcuni clienti aspettarono fino a nove mesi prima di ricevere la vettura.\nLa Citation fu il primo modello Chevrolet a trazione anteriore. Questa categoria di vetture fu pianificata nell'aprile del 1974. Il primo prototipo fu realizzato nell'estate del 1976, con l'intenzione di iniziare la produzione di serie nel 1978. Ci\u00f2 non successe, principalmente per problemi con la fornitura di componenti che fino a quel momento non erano mai stati prodotti prima. La Citation fu lanciata sul mercato nel 1979 come modello per il model year 1980. Inizialmente la Citation era in vendita ad un prezzo inferiore a 6.000 dollari. Era disponibile in tre versioni, coup\u00e9 due porte e hatchback tre e cinque porte. La trazione anteriore e la carrozzeria hatchback erano una novit\u00e0 per l'industria automobilistica statunitense, e la General Motors fu ampiamente apprezzata per l'efficiente struttura dell'auto, basata sulla piattaforma X, e per i piccoli motori montati sul modello.\nIl pianale X della General Motors fu oggetto di una causa legale, che non ebbe per\u00f2 successo, intentata dal National Highway Traffic Safety Administration. Questo organismo denunci\u00f2 la tendenza alla perdita di controllo dei modelli che erano basati su questa piattaforma, in caso di brusca frenata ed in caso di problemi al servosterzo. Comunque, le vetture basate sul pianale X vennero richiamate spesso dalla casa madre per difetti occorsi durante la fase di assemblaggio, e la reputazione della Citation ne risent\u00ec. Ci\u00f2 caus\u00f2 un costante calo delle vendite. I modelli prodotti nel 1984 e nel 1985 furono chiamati \"Citation II\", in un timido tentativo di convincere i clienti che i problemi erano stati risolti. L'introduzione di modelli Chrysler appartenenti alla stessa categoria della Citation e basati sul pianale J (ma che avevano una linea pi\u00f9 convenzionale, come il Dodge Aries ed il Plymouth Reliant), oltre che il lancio di modelli nel 1982 della piattaforma J della Chrysler, fecero crollare le vendite della Citation. La versione coup\u00e9 due porte fu tolta dal mercato nel 1981, ma venne reintrodotta nel 1982.\nLa Citation venne assemblata ad Oklahoma City ed a Sleepy Hollow.\nL'ultima Citation usc\u00ec dalle catene di montaggio il 21 giugno 1985.\nIl progetto.\nOltre ai motori gi\u00e0 disponibili per il pianale X, la General Motors cre\u00f2 per la Citation e per i modelli omologhi una nuova serie di propulsori. Il motore \"LE2\" V6 da 2,8 L di cilindrata fu il primo propulsore della famiglia dei motori V6 a 60\u00b0 della General Motors. Il pianale X fu anche la base per le future piattaforme L ed N.\nL'altro motore disponibile era un quattro cilindri in linea da 2,5 L.\nLa rivista \"Car and Driver\", ed altri periodici dell'epoca, furono ingannati quando la GM affid\u00f2 loro degli esemplari su piattaforma X-body appositamente modificati per eliminare i fenomeni di influenza della coppia motrice sullo sterzo (per i quali le vetture basate sul pianale X divennero famose). Patrick Bedard della rivista citata, dichiar\u00f2 che i collaudatori furono sorpresi quando, in seguito, provarono una Citation originale, dato che riscontrarono immediatamente il problema.\nI cambi disponibili erano due, il TH-125 manuale a quattro rapporti, ed una trasmissione automatica a tre rapporti. Il motore era montato anteriormente, e la trazione era all\u2019avantreno. Erano disponibili tre tipi di carrozzerie, coup\u00e9 due porte ed hatchback tre o cinque porte.\nLa Citation fu tolta dal mercato dopo il model year 1985 e fu sostituita dalla Beretta coup\u00e9 e dalla Corsica berlina nel 1987.\nLa Citation X-11.\nCon il lancio della versione ad alte prestazioni del modello, la Citation X-11, la Chevrolet volle ricordare al pubblico che le nuove vetture a trazione anteriore erano state progettate dagli stessi uomini che concepirono e realizzarono la Corvette e la Camaro.\nLe Citation X-11 del 1980 possedevano una barra stabilizzatrice sia all'avantreno che al retrotreno, un cambio a quattro rapporti con overdrive (come \"optional\" era disponibile un cambio automatico a tre rapporti), delle sospensioni sportive, dei cerchioni in stile rallystico, uno spoiler posteriore, delle decorazioni laterali, una calandra nera, un volante sportivo, degli specchietti retrovisori in tinta ed una ricca strumentazione che comprendeva anche il contagiri. Di serie era montato un motore Pontiac a quattro cilindri in linea da 2,5 L di cilindrata, mentre come \"optional\" era possibile aver installato un propulsore Chevrolet V6 da 2,8 L con carburatore a doppio corpo, che produceva 115 CV di potenza. La Citation X-11 aveva un cambio speciale che permetteva al veicolo di raggiungere i 60 MPH in seconda marcia, ed un allungo del rapporto pi\u00f9 basso per aiutare a colmare il divario con il rapporto immediatamente superiore. Nel 1980, la Citation X-11 era disponibile solo in versione coup\u00e9 due porte e hatchback tre porte.\nDal 1981 al 1985 la Citation X-11 era dotata di un motore con carburatore a doppio corpo ancora pi\u00f9 potente, che aveva montato dei collettori di aspirazione e di scarico maggiorati, incluso uno terminale sdoppiato, sospensioni sportive F41, speciali riduzioni del rapporto finale, pneumatici radiali, una presa d'aria in vetroresina posizionata sul cofano motore, degli specchietti sportivi, dei loghi speciali sul cofano, sullo spoiler, sulle portiere e sull'alloggiamento del filtro dell'aria. Erano disponibili due cambi, uno manuale a quattro rapporti con overdrive, installato di serie, ed un cambio automatico a tre rapporti.\nSulla Citation X-11 del 1985 era possibile avere una versione ad iniezione multipoint del V6 da 2,8 L di cilindrata.\nLa maneggevolezza nel modello del 1982 fu migliorata grazie allo spostamento della cremagliera dello sterzo dal parafiamma al telaietto ausiliario per il sostegno dell'avantreno.\nIl motore V6 da 2,8 L erogava pi\u00f9 potenza, in assoluto, nella versione del 1981. Questa versione produceva 135 CV e 224 N\u2022m di coppia. Il modello, nel 1981, poteva accelerare da 0 a 97 km/h in 8,5 secondi. Dal 1982 al 1984 questo propulsore produceva sempre 135 CV, ma solo 197 N\u2022m di coppia, e ci\u00f2 fu dovuto all'introduzione di nuove regole sulle emissioni inquinanti. I modelli prodotti in questo triennio potevano accelerare da 0 a 97 km/h in 9,2 secondi. La Citation del 1985 possedeva un motore ad iniezione multipoint che erogava 130 CV e 210 N\u2022m."}
{"id": "4200498", "revid": "110157", "url": "https://it.wikipedia.org/wiki?curid=4200498", "title": "L'oro di Mos\u00e8", "text": "L'oro di Mos\u00e8 \u00e8 un romanzo giallo dello scrittore Franco Scaglia edito nel 2006. \u00c8 l'ultimo libro della trilogia composta dai volumi \"Il gabbiano di sale\" e \"Il custode dell'acqua\".\nTrama.\nProtagonista e ambientazione sono i medesimi dei precedenti volumi.\nNel corso di uno scavo in una grotta di Betania, il villaggio sul fiume Giordano dove fu battezzato Ges\u00f9, padre Matteo, protagonista della trilogia, scopre una serie di scheletri affiancati che portano al collo un collare di ferro simile a quello degli schiavi, ornato da oscure incisioni. All'inizio Matteo, preso dai molti compiti del suo ruolo di Custode e preoccupato per l'insorgere di una serie di malesseri che gli procurano forti dolori, e che si riveleranno per i primi sintomi del morbo di Burger, sottovaluta la scoperta. Ma quando padre Vidigal gli rivela che le incisioni rappresentano lo stemma di Federico II, e attorno a lui cominciano a verificarsi strani fatti, Matteo capisce di aver messo le mani su qualcosa che scotta.\nCritica.\nIl libro \u00e8 stato discretamente apprezzato dalla critica. L'evoluzione psicologiaca del personaggio \u00e8 ben delineata, in quanto, rispetto ai precedenti libri, padre Matteo appare pi\u00f9 disilluso e disinteressato rispetto ai misteri che gli vengono proposti. Ci\u00f2 si ripercuote anche sull'andamento della trama, in quanto ci si concentra prevalentemente sulla vicenda intima del protagonista rispetto agli eventi particolari che gli avvengono intorno. L'unica pecca riscontrata da alcuni critici pare essere una leggere mancanza di atmosfera che renda il racconto carico del fascino del mistero."}
{"id": "4200502", "revid": "120720784", "url": "https://it.wikipedia.org/wiki?curid=4200502", "title": "Universit\u00e0 di Vicenza nel Duecento", "text": "L'Universit\u00e0 di Vicenza, istituita nel 1204 e funzionante per pochi anni fino al 1209, fu il primo Studio universitario del Veneto.\nStoria.\nIl 25 maggio dell'anno 825 l'imperatore Lotario I promulga il capitolare di Corteolona che costitu\u00ec le scuole imperiali, oltre a Pavia capitale del Regno d'Italia, anche Vicenza ebbe la scuola pubblica di diritto, di retorica e arti liberali, ereditando la tradizione della scuola di diritto, fondata dall'imperatore romano Teodosio I; dalla sede vicentina dipendevano anche gli studenti di Padova, Treviso, Feltre, Ceneda e Asolo. Non si ha notizia per\u00f2 se, nei tre secoli successivi in cui il mondo feudale si chiuse all'interno delle mura dei castelli e delle citt\u00e0, questa scuola abbia mai funzionato.\nSembra invece che, come in molte altre citt\u00e0 dell'impero, alla fine del XII secolo vi fosse anche a Vicenza una Scuola cattedrale, istituita dal vescovo Giovanni Cacciafronte che impiegava un \"theologus Lombardus\" come insegnante.\nAgli inizi del XIII alcuni documenti attestano la nascita nel 1204 e la rapida chiusura nel 1209 di uno Studio Generale laico in citt\u00e0. Il fatto \u00e8 ricordato dal cronista Gerardo Maurisio e dallo storico Antonio Godi.\nUn documento del 4 ottobre 1205 - conservato nell'Archivio storico diocesano di Vicenza e riprodotto dal Savi - attesta la donazione con annessa rendita della chiesa di San Vito, in precedenza appartenente all'abbazia benedettina citata dal Godi, non pi\u00f9 abitata dai monaci ed entrata in possesso del Capitolo della Cattedrale, agli scolari dello Studio di Vicenza e cita i nomi dei quattro rettori, tre stranieri e un italiano. Un breve di Innocenzo III, datato 25 novembre 1206, conferma questa donazione e loda gli studenti, anche per aver iniziato la ricostruzione della chiesa.\nDal confronto con altre universit\u00e0, si rileva quindi che quella vicentina fu la prima costituita in territorio veneto. Probabilmente il gruppo di studenti e professori che si insedi\u00f2 a San Vito proveniva da Bologna dove era in rotta con il Comune che cercava di limitare i loro privilegi e che, dopo il loro trasferimento a Vicenza, decret\u00f2 il bando e la confisca dei beni per i docenti che avessero seguito gli studenti. A Vicenza essi trovarono, almeno agli inizi, un ambiente accogliente, in stretto rapporto con i canonici della cattedrale, all'interno della quale si svolgeva anche la cerimonia del conferimento del dottorato. Nello studio, sicuramente oltre a teologia e matematica, si insegnavano diritto civile e diritto canonico, materie essenziali in una citt\u00e0 che contava a quel tempo pi\u00f9 di duecento notai.\nDa un ulteriore documento vicentino del 25 luglio 1209, anch'esso conservato presso l'Archivio della Cattedrale e riportato dal Savi, si viene a sapere che i docenti, insieme con rappresentanti degli studenti, designarono dei procuratori per curare la donazione della chiesa di S. Vito e di tutti i beni annessi a un sacerdote che accettava in nome dei monaci camaldolesi. Gli universitari quindi lasciavano la citt\u00e0.\nNon \u00e8 chiaro il perch\u00e9 della precoce chiusura dell'Universit\u00e0 a Vicenza: probabilmente influ\u00ec l'ambiente cittadino di lotte tra fazioni, forse si sospettarono infiltrazioni eretiche, forse in qualche modo il Comune di Padova \u2013 dove lo Studio universitario fu istituito nel 1222 - cerc\u00f2 di attirare gli studenti. Quanto alla data, alcuni storici ritengono che studenti e insegnanti non abbiano abbandonato del tutto lo Studio universitario nel 1209 o che non si siano immediatamente trasferiti a Padova, ma abbiano solo cambiato sede o siano ritornati temporaneamente a Bologna.\nLa sede della prima universit\u00e0, l'antica abbazia di S. Vito presso il fiume Astichello, fu demolita nel corso del XVI secolo: di essa \u00e8 rimasto solo un crocifisso ligneo, attualmente alla chiesa di Araceli in Cristo re. Oggi l'area in cui sorgeva l'antica abbazia \u00e8 occupata dal cimitero acattolico di Vicenza.\nNel 1410, qualche anno dopo che la citt\u00e0 si era data alla Repubblica di Venezia, i vicentini inviarono una supplica al doge Michele Steno perch\u00e9 venisse restaurato lo Studio Generale - con la motivazione che gi\u00e0 era esistito in citt\u00e0 e i vicentini erano particolarmente propensi allo studio - ma la richiesta fu respinta, in favore della vicina Padova. A partire dal 1412 venne invece istituita una Scuola Pubblica, che funzion\u00f2 per oltre un secolo."}
{"id": "4200509", "revid": "767487", "url": "https://it.wikipedia.org/wiki?curid=4200509", "title": "Miel Mundt", "text": "Nel 1908 ha preso parte alle Olimpiadi di Londra, dove l'Olanda \u00e8 arrivata terza."}
{"id": "4200511", "revid": "599013", "url": "https://it.wikipedia.org/wiki?curid=4200511", "title": "Eetje Sol", "text": "Nel 1908 ha preso parte alle Olimpiadi di Londra, dove l'Olanda \u00e8 arrivata terza."}
{"id": "4200512", "revid": "1305772", "url": "https://it.wikipedia.org/wiki?curid=4200512", "title": "Aeroporti in Giordania", "text": "Questa \u00e8 la lista degli aeroporti in Giordania, ordinata per citt\u00e0."}
{"id": "4200514", "revid": "984922", "url": "https://it.wikipedia.org/wiki?curid=4200514", "title": "Espen Bjervig", "text": "Biografia.\nIn Coppa del Mondo debutt\u00f2 l'11 febbraio 1995 a Oslo (53\u00b0), ottenne il primo podio il 13 dicembre 1998 a Dobbiaco (2\u00b0) e la prima vittoria il 20 dicembre successivo a Davos.\nIn carriera prese parte a un'edizione dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica"}
{"id": "4200516", "revid": "1543377", "url": "https://it.wikipedia.org/wiki?curid=4200516", "title": "Alexander Marent", "text": "Biografia.\nIn Coppa del Mondo debutt\u00f2 il 7 dicembre 1991 a Silver Star (33\u00b0) e ottenne l'unico podio il 20 dicembre 1998 a Davos (3\u00b0).\nIn carriera prese parte a due edizioni dei Giochi olimpici invernali, (19\u00b0 nella 10\u00a0km, 22\u00b0 nella 30\u00a0km, non conclude la 50\u00a0km, 27\u00b0 nell'inseguimento, 9\u00b0 nella staffetta) e (23\u00b0 nella 15\u00a0km, 4\u00b0 nella staffetta), e a quattro dei Campionati mondiali (5\u00b0 nella staffetta a Thunder Bay 1995 il miglior risultato)."}
{"id": "4200526", "revid": "125859773", "url": "https://it.wikipedia.org/wiki?curid=4200526", "title": "Associazione Calcio Perugia 1974-1975", "text": "Questa voce raccoglie le informazioni riguardanti lAssociazione Calcio Perugia nelle competizioni ufficiali della stagione 1974-1975.\nStagione.\nDopo la rocambolesca salvezza ottenuta all'ultima giornata nella stagione precedente \u2014 con la retrocessione in Serie C evitata soltanto grazie alla miglior differenza reti \u2014, per il suo decimo campionato di Serie B il Perugia venne completamente rivoluzionato, sia sul piano societario sia su quello tecnico. Alla presidenza arriv\u00f2 dalla Ellesse il manager Franco D'Attoma, mentre per il ruolo di direttore sportivo venne chiamato Silvano Ramaccioni, il quale aveva gi\u00e0 ricoperto il medesimo incarico l'anno prima, in Serie A, nel .\nIn panchina si scommise sul giovane Ilario Castagner, ex centravanti dei grifoni nei primi anni 1960; neanche trentaquattrenne, questi andava ad affrontare la prima, vera esperienza come allenatore di una prima squadra, dopo i brevi trascorsi da vice e da tecnico del settore giovanile nell'.\nSimilmente la rosa, che vide poche conferme rispetto alla precedente annata (Baiardo, Raffaeli, Scarpa, Tinaglia e il capitano Picella), venne rinforzata soprattutto in avanti con gli acquisti del centravanti Pellizzaro, anche lui proveniente dai nerazzurri di Bergamo \u2014 e che emerger\u00e0 quale goleador stagionale dei grifoni \u2014, e di due nuovi centrocampisti avvezzi alla rete, Sollier e Vannini, prelevati dalla il primo e dal il secondo; arrivarono inoltre in Umbria due prospetti quali Curi e Marchei, rispettivamente dai lariani e dagli orobici.\nDopo questo profondo rinnovamento che vedeva molti elementi, sia tra giocatori che tecnici, alla loro prima esperienza in cadetteria, fin dalle prime uscite Castagner riusc\u00ec a far esprimere la squadra secondo un gioco moderno e convincente, dichiaratamente ispirato al calcio totale in voga in quel decennio \u2014 \u00abil Perugia dovr\u00e0 giocare come l'\u00bb, ebbe a dire \u2014, rispolverando nell'occasione il ruolo di \"centravanti arretrato\" (altrimenti detto \"alla Hidegkuti\") ricoperto da Sollier o dal giovane Sabatini, soluzione messa in atto per disorientare gli avversari e permettere le incursioni in area dalle fasce, queste ultime a opera soprattutto dei difensori Petraz, Raffaeli e Savoia.\nNel reparto arretrato l'allenatore reinvent\u00f2 il neoacquisto Frosio nella posizione di libero, in modo da permettergli di proporsi con le sue qualit\u00e0 tecniche anche in mezzo al campo. La vera forza della squadra era per\u00f2 a centrocampo, dove le due mezzali Curi e Vannini formavano una sorta di \"rombo\" assieme al rientrante Sollier e al mediano Picella. Il \"Condor\" Vannini divent\u00f2 in breve il fulcro della squadra: Castagner giostr\u00f2 in stagione con la sua intelligenza tattica, posizionandolo a ridosso dell'area di rigore nella partite in trasferta, dov'era richiesta maggiore copertura e manforte in difesa, e schierandolo invece in posizione pi\u00f9 avanzata nelle sfide interne al Santa Giuliana, per sfruttarne nell'area avversaria l'altezza e gli inserimenti sottorete.\nSostenuto da un rendimento atletico ottimale, il Perugia si mantenne nelle posizioni di testa fin dalle prime domeniche di campionato, riuscendo a tenere il passo del pi\u00f9 quotato (retrocesso a tavolino dalla massima serie pochi mesi prima, e dato come favorito per la vittoria finale). L'8 dicembre 1974, dopo undici giornate, i biancorossi erano secondi a un punto dagli scaligeri, in virt\u00f9 di un cammino iniziale fatto di sette vittorie, tre pareggi e una sconfitta; poi al dodicesimo turno, il 15 dicembre, grazie al successo casalingo per 3-1 sul e alla contemporanea sconfitta dell'Hellas per 0-1 sul campo del , i grifoni scavalcarono i giallobl\u00f9 e guadagnarono la vetta della classifica. Posizione che mantennero sino a giugno quando, con un pareggio 1-1 sul terreno del , arriv\u00f2 la matematica certezza della promozione.\nL'ultima partita di campionato con il , giocata davanti al pubblico amico il 22 giugno 1975 e vinta 2-1, suggell\u00f2 la conclusione di una stagione indimenticabile: dopo settant'anni esatti dalla sua fondazione, il Perugia vinse il torneo cadetto con 49 punti, con tre lunghezze di vantaggio sul Como e quattro sul Verona, e approd\u00f2 in Serie A per la prima volta nella sua storia. Fu questa anche l'ultima partita giocata dalla squadra al vecchio Santa Giuliana, casa dei grifoni per quasi quarant'anni; dall'annata successiva il Perugia calcher\u00e0 l'erba del nuovo Comunale di Pian di Massiano.\nOrganigramma societario.\nArea direttiva\nArea tecnica\nArea sanitaria"}
{"id": "4200535", "revid": "124097059", "url": "https://it.wikipedia.org/wiki?curid=4200535", "title": "Ron Leshem", "text": "Come giornalista, si \u00e8 fatto subito apprezzare per una serie di reportage sull'intifada, scritti per il quotidiano israeliano Yedioth Ahronoth. Ha inoltre collaborato anche con il giornale Maariv e lavorato per la televisione come direttore aggiunto per i programmi del secondo canale israeliano.\nCome scrittore la sua prima opera, \"Tredici Soldati\", ha vinto nel 2006 il Sapir prize (il pi\u00f9 importante riconoscimento israeliano) e lo Yitzhak Sadeh Prize, e ha venduto in Israele pi\u00f9 di 150\u00a0000 copie, rimanendo nelle classifiche bestseller per ben due anni. \u00c8 stato tradotto in quattordici Paesi. \nDal romanzo \u00e8 stato tratto il film \"Beaufort\", che ha ricevuto una nomination agli Academy Award come miglior film in lingua straniera, e ha vinto l'orso d'argento per la regia al Festival internazionale di Berlino.\nSe la materia trattata nel suo primo romanzo \u00e8 stata da pi\u00f9 parti considerata \"scabrosa\" e \"scomoda\", anche nel caso del suo secondo romanzo, \"Underground Bazar\", Leshem si \u00e8 mostrato coraggioso, scegliendo di ambientare il libro a Teheran e mettendosi, con Kami, protagonista della trama, nei panni di un nemico storico dello Stato di Israele: l'Iran di Ahmadinejad.\nAttualmente Ron Leshem vive a Tel Aviv."}
{"id": "4200541", "revid": "729019", "url": "https://it.wikipedia.org/wiki?curid=4200541", "title": "It's a Man's World", "text": ""}
{"id": "4200544", "revid": "767487", "url": "https://it.wikipedia.org/wiki?curid=4200544", "title": "Alfonso Maria Casoli", "text": "Biografia.\nNacque in una famiglia colta e devota alla Chiesa cattolica. Suo padre, Ferdinando Casoli, era professore di diritto all'universit\u00e0 di Modena; la madre Virginia Parenti, era figlia del letterato Marcantonio Parenti; il fratello maggiore, Pier Biagio Casoli, fu uno dei principali esponenti dell'intransigentismo cattolico; una sorella, Teresina, morta in giovane et\u00e0, era suora.\nDivenne gesuita nel 1887, si laure\u00f2 in lettere all'universit\u00e0 di Padova nel 1901, e insegn\u00f2 a lungo italiano, latino e greco nei territori italiani soggetti all'Impero austro-ungarico (Trentino, Gorizia) e in scuole confessionali quali l'\"Istituto Leone XIII\" di Milano di cui fu rettore. Fu letterato (scrisse un romanzo, alcuni saggi e poesie, sia in lingua italiana sia soprattutto in lingua latina) e polemista (collabor\u00f2 alla \"Civilt\u00e0 Cattolica\" su \"cose letterarie e questioni correnti\"), manifestando sempre opposizione alla cultura contemporanea. Nel suo romanzo \"Anime sane\" e nei carmi \"Ad conventum Hagensemm de publica pace\" e \"Pacis augurium\", manifest\u00f2 avversione alla guerra in genere, e alla prima guerra mondiale in particolare. Partecip\u00f2 pi\u00f9 volte al \"Certamen poeticum Hoeufftianum\" di poesia latina di Amsterdam ottenendo nel 1908 la medaglia d'oro del primo premio, col carme \"Ad conventum Hagensemm de publica pace\", e sette volte la gran lode."}
{"id": "4200563", "revid": "212348", "url": "https://it.wikipedia.org/wiki?curid=4200563", "title": "Patty Hearst", "text": ""}
{"id": "4200564", "revid": "838137", "url": "https://it.wikipedia.org/wiki?curid=4200564", "title": "Classe K\u00f6nig", "text": "La classe K\u00f6nig era costituita da quattro navi da battaglia costruite per la Kaiserliche Marine a ridosso della prima guerra mondiale. La classe si componeva della SMS K\u00f6nig (\"re\" in lingua tedesca), la SMS Grosser Kurf\u00fcrst (\"Grande Elettore\"), SMS Markgraf (\"Margravio\"), e SMS Kronprinz (\"principe ereditario\"). All'inizio della prima guerra mondiale erano le pi\u00f9 potenti navi della Hochseeflotte di cui costituirono la V.Division della III.Geschwader (V\u00aa divisione della III\u00aa squadra da battaglia) per tutta la durata del conflitto.\nLe navi parteciparono a numerose azioni della flotta tedesca, compresa la battaglia dello Jutland, dove costituirono l'avanguardia della linea. Rimasero servizio fino alla fine della guerra quando furono internate con il resto della flotta tedesca a Scapa Flow nel novembre 1918. Tutte le navi della classe si autoaffondarono il 21 giugno 1919 all'ordine del contrammiraglio Ludwig von Reuter insieme al resto della flotta tedesca.\nProgetto.\nLe navi della classe K\u00f6nig erano un miglioramento della precedente classe Kaiser, tra le differenze pi\u00f9 evidenti vi era la disposizione delle torrette principali.\nLa classe Kaiser montava i 10 cannoni 30,5 SK L/50 da 305\u00a0mm delle batterie principali in cinque torrette, una a prua, due a poppa su due livelli e le altre due a centronave montate sfalsate, \"en \u00e9chelon\". Nella classe K\u00f6nig furono rimosse le torrette centrali sostituite da una singola rivolta verso poppa in grado di tirare solo di bordata e l'altra torretta fu posizionata su di un livello superiore dietro la torretta di prua, in modo da avere lo stesso settore di tiro, mentre la disposizione delle due torrette di poppa rimase la stessa. Questa configurazione permetteva un settore di tiro di bordata pi\u00f9 ampio della precedente, riducendo al contempo le capacit\u00e0 di tiro nel settore di prua da 6 cannoni con un settore limitato a quattro ma con un ampio settore.\nStoria.\nLa classe K\u00f6nig fu finanziata con la seconda \"legge navale\" (\"Flottennovelle\", in lingua tedesca), che fu approvata nel 1908 come risposta al varo della britannica HMS Dreadnought (1906). Le navi del tipo dreadnought erano notevolmente pi\u00f9 grandi e costose delle precedenti corazzate pre-dreadnought. Ci\u00f2 comport\u00f2 un aumento dei costi delle costruzioni navali tale da esaurire i fondi della legge navale del 1906 prima della data fissata per il rifinanziamento, il 1911. Insieme ai fondi addizionali chiesti nel 1908, fu cambiato il limite di utilizzo in servizio delle navi da 25 a 20 anni, in modo da forzare il Reichstag a stanziare pi\u00f9 fondi per la marina. Nel tentativo di ottenere l'approvazione della nuova legge navale, l'ammiraglio Alfred von Tirpitz minacci\u00f2 le proprie dimissioni da capo di stato maggiore della marina. Tirpitz riusc\u00ec cos\u00ec ad ottenere l'approvazione della legge navale del 1908 a larga maggioranza.\nLa riduzione del limite di utilizzo a 20 anni rese necessaria la sostituzione delle navi da difesa costiera delle classi Siegfried e Oldenburg e della navi da battaglia della classe \"Brandenburg\". Von Tripiz non era riuscito con il primo emendamento alla legge navale del 1906 ad ottenere i fondi per nuove navi da battaglia; la nuova legge navale del 1908, fece approvare al Reichstag i fondi necessari a cui si aggiunse un altro miliardo di marchi per il bilancio della Marina. Dopo che le quattro fregate corazzate della classe classe \"Sachsen\" furono sostituite dalla classe \"Nassau\", e le sei navi della classe Siegfried furono sostituite dalle classi \"Helgoland\" e \"Kaiser\", la successiva classe da sostituire erano le vecchie navi della classe Brandenburg. La K\u00f6nig e le sue tre pari classe furono ordinate con i seguenti nomi provvisori: \"Ersatz Kurf\u00fcrst Friedrich Wilhelm\", \"Ersatz Weissenburg\", e \"Ersatz Brandenburg\".\nCaratteristiche generali.\nLe navi della classe K\u00f6nig erano lunghe 174,7\u00a0m al galleggiamento e 175,4\u00a0m fuori tutto. Con un'altezza di 19,5\u00a0m, ed un pescaggio a prua di 9,19\u00a0m e di 9,0\u00a0m a poppa, erano progettate per un dislocamento di 25.796\u00a0t, che passava, a pieno carico in assetto di battaglia, a 28.600\u00a0t. Gli scafi erano formati da telai longitudinali su cui erano rivettate le lastre che formavano la chiglia. Lo scafo era suddiviso in 18 compartimenti stagni e era dotato per il 65% di una doppia chiglia.\nLo storico navale tedesco Erich Gr\u00f6ner, nel suo libro \"German Warships 1815\u20131945\", afferma che la marina tedesca considerava le navi con \"ottime qualit\u00e0 marine.\" In virata subivano una leggera perdita di velocit\u00e0, mentre sotto tutto timone perdevano il 66% della velocit\u00e0 e sbandavano di oltre 8 gradi. Le tre navi avevano un'altezza metacentrica di 2,59\u00a0m. L'equipaggio standard era di 41 ufficiali e 1.095 marinai; La K\u00f6nig quando era la nave ammiraglia del III. Geschwader (III\u00aa squadra da battaglia), aveva 14 ufficiali e 68 marinai in pi\u00f9. La classe K\u00f6nig trasportava alcune imbarcazioni ausiliarie tra cui una lancia di picchetto a vapore, tre chiatte, due lance, due Yawl e due scialuppe.\nImpianti.\nIl progetto iniziale della classe prevedeva che dovesse essere propulsa da due gruppi di turbine a vapore sui due assi esterni mentre l'asse centrale doveva essere mosso da un motore diesel due tempi a 6 cilindri della MAN da 12.000\u00a0hp a 150 giri. Lo sviluppo del motore diesel richiese pi\u00f9 tempo del previsto, e quindi fu deciso di installarlo solo sulla Grosser Kurf\u00fcrst e sulla Markgraf. Infine, si rinunci\u00f2 completamente all'installazione del motore diesel. Le navi vennero invece equipaggiate con tre gruppi di turbine a vapore Parsons (K\u00f6nig and Kronprinz), AEG-Vulcan (Grosser Kurf\u00fcrst), e Bergmann (Markgraf) che muovevano tre eliche tripala da 3,8\u00a0m di diametro. Il vapore era prodotto da tre caldaie alimentate a nafta e 12 alimentate a carbone che potevano operare a 16 atmosfere di pressione.\nLe turbine erano progettate per sviluppare 31.000\u00a0hp all'asse. Nelle prove in mare le navi svilupparono tra 41.400 e 46.200\u00a0hp all'asse. La velocit\u00e0 massima di progetto era 21 nodi. L'autonomia di progetto era di 8.000 miglia nautiche a 12 nodi, che scendeva a 4.000 miglia a 18 nodi. Il carico massimo di combustibile possibile era di 3.000\u00a0t di carbone e 600\u00a0t di nafta. Le navi erano dotate di una coppia di timoni gemelli. L'elettricit\u00e0 era fornita da quattro turbogeneratori a vapore e due motogeneratori diesel per una potenza elettrica totale di 2.040 kW a 225 V.\nArmamento.\nLe navi della classe K\u00f6nig erano dotate di una batteria principale composta da dieci cannoni 30,5 cm SK L/50 da 305\u00a0mm in cinque torrette binate. Due torrette erano montate su due livelli, a prua sulla sovrastruttura principale, la terza sulla mezzeria, a centronave, fra i due fumaioli e la quarta e la quinta erano poste a poppa, montate su due livelli come quelle di prua. Ogni torretta aveva una camera di carico inferiore con una giostra di carico che veniva alimentata da un elevatore connesso con la sottostante santabarbara.\nLe torrette erano azionate elettricamente mentre l'elevazione dei cannoni era idraulica.\nNel tentativo di ridurre la possibilit\u00e0 d'incendio, ogni particolare interno della torretta era costruito in metallo. La dotazione di munizioni era costituita da 900 proietti, 90 per torretta. I cannoni da 305 \u00a0mm sparavano proietti perforanti da 405,5\u00a0kg ad una cadenza di fuoco compresa tra 2 o 3 colpi al minuto, con una autonomia di 200 colpi prima della sostituzione della canna.\nErano disponibili anche i proietti ad alto esplosivo da 405,9\u00a0kg. Entrambi i proietti utilizzavano una carica di lancio costituita da una carica principale di \"RP C/12\", contenuta in una cartuccia di ottone del peso totale di 91\u00a0kg, e una carica secondaria, sempre di \"RP C/12\", in una sacca di seta del peso di 34,5\u00a0kg. Le cariche acceleravano il proiettili ad una velocit\u00e0 alla volata di 855\u00a0m/s. L'alzo massimo dei cannoni era di 13,5 gradi che permetteva una gittata massima di 16.200\u00a0m. In seguito ad un aggiornamento, l'elevazione massima fu portata a 16 gradi, che permise una gittata di 20.400\u00a0m.\nLe batterie secondarie erano costituite da quattordici cannoni \"15 cm SK L/45\" da 150\u00a0mm a tiro rapido montati in casematte \"MPL C/06.11\" ai lati del ponte corazzato superiore. Questi cannoni avevano il compito di difendere la nave dalle torpediniere ed avevano una dotazione di 2.240 proietti. Avevano una gittata utile di 13.500\u00a0m portata a 16,800\u00a0m dopo un aggiornamento del 1915. La cadenza di tiro era compresa tra 5 a 7 colpi al minuto.\nI proietti pesavano 45,3\u00a0kg, ed avevano una carica di lancio da 13,7\u00a0kg di propellente RPC/12 contenuta in una cartuccia d'ottone. La velocit\u00e0 alla volata era di 835\u00a0m/s. La durata delle canne era stimata in 1.400 colpi prima della sostituzione.\nErano, inoltre, presenti sei cannoni 8,8 cm SK L/45 da 88\u00a0mm a tiro rapido, montati in casamatta su entrambi i lati della torre comando anteriore e diretti verso prua. Erano dotati di 3.200 proietti, 200 per cannone. La cadenza di tiro era di 15 colpi al minuto. I proietti ad alto esplosivo pesavano 10\u00a0kg ed utilizzavano una carica di lancio di 3\u00a0kg di RPC/12. La durata prevista di queste armi era di circa 7.000 colpi. Queste vennero successivamente rimosse e sostituite da quattro cannoni antiaerei da 88\u00a0mm SK L/45, che furono montati ai lati della torre di comando di poppa.\nCome era solito nelle navi da battaglia dell'epoca, erano equipaggiate con cinque tubi lanciasiluri da 500\u00a0mm posti sotto la linea di galleggiamento, uno a prua e gli altri quattro su i due lati di bordata. La dotazione era di 16 siluri, del tipo \"G7\": lunghi 7.02\u00a0m, con una testata di 195\u00a0kg di esplosivo. L'autonomia a 37 nodi era di 4.000\u00a0m; a 27 nodi 9.300\u00a0m.\nProtezione.\nLe navi della classe K\u00f6nig erano protette da una corazzatura di acciaio cementato Krupp come le altre navi tedesche del periodo. La protezione di murata era di 350\u00a0mm all'altezza della cittadella a centronave, dove erano situate le parti vitali della nave, tra cui le santabarbara e le sale macchine. Nelle zone meno critiche veniva ridotta a 180\u00a0mm verso prua e 120\u00a0mm verso poppa. Sia lo specchio di poppa che la prua non avevano protezione. La controcarena antisiluro, posta dietro la corazza di murata, era di 40\u00a0mm di spessore. Il ponte principale corazzato era di 60\u00a0mm nella maggior parte delle aree, ma dove era ritenuto pi\u00f9 importante lo spessore fu aumentato a 100\u00a0mm.\nLa torre di comando anteriore era pesantemente corazzata: 300\u00a0mm sui lati e 150\u00a0mm sul tetto. La torre di comando posteriore era molto meno protetta: 200\u00a0mm ai lati e 50\u00a0mm sul tetto. Le torrette erano protette da 300\u00a0mm ai lati ed 110\u00a0mm sul tetto. Le casematte dei cannoni da 150\u00a0mm erano protette da 170\u00a0mm di corazza e i cannoni erano dotati di uno scudo da 80\u00a0mm di spessore.\nCostruzione.\nLa K\u00f6nig, la capoclasse, fu costruita nei cantieri imperiali di Wilhelmshaven, con il numero di cantiere 33. Fu impostata nel 1911 e varata il primo marzo 1913, ed entr\u00f2 in servizio nella flotta il 9 agosto 1914. La Grosser Kurf\u00fcrst fu la seconda nave della classe. Fu costruita nei cantieri della AG Vulcan shipyard di Amburgo, con il numero di cantiere 4. Impostata anch'essa nel 1911; fu varata il 5 maggio 1913, ed entr\u00f2 in servizio prima della K\u00f6nig il 30 luglio 1914. La Markgraf fu costruita presso i cantieri navali AG Weser di Brema, con il numero 186. Fu impostata nel 1911, varata 4 giugno 1913, ed entr\u00f2 in servizio il 1\u00ba ottobre 1914, poco dopo l'inizio della prima guerra mondiale. La Kronprinz, l'ultima nave della classe, fu impostata presso il cantiere \"Germaniawerft\" di Kiel nel 1912. Fu varata il 21 febbraio 1914 ed entr\u00f2 in servizio quasi nove mesi dopo l'8 novembre 1914.\nServizio.\nIl bombardamento di Scarborough, Hartlepool e Whitby.\nLa prima operazione navale a cui parteciparono le navi della classe K\u00f6nig, tranne l'omonima SMS K\u00f6nig poich\u00e9 danneggiata in un incidente il 9 dicembre, fu il bombardamento navale di Scarborough, Hartlepool e Whitby il 15\u201316 dicembre 1914. L'azione fu condotta principalmente dagli incrociatori da battaglia del \"I. Aufkl\u00e4rungsgruppe\" (primo gruppo da ricognizione). Le navi della classe K\u00f6nig, insieme a quelle della classe Nassau, Helgoland, e Kaiser, incrociarono a distanza in supporto agli incrociatori di Franz von Hipper. Friedrich von Ingenohl, il comandante della Hochseeflotte, decise di incrociare al centro del Mare del Nord, circa 130 miglia ad est di Scarborough.\nLa Marina britannica, che era recentemente venuta in possesso del libro dei codici di trasmissione tedeschi, recuperato dall'incrociatore Magdeburg, era a conoscenza dell'operazione, ma non aveva certezze sugli obiettivi.\nComunque i quattro incrociatori da battaglia del viceammiraglio Beatty, scortati dal \"3rd Cruiser Squadron\" (terza squadra incrociatori) e dal \"1st Light Cruiser Squadron\" (prima squadra incrociatori leggeri), insieme al \"2nd Battle Squadron\" (seconda squadra da battaglia) composta da sei navi da battaglia, furono schierate per tendere un'imboscata alla squadra di Hipper.\nInvece, la \"task force\" di Beatty rischi\u00f2 di scontrarsi con l'intera \"Hochseeflotte\". Alle 6:20, i cacciatorpediniere in esplorazione di Beatty vennero in contatto con la torpediniera tedesca \"V155\". Questo port\u00f2 a due ore di una confusa battaglia fra i cacciatorpediniere britannici e gli incrociatori tedeschi, spesso a distanza ravvicinata. Al momento del primo contatto, le navi della classe \"K\u00f6nig\" erano a meno di 10 miglia dalle sei navi da battaglia britanniche; quindi ben all'interno della portata di tiro tedesca, ma nell'oscurit\u00e0, n\u00e9 i comandanti britannici n\u00e9 quelli tedeschi si resero conto delle rispettive forze e della loro posizione. L'ammiraglio Ingenohl, non voleva dover disobbedire all'ordine del Kaiser di non rischiare la flotta senza la sua diretta approvazione, concluse che si stava confrontando con le avanguardie dell'intera \"Grand Fleet\", e 10 minuti dopo il primo contatto, ordin\u00f2 di virare a sinistra verso Sud-est. I continui attacchi rallentarono la virata ma, per le 6:42, questa era stata effettuata. Per circa 40 minuti, le due flotte percorsero rotte parallele. Alle 7:20, Ingenohl ordin\u00f2 un'ulteriore virata a sinistra che port\u00f2 la flotta in direzione delle acque tedesche.\nBombardamento di Yarmouth e Lowestoft.\nLe navi della classe K\u00f6nig presero parte ad un altro attacco conto la costa inglese, ancora in supporto all'azione degli incrociatori da battaglia del I.Aufkl\u00e4rungsgruppe. Gli incrociatori lasciarono l'estuario dello Jade alle 10:55 del 24 aprile 1916, ed il resto della Hochseeflotte segu\u00ec alle 13:40. L'incrociatore da battaglia Seydlitz urt\u00f2 una mina sulla rotta di avvicinamento all'obiettivo, e dovette ritirarsi. Gli altri incrociatori da battaglia bombardarono la citt\u00e0 di Lowestoft senza inconvenienti, ma durante l'avvicinamento a Yarmouth, incontrarono gli incrociatori britannici della Harwich Force. Si svolse un breve scambio di artiglieria interrotto dalla ritirata della Harwich Force. Segnalazioni dell'attivit\u00e0 dei sommergibili britannici nell'area convinsero al ritiro del I.Aufkl\u00e4rungsgruppe. A questo punto, l'ammiraglio Reinhard Scheer, che era stato avvertito dell'uscita della \"Grand Fleet\" dalla sua base di Scapa Flow, decise il ritiro della flotta in acque tedesche.\nBattaglia dello Jutland.\nLe quattro navi parteciparono all'azione navale che port\u00f2 alla battaglia dello Jutland del 31 maggio e primo giugno 1916. L'operazione aveva ancora lo scopo di attrarre una parte della Grand Fleet per annientarla in battaglia prima dell'intervento del grosso della flotta. La K\u00f6nig, Grosser Kurf\u00fcrst, Markgraf, e la Kronprinz costituivano la V Division del III.Geschwader ed erano l'avanguardia della flotta. Il III.Geschwader costituiva la prima di tre unit\u00e0; subito dopo seguivano le navi della classe Kaiser che formavano la VI Division, III.Geschwader. A poppavia delle navi della classe Kaiser seguivano le navi della classe Helgoland e Nassau del II. Geschwader; la retroguardia era tenuta dalle vecchie pre-dreadnought della classe Deutschland appartenenti al I.Geschwader.\nPoco prima delle ore 16:00 CET, gli incrociatori da battaglia del I.Aufkl\u00e4rungsgruppe incontrarono le navi omologhe del 1st Battlecruiser Squadron, al comando di David Beatty. Inizi\u00f2 un duello di artiglierie che port\u00f2 alla distruzione dell'Indefatigable, poco dopo le 17:00, e del Queen Mary, meno di mezz'ora dopo. A questo punto, gli incrociatori da battaglia tedeschi facevano rotta verso Sud per attirare le navi britanniche verso il grosso della Hochseeflotte. Per le 17:30, la K\u00f6nig, la nave da battaglia tedesca in avanguardia, avvist\u00f2 sia il I.Aufkl\u00e4rungsgruppe sia il 1st Battlecruiser Squadron in avvicinamento. Gli incrociatori da battaglia tedeschi dirigevano a dritta della K\u00f6nig mentre le navi britanniche erano sul lato di sinistra. Alle 17:45, Scheer ordin\u00f2 una virata di due quarte a dritta per avvicinare le sue navi agli incrociatori britannici, e un minuto dopo, alle 17:46, fu dato l'ordine di aprire il fuoco.\nLa K\u00f6nig, Grosser Kurf\u00fcrst, e la Markgraf furono le prime a raggiungere la distanza di tiro e concentrarono il fuoco sull'incrociatore da battaglia Lion, Princess Royal, e Tiger, rispettivamente, ad una distanza di 19.200\u00a0m (21.000 yarde). La prima salva della K\u00f6nig cadde corta rispetto al bersaglio, e cos\u00ec diresse il tiro contro la nave britannica pi\u00f9 vicina, il Tiger. Contemporaneamente le navi della classe K\u00f6nig iniziarono a far fuoco contro i cacciatorpediniere Nestor e Nicator. I due caccia si avvicinarono alla linea tedesca e subendo una tempesta di fuoco, manovrarono per raggiungere una buona posizione per il lancio dei siluri. Entrambe le navi lanciarono due siluri contro la K\u00f6nig e la Grosser Kurf\u00fcrst, tutti e quattro i siluri mancarono i bersagli. Uno dei cannoni secondari di una delle due navi tedesche colp\u00ec il Nestor e distrusse la sua sala macchine. La nave, insieme al cacciatorpediniere Nomad, rimase alla deriva sulla rotta della flotta tedesca. Entrambi i cacciatorpediniere vennero affondati, ma le torpediniere tedesche si fermarono a raccogliere i superstiti. Intorno alle 18:00, le quattro navi della classe K\u00f6nig spostarono il fuoco sulle sopraggiungenti navi della classe Queen Elizabeth del V Battle Squadron, ma il fuoco dur\u00f2 pochi minuti prima che la distanza fra le navi aumentasse oltre quella di tiro utile.\nPoco dopo le 19:00, l'incrociatore tedesco Wiesbaden venne immobilizzato da un colpo dell'Invincible; il contrammiraglio Paul Behncke sulla K\u00f6nig cerc\u00f2 di manovrare le sue navi nel tentativo di coprire l'incrociatore danneggiato. Contemporaneamente le navi britanniche del III e del IV Light Cruiser Squadron iniziarono un attacco con i siluri contro la linea tedesca; mentre avanzavano per raggiungere la distanza di tiro per i siluri, colpirono il Wiesbaden con le loro batterie. Le navi della classe K\u00f6nig svilupparono un pesante bombardamento contro gli incrociatori britannici, che per\u00f2 non si ritirarono. Nella successiva mischia, l'incrociatore corazzato britannico Defence fu colpito da diversi proietti di grosso calibro delle navi da battaglia tedesche. Uno di essi penetr\u00f2 la santabarbara distruggendo in una esplosione l'incrociatore.\nAl ritorno della flotta tedesca nell'estuario del Jade, le navi della classe Nassau, la Nassau, la Westfalen, e la Posen e quelle della classe Helgoland, l'Helgoland e la Th\u00fcringen si misero di guardia sulle rotte d'ingresso al porto. Le navi della classe Kaiser, la Kaiser, la Kaiserin, e la Prinzregent Luitpold, si posizionarono in difesa fuori dalle chiuse di Wilhelmshaven. Le quattro navi della classe K\u00f6nig, insieme alle altre navi da battaglia ancora in condizione di combattere entrarono nel porto per ripristinare le riserve di combustibile e munizioni.\nSortita del 18\u201319 agosto.\nDurante la sortita della flotta tedesca il 18\u201319\u00a0agosto, il I.Aufkl\u00e4rungsgruppe (\"I\u00a0Gruppo da ricognizione)\" aveva come missione il bombardamento della citt\u00e0 portuale di \"Sunderland\" nel tentativo di attrarre e distruggere la squadra di Beatty. Il \"Moltke\" insieme al \"Von der Tann\" erano i soli incrociatori da battaglia operativi, per formare la squadra di attacco furono assegnate tre navi da battaglia: \"SMS Markgraf\", \"SMS Gro\u00dfer Kurf\u00fcrst\" e la \"SMS Bayern\" entrata in servizio da poco. L'ammiraglio Scheer ed il resto della \"Hochseeflotte\", forte di altre 15 navi da battaglia, avrebbe seguito in copertura. L'Ammiragliato era conoscenza dei piani tedeschi e fece uscire la \"Grand Fleet\" per intercettare la sortita tedesca. Alle 14:35, Scheer fu informato dell'avvicinamento della \"Grand Fleet\" e, non volendo affrontare di nuovo la flotta britannica 11\u00a0settimane dopo il confronto dello Jutland, invert\u00ec la rotta e si ritir\u00f2 in porto.\nOperazione Albion.\nAgli inizi di settembre del 1917, in seguito alla conquista tedesca del porto di Riga, la marina imperiale tedesca decise di eliminare le forze navali russe che ancora tenevano il golfo di Riga. Per questo obiettivo lo Admiralstab (lo stato maggiore della marina) pianific\u00f2 un'operazione per la conquista delle isole baltiche di \u00d6sel, in particolare le batterie costiere russe sulla penisola di Sworbe. Il 18 settembre fu dato l'ordine per l'inizio delle operazioni aeronavali per l'invasione delle isole di \u00d6sel (nome tedesco di Saaremaa) e di Muhu; le unit\u00e0 navali principali erano guidate dall'ammiraglia della task force, l'incrociatore da battaglia SMS Moltke, affiancata dal III.Geschwader della Hochseeflotte che comprendeva la V.Division composta dalle tre navi della classe \"K\u00f6nig\", ed era stata rinforzata con la nuova nave da battaglia SMS Bayern, la VI.Division formata dalle cinque navi della classe \"Kaiser\". Insieme ad esse completavano la flotta nove incrociatori leggeri, tre flottiglie di torpediniere, decine di posamine e dragamine, l'intera task force comprendeva circa 300 navi ed era supportata da 100 aerei e sei dirigibili. La forze terrestri ammontavano a circa 24.600 tra soldati ed ufficiali. Contro le forze tedesche i russi opponevano le vecchie pre-dreadnought Slava e \"Tsesarevitch\", l'incrociatore corazzato \"Bayan\", l\"Admiral Makarov\", ed il \"Diana\", 26 cacciatorpediniere, e molte torpediniere e cannoniere. La guarnigione sull'isola di \u00d6sel aveva una forza di circa 14.000 uomini.\nL'operazione inizi\u00f2 il 12 ottobre, quando la \"Moltke\", la \"Bayern\" e la \"K\u00f6nig\" aprirono il fuoco sulle batterie costiere russe della baia di Tagalaht nel golfo di Riga. Contemporaneamente, le navi della classe \"Kaiser\" attaccarono le difese dell'isola di Saaremaa, in particolare le batterie sulla penisola di S\u00f5rve (promontorio dell'isola di Saaremaa); l'obiettivo era controllare il transito nel canale fra le isole di Moon e Dag\u00f6, unica via di fuga delle unit\u00e0 navali russe. Sia la \"Grosser Kurf\u00fcrst\" che la \"Bayern\" urtarono delle mine mentre bombardavano i loro obiettivi; la prima ebbe pochi danni, mentre la \"Bayern\" fu gravemente danneggiata; le navi dovettero ritirarsi a Kiel per le riparazioni.\nIl 16 ottobre fu deciso di inviare una parte della flotta per eliminare le forze navali russe nello stretto di Muhu; fra queste c'erano le due navi da battaglia russe. Per questo scopo, la \"K\u00f6nig\" e la \"Kronprinz\", con gli incrociatori SMS Strassburg e SMS Kolberg, insieme ad ampio numero di naviglio sottile, fu inviato contro le due navi russe. Arrivarono la mattina del 17 ottobre, ma un profondo campo minato russo rallent\u00f2 momentaneamente l'azione tedesca. Le navi tedesche ebbero una brutta sorpresa scoprendo che i cannoni da 305\u00a0mm delle navi russe avevano una gittata utile superiore ai pari calibro tedeschi. Le navi russe riuscirono a mantenersi a distanza di tiro senza essere colpiti dalle navi tedesche che furono costrette a manovre evasive per evitare le bordate russe. Comunque per le 10:00, i dragamine riuscirono ad aprire un varco nel campo minato e la \"K\u00f6nig\" con la \"Kronprinz\" penetrarono nello stretto; La \"K\u00f6nig\" duell\u00f2 con la \"Slava\" e la \"Kronprinz\" tir\u00f2 contro la \"Slava\" e l'incrociatore \"Bayan\". Le navi russe furono colpite da decine di proietti, finch\u00e9 alle 10:30 il comandante russo, l'ammiraglio Bakhirev, ordin\u00f2 la ritirata. La \"Slava\" aveva troppi danni, e non era in grado di ritirarsi, cos\u00ec si autoaffond\u00f2 e l'equipaggio fu messo in salvo su di un cacciatorpediniere.\nPer il 20 ottobre, le operazioni navali erano cessate definitivamente, le navi russe erano state distrutte o messe in fuga, e le forze di terra avevano raggiunto i loro obiettivi. Comunque il 29 ottobre la \"Markgraf\" urt\u00f2 una mina mentre si ritirava dal golfo di Riga.\nDestino finale.\nIn seguito alla sconfitta dell'Impero Tedesco nel 1918, la maggior parte della Hochseeflotte, al comando del contrammiraglio Ludwig von Reuter, fu scortata dagli Alleati a Scapa Flow. Le navi e i relativi equipaggi rimasero reclusi nella baia durante i negoziati che portarono al trattato di Versailles. Il 21 giugno, giorno della scadenza della firma del trattato, il contrammiraglio Reuter, convinto che le trattative avrebbero portato al sequestro delle navi da parte dei britannici, diede l'ordine per l'autoaffondamento delle navi, non essendo a conoscenza della concessione di una proroga di due giorni. La mattina del 21 giugno, la flotta britannica lasci\u00f2 Scapa Flow per condurre delle esercitazioni in mare; alle 11:20 Reuter trasmise l'ordine alle sue navi.\nDelle quattro navi della classe, la \"Kronprinz\" fu la prima ad affondare. Scomparve nelle acque di Scapa Flow alle 13:15. La \"Grosser Kurf\u00fcrst\" segu\u00ec quindici minuti dopo, alle 13:30. La \"K\u00f6nig\" affond\u00f2 alle 14:00 circa, mentre la \"Markgraf\" affond\u00f2 solo alle 16:45; fu una delle ultime navi ad affondare\u2014solo l'incrociatore da battaglia SMS Hindenburg affond\u00f2 dopo, alle 17:00. La \"Grosser Kurf\u00fcrst\" fu successivamente recuperata, il 29 aprile 1938. La nave fu rimorchiata presso i cantieri di Rosyth, dove fu demolita. Le altre tre navi rimasero sul fondo della baia, nonostante fossero state vendute alla Gran Bretagna nel 1962.\nBibliografia.\nFonti on-line"}
{"id": "4200567", "revid": "767487", "url": "https://it.wikipedia.org/wiki?curid=4200567", "title": "\u00c5smund Sandland", "text": "Carriera.\nClub.\nSandland gioc\u00f2 per il Lyn Oslo dal 1969 al 1976, collezionando 117 presenze e 25 reti in campionato.\nNazionale.\nConta 2 presenze per la . Esord\u00ec il 22 giugno 1971, nella sconfitta per 1-7 contro la ."}
{"id": "4200568", "revid": "599013", "url": "https://it.wikipedia.org/wiki?curid=4200568", "title": "Dag Navestad", "text": "Carriera.\nGiocatore.\nClub.\nNavestad vest\u00ec la maglia del Sarpsborg, prima di passare al Fredrikstad.\nNazionale.\nConta una presenza per la . Il 20 luglio 1970, infatti, fu titolare nella sconfitta per 2-0 contro l'.\nAllenatore.\nNel 1982, fu allenatore dello \u00d8stsiden."}
{"id": "4200570", "revid": "767487", "url": "https://it.wikipedia.org/wiki?curid=4200570", "title": "Marcus Stewart", "text": "Carriera.\nViene inserito nella squadra dell'anno della Second Division nell'annata 1995-1996 e nella squadra dell'anno della First Division nella stagione 1999-2000.\nDurante la carriera da calciatore professionista gioca 664 partite di campionato realizzando 209 marcature, mantenendo una media reti/partita pari a 0,31.\nNella stagione 2000-2001 realizza 19 reti giocando 34 incontri di FA Premier League: grazie a queste marcature si guadagna il 14\u00ba posto nella Scarpa d'oro 2001, sfiorando il titolo di miglior marcatore del torneo, andato poi ad Hasselbaink.\nNel luglio del 2012 entra nell'organico del Bristol Rovers come vice allenatore."}
{"id": "4200572", "revid": "599013", "url": "https://it.wikipedia.org/wiki?curid=4200572", "title": "Rick Barnes", "text": "Carriera.\nDal 1998 al 2015 \u00e8 stato capo allenatore dei Longhorns della Universit\u00e0 del Texas a Austin. In precedenza ha allenato alla Clemson University, al Providence College e alla George Mason University. Ha preso parte a 20 edizioni del Campionato di pallacanestro NCAA Division I, e nell'edizione 2003 ha raggiunto la Final Four con i Texas Longhorns, venendo eliminato in semifinale dai futuri campioni di Syracuse University. Dalla stagione 2015-16 allena i Tennessee Volunteers."}
{"id": "4200574", "revid": "767487", "url": "https://it.wikipedia.org/wiki?curid=4200574", "title": "Terje Gulbrandsen", "text": "Carriera.\nClub.\nGulbrandsen vest\u00ec la maglia dello Skeid dal 1963 al 1970, vincendo la Coppa di Norvegia 1965 e il campionato 1966. Dal 1971 al 1972, fu in forza al Drafn, ricoprendo anche la carica di allenatore. Gioc\u00f2 poi nel V\u00e5lerengen per il seguente biennio.\nNazionale.\nConta 2 presenze per la . Esord\u00ec il 21 settembre 1969, nella vittoria per 2-0 contro la ."}
{"id": "4200576", "revid": "599013", "url": "https://it.wikipedia.org/wiki?curid=4200576", "title": "Paul Kpaka", "text": "22\u00ba nella Scarpa d'oro 2002."}
{"id": "4200583", "revid": "767487", "url": "https://it.wikipedia.org/wiki?curid=4200583", "title": "P\u00e5l S\u00e6thrang", "text": "Carriera.\nClub.\nS\u00e6thrang vest\u00ec la maglia dello Skeid, con cui vinse due edizioni della Norgesmesterskapet (1963 e 1965) e un campionato (1966).\nNazionale.\nConta 6 presenze e una rete per la . Esord\u00ec il 24 settembre 1967, nella sconfitta per 0-5 contro la . Trov\u00f2 l'unico gol nel successo per 2-0, ancora contro la Danimarca."}
{"id": "4200584", "revid": "599013", "url": "https://it.wikipedia.org/wiki?curid=4200584", "title": "Frank Haith", "text": "Carriera.\nDal 2004 al 2011 ha ricoperto l'incarico di capo allenatore alla University of Miami. Dal 2011 guida i Missouri Tigers, con cui ha disputato il Torneo NCAA 2012, venendo eliminato al secondo turno."}
{"id": "4200586", "revid": "300067", "url": "https://it.wikipedia.org/wiki?curid=4200586", "title": "Torneo di pallacanestro maschile NCAA Division I 2005", "text": "Il Torneo di pallacanestro maschile NCAA Division I 2005 si concluse con la vittoria di North Carolina contro Illinois.\nSean May di North Carolina fu nominato Most Outstanding Player."}
{"id": "4200587", "revid": "1833487", "url": "https://it.wikipedia.org/wiki?curid=4200587", "title": "Umberto Ammaturo", "text": "Nell'ambiente malavitoso era soprannominato \"O'Pazzo\", per via della sua attitudine a simulare la pazzia per evitare il carcere quando veniva arrestato; inoltre era chiamato \"Umbertino la volpe\", per la sua furbizia e intelligenza.\n\u00c8 stato incluso nella lista dei trenta latitanti pi\u00f9 pericolosi d'Italia fino alla sua cattura il 28 aprile 1993. Pochi mesi dopo ha deciso di diventare un pentito, facendo arrestare e condannare un centinaio di persone, tra cui boss di rilievo come Luigi Giuliano, Michele Zaza e Mario Fabbrocino.\nBiografia.\nAmmaturo nasce a Napoli nel 1941. Suo padre ha un negozio di vini a Fuorigrotta ed \u00e8 l\u00ec che, inizialmente, il piccolo Umberto lavora. \nPer lui, per\u00f2, le porte della prigione si aprono molto presto. Ha, infatti, soltanto 14 anni quando finisce nel carcere minorile per alcuni furti. Torna in libert\u00e0 dopo essere diventato maggiorenne. Il carcere non gli \u00e8 servito a molto. Ammaturo vuole continuare a fare il delinquente. Almeno in una prima fase, il futuro boss non aderisce ad alcuna organizzazione criminale. Preferisce fare tutto da solo.\nUmberto Ammaturo intrattiene una relazione amorosa con Pupetta Maresca, la cosiddetta signora della camorra. Era finita sulle cronache di tutti i giornali per aver ucciso l\u2019assassino di suo marito Pasquale Simonetti. Inizialmente, la relazione si rivela soddisfacente per entrambi ma c\u2019\u00e8 un problema. Il figlio di Pupetta, Pasqualino, nato dalla sua precedente storia d\u2019amore, non vede di buon occhio l\u2019uomo che vorrebbe prendere il posto del defunto padre.\nNel 1974 Pasqualino scompare. \u00c8 un ragazzino piuttosto irrequieto il figlio di Assunta Maresca. Si diverte a fare il guappo ma non si rende conto che si sta spingendo sin troppo avanti. Negli ambienti criminali ci si convince che Pasqualino sia stato ammazzato. Il suo cadavere non verr\u00e0 mai ritrovato. Del delitto verr\u00e0 accusato lo stesso Umberto Ammaturo. Il movente sarebbero state le frizioni tra i due. In realt\u00e0, i processi dimostreranno che il futuro pentito non era coinvolto nell\u2019omicidio del ragazzo.\nContrabbando e droga.\nAmmaturo comincia a fare molti soldi soprattutto con il contrabbando di sigarette. Riesce a coltivare amicizie con diversi contrabbandieri, tra cui Antonio Spavone e Michele Zaza. Intuisce, per\u00f2, che il vero business \u00e8 la droga. Cos\u00ec stringe alleanze con alcuni produttori di cocaina del Per\u00f9 ed investe soldi in queste operazioni. Nel 1974 viene, per\u00f2, nuovamente arrestato.\nFinta pazzia.\nAmmaturo segue, su indicazione di un altro boss, la moda dell\u2019epoca. Si mette in contatto con dei consulenti in grado di falsare perizie. L\u2019obiettivo \u00e8 di fingersi pazzo per ottenere il ricovero presso ospedali psichiatrici in cui il regime di detenzione \u00e8 sicuramente meno duro. Grazie alle perizie di Aldo Semerari e Antonio Mottola, Ammaturo riesce a farsi ricoverare ad Aversa prima e a Napoli poi. Grazie all\u2019aiuto di Raffaele Ferrara riesce, per\u00f2, a scappare dalla struttura nel 1976.\nNel 1977 viene nuovamente arrestato con l'accusa di traffico internazionale di cocaina. A causa delle false perizie viene nuovamente ricoverato in una struttura psichiatrica. Stavolta, viene inviato a Montelupo Fiorentino. Riesce, per\u00f2, a scappare da l\u00ec. Evader\u00e0, poi, anche dall\u2019ospedale Madia di Barcellona Pozzo di Gotto. Nel frattempo, a Napoli \u00e8 scoppiata una guerra di camorra tra la Nuova Famiglia e la Nuova Camorra Organizzata. Ammaturo \u00e8 un membro della NF, grazie agli ottimi rapporti stretti con i membri di questo clan.\nL\u2019arresto.\nUmberto Ammaturo, all\u2019inizio degli anni ottanta, \u00e8 un affermato narcotrafficante. Trascorre alcuni periodi in Sudamerica, nello specifico in Per\u00f9. Da l\u00ec gestire il traffico di droga \u00e8 pi\u00f9 semplice e pi\u00f9 redditizio. Gran parte della droga che dal Per\u00f9 arriva nelle piazze italiane \u00e8 la sua. Nel 1982 per Ammaturo si aprono di nuovo le porte del carcere. \u00c8 in compagnia di Pupetta Maresca quando i carabinieri lo beccano in un appartamento a Napoli.\nIl soggiorno obbligato.\nIl boss prova di nuovo a fingersi pazzo ma ormai nessuno pi\u00f9 crede a tutto ci\u00f2. Nel 1987 deve affrontare il processo per traffico internazionale di droga. Il boss viene condannato ma ottiene il soggiorno obbligato in una localit\u00e0 in provincia di Cuneo. Secondo i giudici, Ammaturo avrebbe dimostrato segnali positivi nei confronti dello Stato. In realt\u00e0, il boss non ha alcuna intenzione di abbandonare il crimine e scappa nuovamente.\nLa fuga.\nIl boss se ne va in Senegal prima, in Brasile poi. Dall\u2019Italia continuano ad arrivare condanne in diversi procedimenti penali. Nel 1990 viene arrestato in Brasile. Il boss sa che presto verr\u00e0 estradato e che, quindi, \u00e8 necessario agire in fretta. Riesce a corrompere le guardie del carcere ed evade ancora una volta. La sua nuova destinazione \u00e8 il Per\u00f9. Ammaturo, per\u00f2, stavolta davvero sembra voler chiudere con il crimine. Ha, ormai, accumulato davvero molti soldi che preferisce utilizzare per attivit\u00e0 lecite.\nIl passato, per\u00f2, non si pu\u00f2 dimenticare e la Nuova Famiglia \u00e8 sempre pi\u00f9 in difficolt\u00e0. Il pentimento di Pasquale Galasso ha scatenato un effetto domino. Ormai, \u00e8 questione di tempo anche per Ammaturo che in Per\u00f9 si \u00e8 rifatto una vita. Infatti, si lega sentimentalmente ad una dottoressa di Lima e dalla loro relazione nasce un figlio. Nel 1993, per\u00f2, viene arrestato. La sua nuova compagna non sa nulla del passato del suo uomo. Scopre tutto proprio il giorno dell\u2019arresto. A nulla \u00e8 valso il cambio d\u2019identit\u00e0 del boss, in Per\u00f9 conosciuto col nome di Jose Daniel Venturini.\nAmmaturo viene estradato in tempi brevi. L\u2019ex narcotrafficante ha, per\u00f2, cambiato vita e si dimostra pronto ad aiutare lo Stato. Dopo l\u2019arresto, dunque, il boss decide di diventare un collaboratore di giustizia. La Nuova Famiglia sa che Ammaturo \u00e8 a conoscenza di tanti segreti scottanti. Nemmeno l\u2019omicidio di Antonio Ammaturo, fratello di Umberto, lo convince a tornare sui suoi passi. I suoi figli e la sua compagna peruviana si rivelano decisivi nella sua scelta di continuare a collaborare.\nIl caso Semerari.\nUmberto Ammaturo riempie tante pagine di verbali. Si accusa di diversi delitti e conferma la sua responsabilit\u00e0 anche sull\u2019omicidio di Aldo Semerari. Dice di essere stato il mandante del delitto del criminologo la cui colpa sarebbe stata quella di aver fatto perizie anche a Raffaele Cutolo. Ancora oggi, per\u00f2, sono tanti i misteri che avvolgono il caso Semerari. Le parole di Ammaturo non hanno convinto i giudici e gli uomini che egli aveva indicato quali responsabili del delitto verranno assolti.\nLa nuova vita.\nAmmaturo, comunque, pare aver chiuso definitivamente con le attivit\u00e0 criminali. Vive in una localit\u00e0 protetta, ha una nuova identit\u00e0 e anche un nuovo lavoro. Le sue propriet\u00e0 a Napoli e in Sud America sono state confiscate."}
{"id": "4200589", "revid": "88812", "url": "https://it.wikipedia.org/wiki?curid=4200589", "title": "Amoralismo", "text": ""}
{"id": "4200590", "revid": "767487", "url": "https://it.wikipedia.org/wiki?curid=4200590", "title": "Svein Bredo \u00d8stlien", "text": "Carriera.\nClub.\n\u00d8stlien gioc\u00f2 per il Raufoss, prima di trasferirsi al Lyn Oslo. Esord\u00ec in squadra il 25 aprile 1965, giocando nella vittoria per 1-0 sul Sarpsborg. In squadra, vinse la Coppa di Norvegia 1967. Torn\u00f2 poi al Raufoss, ma nel 1971 fu nuovamente in forza al Lyn Oslo. Al termine della stagione, fece ritorno al Raufoss.\nNazionale.\nConta 6 presenze per la . Esord\u00ec il 1\u00ba luglio 1964, nella vittoria per 3-2 sulla ."}
{"id": "4200592", "revid": "767487", "url": "https://it.wikipedia.org/wiki?curid=4200592", "title": "Kai Sj\u00f8berg", "text": "Carriera.\nClub.\nSj\u00f8berg gioc\u00f2 con la maglia dello Skeid, con cui vinse due edizioni della Norgesmesterskapet (1963 e 1965) e un campionato (1966). Dal 1972 al 1974, fu in forza all'Eidsvold Turn, per cui realizz\u00f2 44 reti in 66 partite.\nNazionale.\nConta 4 presenze per la , con una rete all'attivo. Esord\u00ec il 27 maggio 1965, trovando anche il gol nella vittoria per 4-2 sul ."}
{"id": "4200593", "revid": "287204", "url": "https://it.wikipedia.org/wiki?curid=4200593", "title": "Futbol'nyj Klub Dnipro 2003-2004", "text": "Questa voce raccoglie le informazioni riguardanti il Futbol'nyj Klub Dnipro nelle competizioni ufficiali della stagione 2003-2004.\nStagione.\nIn campionato il Dnipro rimase sempre ai vertici della classifica, pur senza lottare per il titolo, terminando la stagione al terzo posto, ma togliendosi la soddisfazione di battere in casa le prime due in classifica, Dinamo Kiev e Shakhtar.\nOttimo anche il rendimento in Coppa UEFA dove, pur provenendo dal turno preliminare, arriv\u00f2 ai sedicesimi dove fu eliminato dall'Olympique Marsiglia di Drogba, destinato ad arrivare fino in finale.\nIn Coppa arriv\u00f2 fino in finale, dopo aver sconfitto ai rigori in semifinale la Dinamo Kiev: qui fu sconfitta dallo Shakhtar per 2-0.\nIn tutta la stagione il Dnipro rimase imbattuto in casa fino al 19 giugno, quando nell'ultima giornata di campionato sub\u00ec una sconfitta, per altro ininfluente, da parte del Borysfen."}
{"id": "4200595", "revid": "508036", "url": "https://it.wikipedia.org/wiki?curid=4200595", "title": "Episodi di NCIS - Unit\u00e0 anticrimine (decima stagione)", "text": "La decima stagione della serie televisiva NCIS - Unit\u00e0 anticrimine \u00e8 stata trasmessa sul canale statunitense CBS dal 25 settembre 2012 al 14 maggio 2013, ottenendo un'audience media di telespettatori, risultando cos\u00ec la serie tv pi\u00f9 seguita della stagione televisiva statunitense.\nIn Italia, la stagione \u00e8 stata trasmessa su Rai 2 in due periodi: dal 24 febbraio al 19 maggio 2013 sono stati programmati i primi 12 episodi, mentre i rimanenti sono stati trasmessi dal 15 settembre al 1\u00ba dicembre 2013.\nLicenza di uccidere.\nTrama.\nDopo l'attacco terroristico nel cuore dell'arsenale della Marina, con cui si \u00e8 conclusa la precedente stagione, la squadra di Gibbs conta le perdite. L'agente speciale Leroy Jethro Gibbs \u00e8 alla ricerca di vendetta perch\u00e9 l'attentatore, Harper Dearing, \u00abha fatto del male alla [sua] famiglia\u00bb.\nL'uomo viene infine raggiunto da Gibbs nell'abitazione dove aveva cresciuto il figlio defunto. Dearing muore ucciso da Gibbs, quando pare che voglia sparare a quest'ultimo.\nDucky, in convalescenza dopo un infarto, ritorna a Washington DC, da cui si era allontanato per partecipare al matrimonio del suo assistente, Palmer.\nLa vita continua.\nTrama.\nAbby \u00e8 torturata dagli incubi.\nUno psicologo della marina \u00e8 stato incaricato di sottoporre la squadra di Gibbs ad una valutazione psicologica post trauma per via dell'attentato alla sede dell'NCIS.\nUna addetta all'armeria, Margaret, scomparsa dall'evacuazione il giorno dell'attentato, viene ritrovata in fondo a un lago nella sua macchina, assassinata.\nGibbs e la squadra lavorano al caso mentre un irascibile Vance cerca di riportare tutto ossessivamente com'era prima dell'esplosione\nLe ricerche conducono dopo una falsa pista all'armeria, ma non sar\u00e0 esattamente l\u00ec che il caso trover\u00e0 una definitiva soluzione.\nDucky dar\u00e0 il suo contributo alle ricerche del caso finendo poi per arrabbiarsi con Palmer ed abbandonare la sala autopsie molto stizzito. \nAbby invece, sullo sfondo di questa storia, per trovare pace dagli incubi, viene convinta da Gibbs a ricontattare il fratello biologico: ci\u00f2 la aiuter\u00e0 a riappacificarsi con se stessa e con i suoi incubi.\nSassi dalla Luna.\nTrama.\nIl dottor Mallard ordina la riesumazione di un comandante della Marina, il cui corpo era stato protagonista di un caso di dodici anni prima, mentre la squadra \u00e8 impegnata nelle indagini della morte recente di un marine. La squadra scoprir\u00e0 presto che i due casi sono direttamente collegati.\nDispersi in mare.\nTrama.\nLa squadra \u00e8 chiamata per il ritrovamento di tre componenti di un equipaggio di un elicottero ipoteticamente precipitato. Il quarto componente dell'equipaggio \u00e8 ancora disperso. Grazie all'aiuto dell'agente Borin la squadra di Gibbs capisce che possa esserci qualcos'altro sotto alla \"sparizione\" dell'elicottero. Durante le ricerche dei resti del velivolo Tony e McGee ritrovano il cadavere del pilota assassinato con un colpo in testa. La trama si infittisce quando uno dei tre superstiti possiede l'arma che sembra essere quella del delitto.\nL'omonimo.\nTrama.\nUn sottufficiale assassinato a colpi di pistola viene ritrovato nella Ferrari di un miliardario. Gibbs e la sua squadra riescono a rintracciare la pistola usata per l'omicidio in un banco dei pegni locale, e Gibbs trova una Medaglia d'Onore del Congresso in mostra, nonostante il fatto che la vendita della medaglia \u00e8 illegale. Il proprietario del negozio rivela che ha comprato la medaglia da un veterano anziano che aveva bisogno di soldi; Gibbs scopre che il precedente proprietario era Leroy Jethro Moore, un caro amico di suo padre. Scopre da suo padre che LJ ha permesso alla madre di Gibbs di suicidarsi per overdose di droga al fine di porre fine alla sua sofferenza da cancro terminale , cosa che il padre di Gibbs non gli aveva mai perdonato. Ulteriori indagini rivela che il defunto sottufficiale ha lavorato part- time come cameriere, e ha rubato l'auto sportiva per una piacevole gita. Il gruppo rintraccia l'assassino, uno studente universitario locale. Il suo vero obiettivo era il proprietario effettivo della vettura, il quale ha rubato una sua idea per una rete di filesharing, e il sottufficiale \u00e8 stato ucciso per errore. Nel frattempo, il padre di Gibbs e LJ si incontrano per la prima volta dopo anni, e Jethro li convince a porre fine alla loro faida, sottolineando che tutti e tre hanno condiviso un terreno comune nel loro amore per la madre Gibbs. Suo padre e LJ infine si riconciliano e rinnovano la loro amicizia. LJ decide anche di tornare a Stillwater, ora che la faida \u00e8 finita.\nGli scherzi della mente, prima parte.\nTrama.\nDue marines vengono assaliti e picchiati da alcuni uomini accanto ad una stazione ferroviaria. Uno di loro viene ritrovato nell'abitazione dell'amico dalla squadra di Gibbs mentre cerca qualcosa che possa salvare la vita del compagno, rinvenuto cadavere sul luogo dell'aggressione. Il Capitano sembra avere le idee poco chiare, confonde l'aggressione subita con i ricordi di un'imboscata subita in guerra.\nTony ritrova una vecchia macchina fotografica mandatagli dal padre dove rinviene alcuni scatti di quando era bambino.\nSequestro lampo.\nTrama.\nLa squadra NCIS indaga sul rapimento di una giovane ragazza, con l'aiuto della sua giovane amica che ha assistito al crimine. Procedendo con le indagini, Gibbs chieder\u00e0 anche aiuto a una sua vecchia conoscenza, una donna dai principi quanto meno discutibili.\nTruffe e baruffe.\nTrama.\nGibbs collabora con l'agente Fornell, dopo che quest'ultimo \u00e8 sfuggito ad un tentato omicidio, per sventare una truffa finanziaria in cui sembra coinvolta Diane, ex moglie dei due agenti, che per\u00f2 \u00e8 un'ispettrice del Dipartimento del Tesoro che sta indagando sotto copertura.\nSorprese di Natale.\nTrama.\nIndagando su la morte del marito di un marine, viene a galla una truffa alla zecca di milioni di dollari; intanto in occasione del Natale il padre di Tony arriva a Washington.\nSabato di pace.\nTrama.\nDurante una battuta di pesca un padre e un figlio ritrovano il corpo di un ufficiale della marina. Nel frattempo il direttore del Mossad, Eli David, giunge segretamente a Washington, apparentemente per ricucire il rapporto con Ziva. La stessa Ziva informa Gibbs che suo padre \u00e8 in citt\u00e0 e che non ne sa il reale motivo. Gibbs e il direttore Vance intercettano Eli e Ziva vicino all'Hotel dello stesso Eli dove questi presenta ai tre un suo amico d'infanzia dei VEVAK (servizi segreti iraniani) con il quale Eli intende collaborare per la pace in medio oriente. L'indagine sull'omicidio del militare, porta al padre di Ziva, che ne riconosce gli abiti in una foto.Temendo che il padre non sia a Washington per lei, ma solo per affari e sapendolo colpevole dell'omicidio Ziva gli chiude ogni possibilit\u00e0 di ricucire il loro rapporto. Come \"ultima\" richiesta Eli David chiede a Ziva di cenare con lui a casa del direttore Vance. Durante la cena Eli David e Jackie, la moglie del direttore Vance, vengono colpiti da una raffica di mitra mentre sono riuniti tutti a tavola. Ziva insegue l'omicida, aiutata da Gibbs che nel frattempo l'ha raggiunta; l'uomo si suicida per\u00f2 prima di rivelare qualsiasi informazione. Eli \u00e8 morto sul colpo mentre Jackie muore dopo una lunga operazione. \nShiva.\nTrama.\nDopo la morte di Eli David direttore del Mossad, la figlia Ziva viene condotta a Casa di Tony per proteggerla, mentre gli altri indagano per trovare Bodnar, il killer che ha ucciso (cos\u00ec si sospetta per certo) il direttore del mossad. Anche la moglie del direttore Vance viene coinvolta nella sparatoria e muore il che porta il direttore a un ritiro momentaneo, al suo posto vi \u00e8 il Vice Direttore Craig.\nColpisci e scappa.\nTrama.\nViene trovata una macchina in fondo ad un burrone con dentro un uomo e una donna. Gibbs e la squadra indagano e all'apparenza sembra un incidente, ma le prove e gli indizi raccolti dimostrano che si \u00e8 trattato di un duplice omicidio. Riaffiorano le insicurezze di Abby mentre torna con la memoria al suo primo insuccesso. \nIl cyber terrorista.\nTrama.\nLa squadra cattura un hacker professionista, secondo della lista dei cyberterroristi pi\u00f9 ricercati d'America e responsabile di un attacco informatico al MTAC, provocando la morte di un agente sotto copertura. La squadra \u00e8 interessata ad interrogarlo per il collegamento con un altro hacker che \u00e8 identificato solo come \" MC \". Analizzando il computer dell'hacker, Ziva e Di Nozzo esplorano un magazzino e trovano le prove di una bomba contenente il virus ebola. Per far parlare l'hacker, Ziva e Di Nozzo lo trasferiscono a Guantanamo Bay, nel tentativo di intimidirlo, minacciando di metterlo con i terroristi che in precedenza aveva tradito. Tuttavia, una volta arrivati, la sicurezza del carcere viene compromessa da un attacco informatico. I prigionieri liberi chiedono a Ziva e Di Nozzo, rifugiatisi in cella insieme all'hacker, di consegnarlo in cambio per la loro vita. Pur di salvare se stesso, l'hacker rivela come possono trovare MC. Si scopre cos\u00ec che l'intero breakout era solo uno stratagemma: essi in realt\u00e0 non avevano mai lasciato la base dell'NCIS. Nel frattempo, Gibbs e McGee riescono a rintracciare la bomba ad ebola e disinnescarla in sicurezza. \nRicominciare.\nTrama.\nUn marine, noto come Gabe Crowe, durante un allenamento, cade dalla parete dell'arrampicata e muore. Gli indizi raccolti, per\u00f2, provano che la morte non \u00e8 dovuta alla caduta. Infatti, sulle braccia si notano delle ferite da coltello e segni di lotta.\nDeviazione.\nTrama.\nDucky e Palmer sono chiamati a investigare su un misterioso suicidio di un tenente della Marina, ma vengono rapiti mentre portano il cadavere al quartier generale dell'NCIS. Nel frattempo, il resto della squadra scopre che il tenente morto era in realt\u00e0 una spia cubana che stava rubando file classificati, e le persone che hanno rapito Ducky e Palmer sono i suoi contatti. Sia Ducky che Palmer riescono a sfuggire ai loro rapitori e vengono tratti in salvo dal resto della squadra, che \u00e8 riuscita a rintracciarli, ma una delle spie riesce fuggire. Grazie ad uno stratagemma di Ducky, il team \u00e8 in grado di arrestarla e recuperare i file rubati.\nL'emulatore.\nTrama.\nLa squadra \u00e8 impegnata ad aiutare Gibbs al quale un suo amico, il barbiere, ha chiesto aiuto riguardo ad una serie di omicidi, di cui crede sia colpevole suo figlio. Nel frattempo, DiNozzo parte alla ricerca di un marine sospettato di furto. Le indagini, non ufficiali per l'omicidio seriale, vengono a scontrarsi con quelle della polizia. Dopo vari colpi di scena, il figlio del barbiere viene scagionato e la squadra arresta il vero colpevole.\nCerca.\nTrama.\nDurante un'operazione di sminamento in Afghanistan un marine viene ucciso da un cecchino, ma la moglie non crede che le cose siano andate come sembra.\nGibbs con l'aiuto di Dex, il cane antimine, scoprir\u00e0 un traffico di preziosi.\nBurrasca.\nTrama.\nDurante una terribile burrasca viene rinvenuto il corpo di un comandante medico.\nLa squadra indaga tra l'equipaggio della nave, tra cui c'\u00e8 il padre di McGee e quest'ultimo dovr\u00e0 affrontare il difficile rapporto con il genitore indiziato e la sua voglia di riscatto.\nA caccia di fantasmi.\nTrama.\nLa squadra viene chiamata per trovare il marito di un tenente dei Marines. Si presuppone un rapimento. Nel frattempo, Ziva con l'aiuto di McGee cerca di localizzare Bodnar di nascosto da NCIS e CIA.\nBerlino.\nTrama.\nDopo la morte di Eli David, direttore del Mossad, la figlia Ziva chiede a Gibbs l'autorizzazione ad andare in Europa dove si trova Bodnar, ritenuto l'assassino di suo padre. Nel frattempo viene ucciso un agente del Mossad e il nuovo direttore (una donna di cui Ziva riveler\u00e0 una lunga relazione avuta in giovent\u00f9 con suo padre Eli David) si trova negli Stati Uniti per collaborare alla ricerca di Ilan Bodnar. Ziva e Tony partono per l'Europa, ma non per Roma dove tutti credono che si trovi Bodnar, bens\u00ec per Berlino dove Ziva pensa che Bodnar in realt\u00e0 si trovi, perch\u00e9 \u00e8 l\u00ec che pu\u00f2 cambiare i suoi soldi in diamanti per poi sparire. Le indagini condotte in parallelo dal Mossad, dalla CIA, dall'FBI e dal NCIS, sembrano brancolare nel buio. A Berlino, Ziva e Tony invece di trovare Bodnar trovano il fratello di questo che lo aiuta. Nel frattempo si scopre che Ilan Bodnar non \u00e8 mai partito dagli Stati Uniti dopo l'omicidio di Eli David, come peraltro il Mossad gi\u00e0 sapeva, non avendolo per\u00f2 rivelato al NCIS. Tony e Ziva tornano allora negli Stati Uniti con il fratello di Bodnar e, appena giunti, subiscono una grave collisione (intenzionale ?) da un SUV, con conseguenze che si scopriranno solo nella puntata successiva.\nSete di vendetta.\nTrama.\nGibbs sfida un ordine diretto da parte del Dipartimento della Difesa, tutta la squadra NCIS si unisce nella ricerca di Bodnar. Ziva, ferita dall'incidente d'auto, ha finalmente la possibilit\u00e0 di confrontarsi con Bodnar e si vendica per la morte di suo padre, uccidendolo.\nDoppio abbaglio.\nTrama.\nL'NCIS \u00e8 oggetto di un'indagine da parte del Dipartimento della Difesa, viene messa in discussione la loro risposta alla morte di Eli David e Jackie Vance. Gibbs \u00e8 accusato di nascondere le prove e di ostacolare la giustizia .\nIl peso delle azioni.\nTrama.\nAll'indomani dell'arresto di Gibbs il Dipartimento della Difesa allarga la sua indagine nell'NCIS, mettendo in pericolo il futuro dell'intera agenzia, durante queste indagini viene trovata la testa di un marine che, durante l'autopsia, si rileva molto attiva dal punto di vista radioattivo.\nPer difendere Gibbs il Direttore Vance assolda l'ex Ammiraglio Abelardo (Albert) Jethro \"A. J.\" Chegwidden e poi, visto che Parsons l'agente che conduce le indagini, continua la sua caccia alle streghe, l'intera squadra d\u00e0 le dimissioni.\nA quel punto le indagini vengono bloccate."}
{"id": "4200597", "revid": "410660", "url": "https://it.wikipedia.org/wiki?curid=4200597", "title": "Episodi di Vegas", "text": "La prima ed unica stagione della serie televisiva Vegas \u00e8 stata trasmessa sul canale statunitense CBS dal 25 settembre 2012 al 10 maggio 2013.\nIn Italia il primo episodio \u00e8 stato trasmesso in prima visione assoluta su Rai 2 l'11 marzo 2013, a causa dei bassi ascolti la messa in onda \u00e8 stata sospesa e rinviata. La serie \u00e8 poi stata trasmessa durante il periodo estivo, dal 1\u00ba luglio al 6 settembre."}
{"id": "4200598", "revid": "767487", "url": "https://it.wikipedia.org/wiki?curid=4200598", "title": "Sportsklubben Strong", "text": "Lo Sportsklubben Strong era una societ\u00e0 calcistica norvegese con sede nella citt\u00e0 di Oslo.\nStoria.\nLo Strong fu fondato il 1\u00ba maggio 1915. Milit\u00f2 nella massima divisione del campionato norvegese. Si sciolse il 14 ottobre 1952.\nGiocatori.\nLo Strong e le Nazionali di calcio.\nLista dei calciatori che hanno giocato per la Nazionale norvegese mentre militavano nelle file dello Strong."}
{"id": "4200600", "revid": "767487", "url": "https://it.wikipedia.org/wiki?curid=4200600", "title": "Thorleif Hartung", "text": "Carriera.\nClub.\nHartung vest\u00ec la maglia dello Strong.\nNazionale.\nNel 1933, gioc\u00f2 una partita per la . Il 3 settembre, infatti, gioc\u00f2 nella vittoria per 1-5 sulla ."}
{"id": "4200604", "revid": "767487", "url": "https://it.wikipedia.org/wiki?curid=4200604", "title": "Jurij Sevidov", "text": "\u00c8 il 7\u00ba miglior marcatore della storia dello Spartak Mosca, con 71 reti.\n\u00c8 figlio di Aleksandr Sevidov."}
{"id": "4200609", "revid": "767487", "url": "https://it.wikipedia.org/wiki?curid=4200609", "title": "Eddie Sutton", "text": "\u00c8 membro del Naismith Memorial Basketball Hall of Fame dal 2020 in qualit\u00e0 di allenatore.\nCarriera.\nFu il primo allenatore ad essersi qualificato al Campionato di pallacanestro NCAA Division I con quattro differenti squadre. Vantava oltre 800 vittorie in NCAA e tre apparizioni nelle Final Four.\nNel 1988 presiedette la National Association of Basketball Coaches."}
{"id": "4200610", "revid": "76652", "url": "https://it.wikipedia.org/wiki?curid=4200610", "title": "Islam in Zambia", "text": "L'arrivo dell'Islam nello Zambia risale al IV secolo dell'Egira, quando i Musulmani hanno fondato emirati sulle coste dell'Africa orientale.\nDurante questo periodo, i mercanti Musulmani hanno esteso i loro commerci alle regioni interne, arrivando a raggiungere lo Zambia nel periodo della dinastia di Al Bu Said. I mercanti di schiavi arabi hanno raggiunto lo Zambia dalle loro basi commerciali sulla costa della Tanzania, del Malawi e del Mozambico.\nSono stati catturati pi\u00f9 di 4 milioni di schiavi ed inviati attraverso i porti swahili verso l'India e l'Arabia.\nMolti musulmani sono entrati nello Zambia durante il periodo coloniale, soprattutto dal subcontinente indiano, e si sono stabiliti lungo le ferrovie nella parte centrale del paese, da Livingstone a Lusaka.\nLa costituzione prevede che lo Zambia sia uno stato cristiano, tuttavia la societ\u00e0 dello Zambia accetta i Musulmani; vivono in Zambia 563.089 Musulmani che rappresentano il 5% del totale della popolazione.\nInoltre si segnala una crescente tendenza a convertirsi all'Islam da parte della popolazione indigena dello Zambia.\nDiffusione dell'Islam in Zambia durante la colonizzazione.\nNel periodo della colonizzazione britannica sono arrivati in Zambia numerosi operai indiani e pakistani, soprattutto per il progetto di costruzione della ferrovia; da l\u00ec \u00e8 nato un forte movimento per la da\u02bfwah che \u00e8 stato fermato dalle autorit\u00e0 britanniche, le quali temevano che l'Islam potesse unificare le trib\u00f9 africane contro di loro.\nLe istituzioni islamiche.\nIn Zambia ci sono molte associazioni ed istituzioni islamiche; in particolare la societ\u00e0 islamica che si occupa delle Moschee e l'associazione giovanile Musulmana, la cui maggioranza dei membri proviene dal Pakistan e dall'India.\nInoltre, sono molto attive la Lega delle donne Musulmane e la Fondazione Islamica. Inoltre, esiste un progetto per la costruzione di un nuovo centro islamico nella capitale.\nLe moschee.\nVi sono 67 luoghi di culto islamici (tra moschee e centri di preghiera) nello Zambia e si diffondono soprattutto nella regione dove vi \u00e8 una forte presenza islamica.\nL'educazione islamica.\nLa minoranza Musulmana in Zambia non viene riconosciuta ufficialmente dalle autorit\u00e0 governative e di conseguenza molti Musulmani rifiutano di mandare i loro figli nelle scuole pubbliche, preferendo mandarli in scuole private dove poter apprendere la lingua araba ed il Corano."}
{"id": "4200613", "revid": "1543377", "url": "https://it.wikipedia.org/wiki?curid=4200613", "title": "Prigionieri di guerra tedeschi negli Stati Uniti d'America", "text": "I prigionieri di guerra tedeschi negli Stati Uniti sono stati cittadini e militari tedeschi che, durante la prima e la seconda guerra mondiale, vennero internati in vari campi di prigionia.\nLa prima guerra mondiale.\nL'entrata in guerra degli Stati Uniti durante la prima guerra mondiale avvenne circa un anno e sette mesi prima della fine del conflitto, dunque solo un numero relativamente ridotto di prigionieri di guerra tedeschi furono deportati in America. La maggior parte erano marinai della Marina imperiale catturati lontano dai campi di battaglia in Europa.\nDurante la Grande Guerra il Dipartimento della Guerra degli Stati Uniti individu\u00f2 tre localit\u00e0 dove creare dei campi di prigionia: Fort McPherson e Fort Oglethorpe in Georgia e Fort Douglas nello Utah. In quest'ultimo erano detenuti 406 prigionieri tedeschi mentre a Fort McPherson ve n'erano 1.373. Le poche decine di tedeschi che morirono durante la prigionia vennero sepolto nei cimiteri di Chattanooga e Fort Lyon, in Colorado, oppure a Fort Douglas (Utah).\nLa seconda guerra mondiale.\nA seguito dell'ingresso degli Stati Uniti nella seconda guerra mondiale nel 1941, il governo britannico chiese di trasferire in America migliaia di prigionieri di guerra tedeschi. L'esercito statunitense era per\u00f2 impreparato a gestire questa situazione sia a causa di un limitato addestramento in materia sia per la mancanza di strutture logistiche adeguate. Inoltre il governo statunitense temeva che ci\u00f2 potesse creare preoccupazione nell'opinione pubblica e problemi di sicurezza.\nComplessivamente, durante la Seconda Guerra Mondiale, circa 425.000 prigionieri di guerra tedeschi vennero internati in 700 campi collocati in 46 stati. Si tratta comunque di una stima che potrebbe non tenere in considerazione strutture usate temporaneamente o \u201csuccursali\u201d di campi principali.\nCondizioni di vita.\nNel rispetto della Convenzione di Ginevra il Governo degli Stati Uniti pag\u00f2 ai prigionieri di guerra un salario e permise a coloro i quali vollero lavorare presso fattorie o fabbriche di essere retribuiti.\nLe condizioni di vita nei campi sono state definite \u201csevere ma equanimi\u201d e meno dell'1% dei prigionieri cerc\u00f2 di fuggire (anche perch\u00e9 le possibilit\u00e0 di tornare in Germania erano molto remote)."}
{"id": "4200615", "revid": "69794", "url": "https://it.wikipedia.org/wiki?curid=4200615", "title": "Mike Brey", "text": ""}
{"id": "4200620", "revid": "594360", "url": "https://it.wikipedia.org/wiki?curid=4200620", "title": "House of Night", "text": ""}
{"id": "4200622", "revid": "599013", "url": "https://it.wikipedia.org/wiki?curid=4200622", "title": "Frank T\u00f8nnesen", "text": "Carriera.\nClub.\nT\u00f8nnesen cominci\u00f2 la carriera con la maglia dello Start. Esord\u00ec nell'Eliteserien in data 4 luglio 1993, in occasione nel pareggio per 2-2 contro il Rosenborg. Nel 2000 si trasfer\u00ec al Vig\u00f8r e, l'anno successivo, al Mandalskameratene. Dal 2003 al 2005, fu in forza al Flekker\u00f8y.\nNazionale.\nConta 14 presenze per la . Debutt\u00f2 il 2 febbraio 1994, in occasione del pareggio per 3-3 contro la ."}
{"id": "4200623", "revid": "767487", "url": "https://it.wikipedia.org/wiki?curid=4200623", "title": "L'uomo del confine", "text": "L'uomo del confine (\"Borderline\") \u00e8 un film statunitense del 1980 diretto da Jerrold Freedman.\n\u00c8 un film drammatico incentrato sul tema dell'immigrazione clandestina dal Messico verso gli Stati Uniti attraverso la linea di confine. Vede per protagonisti Charles Bronson, nel ruolo di un agente della United States Border Patrol, la polizia di frontiera, Ed Harris, nel ruolo di un \"coyote\", ossia di un trafficante di clandestini trasportati di nascosto attraverso il confine, Bruno Kirby e Bert Remsen.\nProduzione.\nIl film, diretto da Jerrold Freedman su una sceneggiatura di Jerrold Freedman e Steve Kline, fu prodotto da James Nelson per la Incorporated Television Company (ITC) e girato a San Diego in California, al confine con il Messico, con un budget stimato in 8.500.000 dollari. Il film era il secondo di una serie di tre film per la quale Charles Bronson aveva firmato un contratto con la ITC Films del produttore Lew Grade. Il film ha ricevuto il supporto tecnico del Border Patrol e dell'Immigration and Naturalization Service.\nDistribuzione.\nIl film fu distribuito negli Stati Uniti dal 31 ottobre 1980 al cinema dalla Associated Film Distribution. In Italia \u00e8 uscito il 24 gennaio 1981.\nAlcune delle uscite internazionali sono state:\nPromozione.\nLa tagline \u00e8: \"Somewhere along a thousand miles of barbed wire border the American dream has become a nightmare\".\nCritica.\nSecondo il Morandini \"il tema dell'immigrazione clandestina, affrontato da diversi film del cinema indipendente USA, diventa qui il pretesto per un poliziesco qualsiasi, affidato all'azione violenta e ai buoni sentimenti\"."}
{"id": "4200624", "revid": "124730801", "url": "https://it.wikipedia.org/wiki?curid=4200624", "title": "Coolia monotis", "text": "La Coolia monotis \u00e8 una specie di alga marina unicellulare flagellata, appartenente alla divisione dei Dinoflagellata classe Dinophyceae.\n\u00c8 un'alga, come Ostreopsis ovata e Prorocentrum lima, che ha la caratteristica di produrre sostanze potenzialmente tossiche per la salute umana.\nDistribuzione.\n\u00c8 una specie epifitica e preferibilmente poco esposta ad habitat con acque in movimento. \u00c8 una microalga largamente distribuita in acque da temperate a tropicali, dal Mare dei Caraibi all'Oceano Pacifico ma durante gli ultimi decenni \u00e8 stata osservata anche nel Mare Mediterraneo; negli ultimi anni \u00e8 presente anche sulle coste italiane (Toscana, Liguria), ritrovata sin dai primi anni del 2000. Nel Mare Adriatico \u00e8 stata osservata nel Golfo di Trieste, al largo del Conero ed infine nelle coste abruzzesi per la prima volta nell'estate 2009 (Ingarao et al., 2010).\nDescrizione.\nIl tallo cellulare \u00e8 a forma di lente, e compresso antero posteriormente, formato da due teche e l'ipoteca \u00e8 pi\u00f9 grande epiteca. La superficie delle teche \u00e8 liscia ma costellata da numerosi pori disposti a caso e formate da diversi pezzi. Pori marginali sono presenti su entrambi i lati del cingolo che \u00e8 labriforme. I pori si presentano con due forme, o oblunghi, o sferici.\nDimensioni, lunghezza 30-50 \u00b5m e spessore 25-45 \u00b5m (Tolomio &amp; Cavolo 1985; Faust 1992).\nLa specie si va a localizzare sulle alghe e sul substrato che costituisce il bentos, e pu\u00f2 essere brucata dagli erbivori, o inghiottita dai molluschi.\n\u00c8 anche utilizzato il sinonimo, \"Ostreopsis monotis\".\nTossicit\u00e0.\nCoolia monotis \u00e8 considerata tossica in quanto produce sostanze neurotossiche (NSP), le cooliatossine, analoghe alle yessotossine (Nakajima I et al 1981; Holmes M. J. et al 1995).\nCosa si fa per contenere il fenomeno.\nCon l'entrata in vigore, il 25 maggio 2010, del decreto 30 marzo 2010, attuativo del D.Lgs 116/2008, in Italia \u00e8 diventato obbligatorio (art.3) effettuare monitoraggi in aree a rischio di \"Ostreopsis ovata\" e altre alghe potenzialmente tossiche \"(Prorocentrum lima, Ostreopsis ovata,\"ecc.).\nLe Agenzie Regionali per la Protezione dell'Ambiente (ARPA) effettuano monitoraggi sulla presenza dell'alga nelle acque dei litorali nei periodi estivi, avvertendo i comuni e le ASL di competenza al superamento della soglia di 10000 unit\u00e0 cellulari per litro (come da \"Linee guida del Ministero della Salute\" della Repubblica Italiana)."}
{"id": "4200627", "revid": "287204", "url": "https://it.wikipedia.org/wiki?curid=4200627", "title": "Hansol Korea Open 2012 - Singolare", "text": "Il singolare dell'Hansol Korea Open 2012 \u00e8 stato un torneo di tennis facente parte del WTA Tour 2012.\nMar\u00eda Jos\u00e9 Mart\u00ednez S\u00e1nchez era la detentrice del titolo ma \u00e8 stata sconfitta nei quarti di finale da Ekaterina Makarova.\nCaroline Wozniacki ha battuto in finale Kaia Kanepi per 6\u20131, 6\u20130."}
{"id": "4200631", "revid": "1543377", "url": "https://it.wikipedia.org/wiki?curid=4200631", "title": "Hansol Korea Open 2012 - Qualificazioni singolare", "text": "Le qualificazioni del singolare dell'Hansol Korea Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4200633", "revid": "2184720", "url": "https://it.wikipedia.org/wiki?curid=4200633", "title": "Italia Loves Emilia", "text": "Italia Loves Emilia \u00e8 stato un concerto di iniziativa benefica organizzato e ideato da Luciano Ligabue il 22 settembre 2012 all'Aeroporto di Reggio Emilia comunemente chiamato \"Campovolo\". Vi hanno preso parte 13 artisti italiani e sono stati venduti 150\u00a0831 biglietti per un totale di 154.121 presenze.\nLo scopo dell'iniziativa, ideata da Claudio Maioli e Ferdinando Salzano, \u00e8 stato quello di raccogliere fondi per aiutare le popolazioni colpite dal terremoto dell'Emilia.\nArtisti assenti.\nLaura Pausini ha dovuto rinunciare alla partecipazione dell'evento a causa della sua gravidanza. Anche Vasco Rossi non ha potuto partecipare all'evento dopo un'iniziale conferma, a causa di problemi di salute.\nMedia.\nPer l'occasione \u00e8 stato creato un network radiofonico, \"Radio Loves Emilia\", che ha promozionato l'evento e che ha trasmesso in diretta a reti unificate il concerto. Le radio che costituiscono il network sono: Radio 105, Radio 101, Radio Bruno, Radio Capital, Radio Deejay, Radio Italia, Radio Kiss Kiss, Radio Monte Carlo, RDS, RTL 102.5 e Virgin Radio. \"Radio Loves Emilia\" \u00e8 stata trasmessa dagli studi di RTL 102.5 con gli speaker delle radio partecipanti all'iniziativa che si alternavano.\nL'unico partner televisivo dell'evento \u00e8 stato Sky che ha trasmesso il concerto in diretta su Sky Primafila attraverso la pay-per-view, devolvendo l'intero ricavato alla raccolta fondi.\n\"Italia Loves Emilia. Il concerto\" CD+DVD.\nIl 27 novembre 2012 viene pubblicato \"Italia Loves Emilia. Il concerto\", un cofanetto composto da 4 CD live e 2 DVD (diretti dal regista Cristian Biondani), tratto dallo spettacolo del 22 settembre 2012 tenuto all'Aeroporto di Reggio Emilia.\nIl cofanetto viene anticipato dal singolo \"A muso duro\", in rotazione radiofonica e in vendita sulle piattaforme digitali a partire dal 13 novembre 2012. Il brano, eseguito da tutti gli artisti il 22 settembre 2012 alla fine del concerto, \u00e8 stato registrato in versione studio con l'inserimento al finale di un cameo della voce di Pierangelo Bertoli, interprete originale della canzone.\nTracce.\nContiene le tracce del CD 1 e del CD 2.\nContiene le tracce del CD 3 e del CD 4, oltre al videoclip di \"A muso duro\" e i crediti.\nRiconoscimenti.\nIl cofanetto riceve un Wind Music Award come \"Concerto dell'anno\" che viene consegnato il 3 giugno 2013 al Foro Italico di Roma, in diretta su Rai 1, ad una rappresentanza degli artisti capeggiati da Luciano Ligabue."}
{"id": "4200645", "revid": "217830", "url": "https://it.wikipedia.org/wiki?curid=4200645", "title": "Gran Premio motociclistico di San Marino e della Riviera di Rimini 2012", "text": "Il Gran Premio motociclistico di San Marino e della Riviera di Rimini 2012 \u00e8 stato il tredicesimo Gran Premio del motomondiale 2012. Le gare si sono disputate il 16 settembre 2012 presso il Misano World Circuit Marco Simoncelli. Nelle tre classi i vincitori sono stati rispettivamente Jorge Lorenzo in MotoGP, Marc M\u00e1rquez in Moto2 e Sandro Cortese in Moto3.\nMotoGP.\nCasey Stoner, infortunato, viene sostituito da Jonathan Rea, impegnato a tempo pieno nel mondiale Superbike con la Honda CBR1000RR del team Ten Kate e al debutto nel motomondiale; allo stesso modo esordisce David Salom, anche lui pilota del mondiale Superbike con il Team Pedercini, che viene chiamato dal team Avintia Blusens per correre al posto di Iv\u00e1n Silva, il quale resta in squadra con il ruolo di collaudatore.\nLa partenza viene rinviata poco prima dello spegnimento dei semafori per problemi tecnici sulla moto di Karel Abraham; la distanza di gara pertanto viene ridotta di un giro, da 28 a 27 tornate, e viene ripetuta la procedura di partenza, caratterizzata da altri inconvenienti per lo stesso Abraham, che riesce a partire dai box, e per Daniel Pedrosa, costretto a prendere il via dal fondo dello schieramento.\nMoto2.\nRoberto Rolfo lascia il team Technomag-CIP e viene rimpiazzato da Tomoyoshi Koyama. Ricard Card\u00fas e Max Neukirchner, infortunatisi a Brno, vengono sostituiti rispettivamente da Steven Odendaal e Mike Di Meglio; quest'ultimo aveva corso i precedenti Gran Premi con il team MZ Racing, che a causa di difficolt\u00e0 economiche sospende il proprio impegno nel motomondiale sia in Moto2 che in Moto3. Sempre per problemi fisici Eric Granado non partecipa al Gran Premio e non viene sostituito.\nLa corsa \u00e8 stata interrotta nel corso del 4\u00ba dei 26 giri previsti per la presenza di olio in pista lasciato dalla moto di Gino Rea. La corsa \u00e8 poi ripartita sulla distanza di 14 giri, con la griglia di partenza basata sulla classifica dei primi tre giri; l'ordine d'arrivo della seconda parte di gara ha determinato il risultato finale.\nNel Gran Premio di Francia Anthony West era risultato positivo a controlli antidoping, per tale motivo il 31 ottobre 2012 dopo il GP d'Australia \u00e8 stata presa la decisione di annullare il risultato ottenuto in Francia e di squalificarlo per un mese, cosa che non gli ha permesso di partecipare all'ultima tappa del campionato 2012, a valencia. In seguito, il 28 novembre 2013, vengono annullati tutti i suoi risultati ottenuti nei 17 mesi successivi al GP di Francia della stagione precedente, fra cui quello di questa gara.\nMoto3.\nIsaac Vi\u00f1ales e Riccardo Moretti, infortunatisi nel Gran Premio precedente, non partecipano al Gran Premio e vengono sostituiti rispettivamente da Josep Rodr\u00edguez e Miroslav Popov, mentre al posto di Alexis Masbou, infortunatosi durante una sessione di test, viene schierato Michael Ruben Rinaldi. Cos\u00ec come in Moto2 \u00e8 assente il team MZ Racing ma l'unico pilota della squadra, Toni Finsterbusch, riesce comunque a correre con il Racing Team Germany. Inoltre in questo Gran Premio sono iscritti due piloti in qualit\u00e0 di wildcard, vale a dire Kevin Calia e Stefano Valtulini, entrambi su Honda, l'uno alla seconda presenza stagionale e l'altro all'esordio nel motomondiale."}
{"id": "4200646", "revid": "124877154", "url": "https://it.wikipedia.org/wiki?curid=4200646", "title": "Shape Shifter", "text": "Shape Shifter \u00e8 un album in studio dei Santana pubblicato nel 2012 da Starfaith Records.\nIl disco.\nL'album \u00e8 dedicato ai nativi americani, raffigurati nella copertina.\nNell'album, composto da 13 canzoni tutte strumentali eccetto \"Eres La Luz\", troviamo tra le altre \"Mr. Szabo\" omaggio a Gabor Szabo, chitarrista ungherese che influenz\u00f2 il suono del chitarrista messicano, \"Dom\" cover di un brano di Tour\u00e9 Kunda e \"Canela\" scritta con il figlio Salvador Santana.\nL'album raggiunge la seconda posizione in Ungheria e l'ottava in Svizzera."}
{"id": "4200649", "revid": "1958640", "url": "https://it.wikipedia.org/wiki?curid=4200649", "title": "Pietro d'Anzola", "text": "Biografia.\nNato intorno al 1258, Pietro fu allievo di Francesco d'Accursio. Esercit\u00f2 il notariato a Bologna dal 1275.\nSi dedic\u00f2 interamente all'insegnamento dell\u2019\"ars notariae\", alla quale Rolandino de' Passaggeri, con la sua \"Summa artis notariae\", forniva in quegli stessi tempi il pi\u00f9 raffinato ed efficace strumento per l'apprendimento e l'esercizio dell'attivit\u00e0 notarile. \nPietro, al pari degli altri maestri di \"ars notariae\", come il collega Pietro Boattieri, aveva articolato l'insegnamento sulla base dell'opera di Rolandino, ma aveva anche redatto per i suoi allievi un approfondito commento delle singole parti dell'opera di Rolandino: un apparato al \"Tractatus notularum\", glosse al \"Flos Testamentorum\" e l\u2019\"Aurora Novissima\" a integrazione dell\u2019\"Aurora\" di Rolandino.\nMor\u00ec a Bologna, nel maggio 1312, nelle case degli eredi di Accursio.\nI commenti di Pietro d'Anzola all'opera di Rolandino, frutto della sua minuziosa conoscenza e sicura padronanza della letteratura giuridica civilistica del XIII secolo, furono accolti e utilizzati quale completamento funzionale della \"Summa\"; accostati ai testi di Rolandino nei manoscritti e quindi, dai primi del Cinquecento, a essi uniti nelle edizioni a stampa, i commenti di Pietro furono lo strumento essenziale che consent\u00ec alla \"Summa\" di Rolandino di essere, in Europa e a tutto il XVIII secolo, opera di riferimento generale per la teoria e la pratica notarile."}
{"id": "4200650", "revid": "52616515", "url": "https://it.wikipedia.org/wiki?curid=4200650", "title": "Pietro de Unzola", "text": ""}
{"id": "4200652", "revid": "52616533", "url": "https://it.wikipedia.org/wiki?curid=4200652", "title": "Pietro da Unzola", "text": ""}
{"id": "4200657", "revid": "767487", "url": "https://it.wikipedia.org/wiki?curid=4200657", "title": "Kjetil Ruthford Pedersen", "text": "Biografia.\nProviene da una famiglia di calciatori: suo padre Erik e suo fratello Steinar, infatti, hanno giocato a livello professionistico.\nCarriera.\nClub.\nGli inizi e il Molde.\nRuthford Pedersen cominci\u00f2 la carriera con la maglia dello Start. Non riusc\u00ec per\u00f2 ad effettuare il proprio debutto nell'Eliteserien, in quanto fu aggregato alla prima squadra ma non vi gioc\u00f2 in campionato. Segu\u00ec un biennio nella 1. divisjon, diviso tra Mj\u00f8lner e Odd Grenland. Nel 1996, fu messo sotto contratto dal Molde, per cui esord\u00ec nella massima divisione norvegese in data 14 aprile: fu infatti schierato titolare nella sconfitta per 2-0 sul campo del Rosenborg.\nLa fase centrale della carriera.\nA met\u00e0 del campionato 1997, Ruthford Pedersen pass\u00f2 allo Skeid. La prima partita con questa maglia fu datata 10 agosto 1997, in occasione della sconfitta casalinga per 0-4 contro il Troms\u00f8. Lo Skeid retrocesse a fine stagione e il difensore lasci\u00f2 la Norvegia per giocare con gli svedesi dell'Elfsborg. Dopo un triennio in squadra, pass\u00f2 agli austriaci del LASK Linz, che chiusero la Bundesliga 2000-2001 all'ultimo posto finale e che retrocessero quindi nella Erste Liga. Dopo un altro anno al club, si accord\u00f2 con i danesi dell'Esbjerg.\nIl ritorno in Norvegia.\nLasciato l'Esbjerg, Ruthford Pedersen firm\u00f2 un contratto con il Sogndal. Il debutto in squadra arriv\u00f2 il 25 luglio 2004, quando fu titolare nella sconfitta per 1-2 contro lo Stab\u00e6k. La formazione retrocesse a fine stagione, ma Ruthford Pedersen vi rimase in forza per un ulteriore campionato. Nel 2006 torn\u00f2 allo Start, dove fu per\u00f2 poco impiegato. Nel 2007 firm\u00f2 per il Mandalskameratene, formazione militante nella 1. divisjon. Esord\u00ec il 9 aprile, andando anche a segno su calcio di rigore nella vittoria per 2-0 sul Kongsvinger. Ad autunno 2007, fu nominato allenatore e ricopr\u00ec questa carica fino al 2008, anno in cui si ritir\u00f2 dall'attivit\u00e0 agonistica.\nNazionale.\nRuthford Pedersen conta 5 presenze per la . Esord\u00ec il 5 novembre 1995, quando fu schierato titolare nella vittoria per 1-2 sulla Repubblica Ceca Under-21."}
{"id": "4200658", "revid": "1776051", "url": "https://it.wikipedia.org/wiki?curid=4200658", "title": "Barak (nome)", "text": "Barak \u00e8 un nome proprio di persona ebraico maschile e un nome proprio di persona arabo maschile.\nOrigine e diffusione.\nEsistono due nomi omografi scritti \"Barak\".\nIl primo \u00e8 un nome ebraico, di tradizione biblica, portato nel Libro dei Giudici da Barac, un comandante dell'esercito ebraico. In alfabeto ebraico \u00e8 scritto \u05d1\u05b8\u05bc\u05e8\u05b8\u05e7, e il significato \u00e8 \"lampo\", \"fulmine\", lo stesso del nome turco \"Burak\".\nIl secondo \u00e8 un nome arabo, trascritto anche come \"Barack\", basato sul termine \u0628\u0627\u0631\u0627\u0643 (\"barak\"), che significa \"benedizione\". Ha una variante, \u0628\u0631\u0643\u0627\u062a (\"Barakat\"), che si basa invece sul plurale del termine (quindi \"benedizioni\"). Per significato, \u00e8 accostabile ai nomi Baruch e Benedetto.\nOnomastico.\nNon esistono santi che portano questo nome, che quindi \u00e8 adespota. L'onomastico pu\u00f2 essere festeggiato in occasione di Ognissanti, il 1\u00ba novembre."}
{"id": "4200659", "revid": "106908", "url": "https://it.wikipedia.org/wiki?curid=4200659", "title": "Barakat", "text": ""}
{"id": "4200660", "revid": "47767", "url": "https://it.wikipedia.org/wiki?curid=4200660", "title": "Barack", "text": ""}
{"id": "4200663", "revid": "123359271", "url": "https://it.wikipedia.org/wiki?curid=4200663", "title": "Anastasio Alfaro", "text": "Biografia.\nAlfaro nacque da agricoltori benestanti e rimase orfano di madre in giovane et\u00e0.\nSia nella scuola elementare, sia poi all\"'Instituto de Alajuela\" fu uno studente eccellente. Tra i suoi professori, vi fu don Le\u00f3n Fern\u00e1ndez, che lo indirizz\u00f2 alla ricerca naturalista e storica. \nStudi\u00f2 quindi all\"'Instituto Nacional\" di San Jos\u00e9 e, nel 1883, consegu\u00ec il Bachillerato in Arti presso l'Universit\u00e0 di Santo Tom\u00e1s.\nStudi\u00f2 poi diritto e fu ammesso al tirocinio, ma non esercit\u00f2 mai la professione di avvocato.\nFra le collaborazioni vi fu anche quella con l'Annuario Statistico, una pubblicazione che includeva anche osservazioni meteorologiche.\nSin da giovane si interessava della collezione di uccelli, insetti, piante e minerali. A partire dal 1885, Alfaro sollecit\u00f2 presso il Presidente della Repubblica don Bernardo Soto la fondazione del Museo Nazionale della Costa Rica, cosa che avvenne nel 1887 (si rec\u00f2 anche a New York per verificare la struttura dello Smithsonian Institute, in modo da individuare la forma migliore per concretizzare la sua idea); poi ne fu direttore, dal 1887 al 1930, con una breve pausa, negli anni 1917 e 1918, quando svolse l'incarico di Segretario della Pubblica Educazione.\nDedic\u00f2 gran parte della sua vita al ruolo di professore di Scienze presso il \"Colegio de Se\u00f1oritas\".\nAlla sua morte avvenuta nel 1951, per la prima volta fu decretato il Lutto di Stato per la morte di uno scienziato. In seguito, dopo la sua morte, il Congresso Nazionale lo dichiar\u00f2 Benemerito della Patra.\nFu di carattere estremamente poliedrico: infatti, pubblic\u00f2 opere di filosofia, archeologia, storia e storia naturale."}
{"id": "4200664", "revid": "247222", "url": "https://it.wikipedia.org/wiki?curid=4200664", "title": "Shape shifter", "text": ""}
{"id": "4200665", "revid": "250099", "url": "https://it.wikipedia.org/wiki?curid=4200665", "title": "Dragon Age 2", "text": ""}
{"id": "4200668", "revid": "486946", "url": "https://it.wikipedia.org/wiki?curid=4200668", "title": "Death Wish II", "text": ""}
{"id": "4200672", "revid": "729019", "url": "https://it.wikipedia.org/wiki?curid=4200672", "title": "Wacker Neuson", "text": "Wacker Neuson SE \u00e8 una societ\u00e0 multinazionale con sede a Monaco di Baviera che produce e commercializza attrezzature edili e macchine edili compatte.\nL'azienda, fondata nel 1848, possiede attualmente pi\u00f9 di 50 filiali e i suoi dipendenti sono oltre 5.000.\nDal 2007 Wacker Neuson SE \u00e8 presente in borsa e quotata allo SDAX.\nStoria.\nDalla fondazione al 1945.\nLa societ\u00e0 Wacker (questo il nome originale) viene fondata a Dresda nel 1848 da Johann Christian Wacker inizialmente come fucina, ma gi\u00e0 nel 1875 inizia la produzione industriale. Nel 1930 gli ingegneri sviluppano la tecnologia ad alta frequenza per pervibratori e, contemporaneamente, viene progettato e prodotto il primo costipatore elettrico. Gi\u00e0 prima della seconda guerra mondiale l'azienda ha una gamma di prodotti che le permette di iniziare a formare una rete di vendita commerciale sia a livello nazionale sia internazionale. Tale sviluppo si ferma improvvisamente a causa della distruzione totale degli stabilimenti produttivi di Dresda poco prima della fine della seconda guerra mondiale.\nDal dopoguerra al 2007.\nNel 1945 viene ripresa l'attivit\u00e0 aziendale a Kulmbach in Baviera e nel 1951 la sede della societ\u00e0 viene trasferita a Monaco di Baviera. La prima filiale straniera viene fondata nel 1957 a Hartford (Wisconsin), (USA), poi trasferita nel 1986 a Milwaukee dove oggi si trovano una sede produttiva e un centro logistico. Successivamente la societ\u00e0 aumenta la sua presenza a livello internazionale ed \u00e8 oggi rappresentata in tutto il mondo con pi\u00f9 di 50 filiali.\nLa ristrutturazione del gruppo societario da societ\u00e0 a responsabilit\u00e0 limitata a societ\u00e0 per azioni, Wacker Construction Equipment AG, avviene nel 2002. Fino al 2005 Wacker progetta, produce e distribuisce solamente attrezzature edili (Light Equipment) che arrivano a circa 3 tonnellate nei settori della tecnologia del calcestruzzo, del costipamento del terreno e dell'asfalto, della demolizione e dell'approvvigionamento. Con l'acquisizione di Weidemann GmbH nel 2005, l'azienda entra nel settore delle macchine edili compatte e nel settore agricolo. Nel 2006 vengono acquisite Drillfix AG (Svizzera) e Ground Heaters, Inc. (USA).\nDal 2007 a oggi.\nIl 15 maggio 2007 la societ\u00e0 entra in borsa ed \u00e8 quotata nel Prime Standard della borsa valori di Francoforte. Nell'autunno del 2007 avviene l'inclusione nello SDAX.\nIl 31 ottobre 2007 viene completata la fusione con Neuson Kramer AG (Linz, Austria), un produttore di macchine edili compatte, tra cui escavatori compatti, pale gommate, dumper e minipale. La societ\u00e0 Neuson Kramer Baumaschinen AG nasce dalla fusione tra Neuson Baumaschinen GmbH e la tradizionale Kramer-Werke GmbH. Neuson viene fondata nel 1981 con il nome di Neuson Hydraulik GmbH con sede a Linz dedicandosi inizialmente allo sviluppo di mini-escavatori idraulici. Nel 1990 viene fondata la societ\u00e0 Neuson Baumaschinen GmbH. Nel 1998 viene acquisita l'azienda produttrice di dumper Lifton Ltd. (GB) e nel 2004 vengono inserite le pale compatte nella gamma di prodotti. Nel 2001 avviene la fusione tra Neuson e Kramer.\nNel febbraio 2009 varia la denominazione sociale trasformando Wacker Equipment AG nell'attuale Wacker Neuson SE.\nProfilo del gruppo.\nCon il marchio Wacker Neuson, il gruppo commercializza a livello mondiale attrezzature edili guidate a mano quali costipatori, vibratori, martelli, utensili da taglio, vibratori interni ed esterni e tecnica per cantieri, oltre a macchine edili compatte quali escavatori compatti, pale gommate, dumper e pale compatte.\nCon il marchio Kramer Allrad vengono commercializzate pale gommate a quattro ruote motrici, pale telescopiche e pale telescopiche gommate.\nIl marchio Weidemann produce principalmente macchine quali caricatori agricoli, pale gommate articolate e pale telescopiche per l'agricoltura.\nStruttura azionaria.\nAggiornato al 2017"}
{"id": "4200677", "revid": "196390", "url": "https://it.wikipedia.org/wiki?curid=4200677", "title": "Dr. Strangelove", "text": ""}
{"id": "4200683", "revid": "848247", "url": "https://it.wikipedia.org/wiki?curid=4200683", "title": "Ospedale psichiatrico di Teramo", "text": "Lospedale psichiatrico di Teramo, intitolato a sant'Antonio abate, \u00e8 stato uno dei pi\u00f9 grandi e noti manicomi del centro-sud d'Italia e d'Europa. Presente sin dal medioevo e passato sotto diverse gestioni, \u00e8 uno dei monumenti pi\u00f9 noti nel centro storico della citt\u00e0 di Teramo.\nFu aperto per un totale di 675 anni, di cui 117 come ospedale psichiatrico: fondato nel 1323, fu chiuso il 31 marzo 1998.\nStoria del complesso.\nFu di un tal Bartolomeo Zalfone, cittadino e benefattore teramano, l'intenzione di istituire il 28 febbraio 1323 un ricovero per ammalati e bisognosi dedicandolo a sant'Antonio Abate: a tal fine, egli mise a disposizione parte della sua abitazione e ne affid\u00f2 la cura e l'amministrazione al capitolo della cattedrale. La struttura caritativa, dunque, nacque con gesto di generosit\u00e0 e fu in sostanza emanazione della Chiesa.\nIn epoche storiche nelle quali non vi era distinzione, come avviene invece attualmente, fra l'aspetto sociale e l'aspetto sanitario, la struttura di Sant'Antonio Abate fungeva dunque da ospizio, come peraltro testimoniato ancora oggi dalla targa marmorea che sovrasta l'ingresso principale dell'edificio.\nLe funzioni dell'ospizio di Sant'Antonio Abate, in sostanza, consistevano nel fornire vitto e alloggio agli indigenti dell'epoca, nonch\u00e9 ai pellegrini in transito nella citt\u00e0 di Teramo. Erano somministrati anche ritrovati e farmaci agli ammalati, cos\u00ec com'erano pure ospitati ed educati gli orfani. La Chiesa, attraverso il Capitolo Aprutino, la scienza del tempo e la piet\u00e0 popolare animavano pertanto la pia struttura.\nQuando Gioacchino Murat nel 1811 istitu\u00ec la Commissione degli ospizi, anche la struttura di Teramo pass\u00f2 sotto il diretto controllo di questo nuovo organismo. Cosa che tuttavia non ebbe lunga durata: nel 1816, difatti, alla Chiesa fu restituita la gestione dell'ospizio di Sant'Antonio Abate.\nCon l'avvento dell'Unit\u00e0 Nazionale, nel 1861, ne mut\u00f2 nuovamente il governo: la legge del 17 luglio 1890 istitu\u00ec in ogni Comune una Congregazione di carit\u00e0, alla quale venne conseguentemente affidata l'amministrazione di tutte quelle strutture sociali, ospedaliere ed assistenziali sino ad allora operanti nel territorio. L'ospizio di Sant'Antonio Abate pass\u00f2 dunque sotto la cura di questo nuovo organismo. L'aspetto sanitario e quello caritativo, comunque, continuavano ad essere intrinsecamente legati nonostante gli interventi legislativi, anche se il primo andava progressivamente rafforzandosi rispetto al secondo.\nNel luglio 1881, su iniziativa dell'allora presidente della Congregazione di carit\u00e0, Berardo Costantini, venne istituita in apposita sala al piano terra dell'edificio dell'Ospizio una sezione riservata ai pazienti affetti da disturbi di carattere psichico. Lo stesso Costantini, in tale sezione, si prodig\u00f2 nelle attivit\u00e0 mediche coadiuvato dagli infermieri e dalle suore.\nIl nuovo reparto psichiatrico, col tempo, si trov\u00f2 ad ospitare pazienti sempre pi\u00f9 numerosi e, accanto al dato numerico in progressivo aumento, mut\u00f2 radicalmente anche la casistica e la complessit\u00e0 delle problematiche trattate, costringendo la Congregazione di carit\u00e0 ad incrementare a pi\u00f9 riprese il numero di medici psichiatri e di personale laico e religioso in servizio. D'altro canto, l'aumento del numero dei degenti affetti da patologie psichiatriche richiese spazi e locali via via maggiori, riducendo di conseguenza i locali dell'ospizio destinati ad altri scopi. Nonostante i numerosi interventi edilizi di ampliamento degli edifici originari e la costruzione di nuovi padiglioni, la Congregazione di carit\u00e0 nella seduta del 28 maggio 1925 assunse la decisione di realizzare un nuovo ospedale generale in un terreno allora disponibile in viale Francesco Crucioli: fu inaugurato quindi l'ospedale civile \"Vittorio Emanuele III\" di Teramo, oggi ubicato nella sede di piazza Italia in localit\u00e0 Villa Mosca a Teramo e intitolato a Giuseppe Mazzini. \nA seguito della realizzazione del nuovo ospedale civile in altro quartiere, gli edifici di quello che nacque come ospizio di Sant'Antonio Abate furono liberati da qualsiasi altro servizio estraneo all'assistenza psichiatrica e vennero conseguentemente destinati alle attivit\u00e0 manicomiali in via esclusiva, assumendo pertanto formalmente la denominazione di \u00abospedale psichiatrico\u00bb.\nLa successiva legge n. 847 del 3 giugno 1937 soppresse le congregazioni di carit\u00e0 e istitu\u00ec al loro posto gli enti comunali di assistenza, affidando pertanto ai Comuni tutte le funzioni di assistenza agli indigenti e agli ammalati sino ad allora dirette emanazioni della piet\u00e0 popolare. A Teramo, in particolare, l'Ente comunale di assistenza affid\u00f2 a sua volta la gestione dell'ormai ospedale psichiatrico di Sant'Antonio Abate ad un nuovo organismo: nasceva cos\u00ec quell'Ente che assunse la denominazione di \"Ospedali ed istituti riuniti di Teramo\". A questa struttura, oltre che l'amministrazione dell'Ospizio, venne altres\u00ed affidata la cura dell'Orfanotrofio maschile \"Domenico Savini\", dell'Orfanotrofio femminile \"Ottavia Caraciotti\", della Fondazione \"Pasquale Ventilj\" e dell'Ospedale Sanatoriale \"Filippo Alessandrini e Giuditta Romualdi\", destinato al trattamento e alla terapia per gli affetti da tubercolosi.\nL'ente \"Ospedali ed istituti riuniti di Teramo\" era guidato da un Consiglio nel quale venne chiamato nuovamente a sedere, dopo decenni di laicizzazione dell'assistenza sociale e sanitaria, un rappresentante della Chiesa aprutina. Chiesa che, come detto, tenne per secoli le redini di quello che nel 1323 nacque come Ospizio per gli ammalati e i bisognosi.\nQuesto organismo continu\u00f2 quindi a gestire la struttura di Sant'Antonio Abate sino all'emanazione della legge n. 132 del 12 febbraio 1968: a seguito di questo provvedimento vennero definitivamente separate le funzioni assistenziali e sociali da quelle di esclusiva caratterizzazione sanitaria. Sulla scorta di questi dettami, l'ente \"Ospedali ed istituti riuniti di Teramo\" venne definito \u00abente ospedaliero provinciale\u00bb e fu stabilito che esso dovesse comprendere:\nNel 1974, a causa dell'elevato numero di degenti nell'ospedale psichiatrico, vennero realizzate in localit\u00e0 Casalena a Teramo nuove strutture succursali destinate ad ospitare la popolazione maschile dell'ospedale psichiatrico. I locali originari di Sant'Antonio Abate, pertanto, rimasero da allora dedicati alla sola popolazione femminile.\nLa successiva legge n. 833 del 23 dicembre 1978 istitu\u00ec il servizio sanitario nazionale e le unit\u00e0 sanitarie locali: per effetto di questa, fu definitivamente sancita l'estromissione del Capitolo aprutino, e quindi della Chiesa che pure aveva curato per lunghi secoli la struttura di Sant'Antonio Abate. I tre ospedali sopra indicati confluirono pertanto tutti nell'Unit\u00e0 Sanitaria Locale di Teramo, che ne \u00e8 amministratrice e proprietaria ancora oggi.\nLa legge n. 180 13 maggio 1978 (cosiddetta legge Basaglia) sanc\u00ec la chiusura degli ospedali psichiatrici italiani. Pi\u00f9 volte prorogata, la deospedalizzazione dei pazienti sino ad allora ospitati nella storica struttura di Sant'Antonio Abate termin\u00f2 quasi venti anni dopo. L'ospedale psichiatrico di Teramo chiuse definitivamente il 31 marzo 1998. Pi\u00f9 di sei secoli di storia di questo grandioso ospedale terminarono cos\u00ec.\nStoria dell'ospedale psichiatrico.\nCome sopra descritto, nel luglio 1881, su iniziativa dell'allora presidente della Congregazione di carit\u00e0, Costantini, venne istituita in apposita sala al piano terra dell'edificio dell'ospizio una sezione riservata ai pazienti affetti da disturbi di carattere psichico. Una lapide collocata in quella sala ancora oggi ricorda l'avvenimento: QUESTA SALA FU LA PRIMA DEL MANICOMIO CHE SI APR\u00cc NELLA FINE DI LUGLIO MDCCCLXXXI - PRESIDENTE COSTANTINI.\nLa scelta di occuparsi delle malattie mentali, attraverso la creazione di una struttura per accogliere i malati, fu assolutamente strategica per la Congregazione di carit\u00e0: ben presto affluirono nell'ospedale psichiatrico di Teramo uomini, donne e bambini allontanati dalle famiglie, dagli altri ospedali, dagli orfanotrofi, dai ricoveri di mendicit\u00e0 e dalle carceri.\nSul finire dell'Ottocento, le condizioni di vita della popolazione abruzzese, e quella teramana in particolare, erano assai difficili: malnutrizione, alta mortalit\u00e0 infantile, alloggi precari ed insalubri, carenze igieniche e sanitarie del territorio, costituirono le vere cause esogene influenti lo stato fisico e mentale dei cittadini.\nIl nascente istituto, nato per fornire asilo ed assistenza ai cosiddetti alienati mentali, divenne ben presto, soprattutto negli anni del grande internamento manicomiale (tra la fine dell'Ottocento e l'inizio del Novecento), ricovero anche per malati le cui patologie erano legate soprattutto alle condizioni di assoluta povert\u00e0 e indigenza: malaria, tubercolosi, pellagra, epilessia, sifilide, ma anche soggetti dalla condotta morale poco ortodossa, alcolizzati, prostitute ed affetti da deficit intellettivi pi\u00f9 o meno severi. Tutte categorie di emarginati, in sostanza, i cui disturbi avevano alterato in qualche modo la psiche.\nAll'inizio non si ritenne di dover dotare l'istituto di appositi locali autonomi, tenuto conto dell'esiguo numero di ricoverati (20 in totale, di cui 7 uomini e 13 donne), ma gi\u00e0 nel 1893, con l'accoglimento di pazienti provenienti dalle altre province abruzzesi e soprattutto da fuori regione, divenne di primaria importanza reperire locali per le necessit\u00e0 di cura ed assistenza di pazienti che avevano raggiunto una presenza di 203 unit\u00e0. La Congregazione di carit\u00e0 assegn\u00f2 alcuni edifici, contigui alle gi\u00e0 esistenti strutture ospedaliere ma adibiti sino a quel momento ad altre finalit\u00e0, nel quartiere di Porta Melatina (il cui arco \u00e8 tuttora visibile) ed edific\u00f2 nel 1894 un nuovo edificio adiacente a quelli gi\u00e0 esistenti. Negli anni tra il 1895 e il 1900 continu\u00f2 incessantemente l'opera di ampliamento dell'ospedale psichiatrico con l'acquisto e realizzazione di edifici limitrofi.\nNei primi periodi che seguirono l'inaugurazione della prima sezione manicomiale (1881) e per circa dieci anni, le funzioni mediche e di assistenza ai degenti furono espletate da personale religioso e laico dell'ospedale generale presso cui era ospitata tale sezione manicomiale. I servizi psichiatrici furono dotati di un corpo sanitario autonomo quando si band\u00ec il primo concorso per la direzione dell'ospedale psichiatrico, assegnata dal 1892 al 1916 a Raffaele Roscioli, gi\u00e0 medico nell'ospedale psichiatrico \"Vittorio Emanuele II\" di Nocera Inferiore.\nL'esperienza maturata nella struttura campana gli permise di impostare una prima organizzazione nell'ospedale psichiatrico teramano, che da l\u00ec a qualche anno sarebbe diventato punto di riferimento psichiatrico regionale e, poi, nazionale.\nMerito del Roscioli fu quello di aver ridisegnato le funzioni della struttura di Sant'Antonio Abate da luogo di ricovero e custodia a luogo di cura, introducendo la costante osservazione dei malati e l'impostazione dei documenti nosologici, redigendo puntualmente per ogni malato la propria cartella clinica. Per diminuire l'affollamento ed il disagio che la penuria di locali continuava a determinare, fu aperto nel 1910, nella succursale di Corso di Porta Romana a Teramo, l'asilo speciale per alienati cronici e tranquilli.\nIl direttore Roscioli introdusse l'attivit\u00e0 lavorativa come strumento terapeutico: i cosiddetti tranquilli potevano recarsi a lavorare nella prima colonia agricola esterna all'ospedale, inaugurata nel febbraio del 1905, e nelle officine interne che si andavano via via impiantando. L'ospedale psichiatrico venne ad essere, difatti, quasi del tutto autosufficiente. L'impulso dato all'ergoterapia, nonostante le difficolt\u00e0 dovute sempre alla cronica carenza di locali, determin\u00f2 la nascita delle officine interne del calzolaio, del sarto, del falegname, del fabbro. Oltre alle lavorazioni di paglia, scope e materassi. I ricoverati inoltre erano impegnati nella pulizia dei locali, nella lavanderia e nei magazzini. Le donne si occupavano prevalentemente di cucina, tessitura, ricamo e cucito.\nImpegno costante del Roscioli fu altres\u00ed la qualificazione del personale, che a quel tempo veniva reclutato senza una formazione specifica: a vigilare sui degenti, in effetti, erano principalmente persone dotate di forza fisica e con modi rozzi e violenti. Il Direttore avvi\u00f2 una scuola professionale interna per infermieri, rimasta in funzione per decenni.\nLe trasformazioni messe in atto dal Roscioli furono riprese dal nuovo Direttore, Guido Garbini, che diresse l'Ospedale Psichiatrico di Teramo dal 1917 al 1919.\nQuesti intese rafforzare e incentivare le funzioni di educazione e riabilitazione sociale dell'ospedale, creando le premesse per la nascita di una struttura pi\u00f9 moderna intesa non come semplice luogo di custodia bens\u00ec di cura. Introdusse nuovi laboratori clinici e una prima, straordinaria ed ancora esistente biblioteca. Ordin\u00f2 la rimozione di una quantit\u00e0 impressionante di cancelli ed inferriate, il cui smantellamento permise di alimentare l'officina interna del fabbro per addirittura due anni (1917 - 1918). Provvide alla demolizione di alcune celle di isolamento, i cui mattoni divisori furono riutilizzati per la pavimentazione, ancora oggi esistente, del maggiore dei cortili interni (prospiciente le officine). Nei sotterranei provvide a far predisporre una sorta di grotta adibita alla macellazione della carne da destinare alle cucine e alla relativa conservazione. A testimonianza del notevole impulso scientifico della sua pur breve Direzione, si conservano numerosi pubblicazioni da lui curate.\nLa prima guerra mondiale aveva tuttavia reso ancor pi\u00f9 gravi i problemi gestionali dell'ospedale: il sovraffollamento, dovuto anche all'internamento dei militari ritornati dal conflitto con disturbi mentali, i locali fatiscenti, il malfunzionamento dei servizi igienici e la carenza di personale rendevano estenuante il lavoro dei sanitari e penosa la vita dei ricoverati.\nLa vera e propria trasformazione dell'istituto da struttura sanitaria a prevalente carattere di custodia con spirito compassionevole, a moderno ospedale psichiatrico, pu\u00f2 ritenersi raggiunta solo agli inizi degli anni Trenta del Novecento, alla fine della Direzione di Marco Levi Bianchini.\nIllustre psichiatra, direttore in carica dal 1924 al 1931, convinto sostenitore e promotore della diffusione della psicanalisi nel nostro Paese, Marco Levi Bianchini diede slancio e impulso alla struttura che divenne, per tutto il tempo del suo mandato, punto di riferimento nazionale e addirittura internazionale per le discipline psichiatriche, psicologiche e psicanalitiche.\nL'Ospedale Psichiatrico di Teramo visse in quegli anni momenti di studio e ricerca straordinariamente fecondi. A conferma di ci\u00f2, nel 1924, fondata e diretta da Marco Levi Bianchini, nasce la rivista denominata Archivio Generale di Neurologia, Psichiatria e Psicanalisi quale organo ufficiale dell'ospedale e il 7 giugno 1925 viene fondata a Teramo, proprio all'interno dell'Ospedale Psichiatrico, la Societ\u00e0 psicoanalitica italiana, ancora oggi esistente, trasferita successivamente a Roma. Ancora oggi una lapide in marmo apposta su una parete esterna dell'ospedale, lungo via Aurelio Saliceti, ricorda l'episodio e la figura del direttore Marco Levi Bianchini.\nCon determinazione questi affront\u00f2 anche i problemi pi\u00f9 urgenti del nosocomio: dalla realizzazione di nuovi locali e ristrutturazione di quelli gi\u00e0 esistenti, alla riqualificazione e aggiornamento del personale sanitario; dalla creazione di nuovi ed efficienti laboratori, allo sviluppo della biblioteca (che divenne, com'\u00e9 ancora oggi, di notevolissime dimensioni). Seppe inoltre instaurare rapporti professionali e umani con i pazienti dei quali prendeva a cuore le situazioni personali e familiari.\nSi prodig\u00f2 affinch\u00e9 il suo ospedale psichiatrico manifestasse un volto umano: furono pertanto estirpate le cattive maniere verso i degenti, la trascuratezza e la venalit\u00e0. Le mansioni dovevano svolgersi con zelo, contribuendo cos\u00ec a fornire una lusinghiera immagine che rese possibile, in breve tempo, la riconquista della fiducia delle famiglie, del pubblico e degli Enti interessati all'istituto. Le condizioni dei ricoverati dunque migliorarono sensibilmente.\nLevi Bianchini predispose una nuova organizzazione interna che istituiva, oltre alle tre sezioni gi\u00e0 esistenti (Uomini, Donne e Fanciulli), delle sottosezioni e delle nuove sezioni staccate, dedicate ad altre patologie influenti sulla malattia mentale. I pazienti ricoverati alla fine del 1925 erano ben 700. In quell'anno furono accolti numerosi malati provenienti dall'Ospedale Psichiatrico di Aversa, aggravando cos\u00ec non poco i gi\u00e0 seri problemi di spazio, che furono parzialmente risolti con la costruzione, come descritto in precedenza, di una nuova sede separata dell'Ospedale Civile \"Vittorio Emanuele III\" in Viale Francesco Crucioli. Elemento che permise all'Ospedale Psichiatrico di occupare interamente gli edifici sino a quel momento condivisi con l'Ospedale Civile.\nInstancabile nel ricercare nuove vie per l'assistenza e la cura degli alienati, sempre pi\u00f9 convinto che le malattie psichiche potessero essere in qualche modo prevenute, nel febbraio 1928 il Direttore Levi Bianchini inaugur\u00f2 il Dispensario di igiene mentale, quinto in Italia dopo Milano, Arezzo, Venezia ed Ancona, attuando cos\u00ec un servizio psichiatrico aperto e finalizzato ad evitare il possibile ricovero manicomiale.\nAl termine del suo mandato, nel 1931, si registrava nell'Ospedale Psichiatrico una presenza di 1000 ricoverati, oltre 100 infermieri, 5 medici a tempo pieno, diversi inservienti e un discreto numero di collaboratori che prestavano la loro opera nelle officine, nei laboratori e nelle colonie agricole. Se si considera che la popolazione del centro storico di Teramo in quel periodo non superava i novemila abitanti, si pu\u00f2 ben sostenere che l'Ospedale Psichiatrico rappresentasse una citt\u00e0 nella citt\u00e0.\nNegli anni Quaranta la Guerra determin\u00f2 nuovamente condizioni socio-economiche precarie ed un forte degrado all'interno dell'istituto, la cui direzione venne assunta da Danilo Cargnello, altro illustre psichiatra italiano.\nCon la direzione di Carlo Romerio negli anni Cinquanta si registr\u00f2 una nuova, forte ripresa dell'attivit\u00e0 scientifica: la psichiatria ora poteva contare su un personale sanitario motivato e preparato, costituito da giovani medici specializzati che sperimentano nuove e moderne forme di assistenza e terapia.\nIl decennio successivo rappresent\u00f2 una svolta operativa per l'Ospedale: nacque infatti il nuovo complesso neuropsichiatrico in localit\u00e0 Casalena a Teramo. La nuova costruzione divent\u00f2 essenziale per fornire dignitosa assistenza ai numerosi pazienti ospitati negli antichi e fatiscenti edifici, nei quali dunque rest\u00f2 la sola popolazione femminile (quella maschile fu trasferita nel nuovo complesso).\nGli anni che vanno dall'immediato dopoguerra al 1998 furono segnati da tumultuose trasformazioni dal punto di vista normativo e assistenziale. Nel 1977 erano ricoverati al Sant'Antonio abate 870 pazienti e vi lavoravano 358 infermieri. In quegli stessi anni iniziarono i primi esperimenti per aprire il manicomio al territorio e superarne la radice asilare. La possibilit\u00e0 di reinserire i degenti nelle comunit\u00e0 di appartenenza fu incoraggiata dalla legge Mariotti del 1968 e l'esperimento del CIM (Centro di Igiene Mentale), negli anni successivi, costitu\u00ec un tentativo per togliere al manicomio il monopolio del ricovero dei malati affetti da patologie psichiche. Nel 1976, inoltre, fu anche aperta all'interno del Sant'Antonio abate una comunit\u00e0 terapeutica pensata come reparto aperto, in cui realizzare il superamento delle condizioni di vita subumane in cui versavano molti pazienti lungodegenti. La successiva legge n. 180 del 1978 \u2013 nota come legge Basaglia \u2013 fin\u00ec di scardinare un sistema assistenziale anacronistico che aveva negato per troppo tempo la dignit\u00e0 degli assistiti ed il loro diritto di ricevere cure appropriate. La legge stabil\u00ec la dismissione dei vecchi ospedali psichiatrici e la loro sostituzione con strutture ambulatoriali ed assistenziali aperte, che garantissero ai malati terapie pi\u00f9 efficaci e pi\u00f9 accettabili dal punto di vista della dignit\u00e0 umana. Il processo di dismissione fu molto lento su tutto il territorio nazionale: a Teramo, nel 1995, erano ricoverati ancora 250 pazienti; l'Ospedale Psichiatrico Sant'Antonio abate fu definitivamente chiuso il 31 marzo del 1998.\nStruttura del complesso.\nIl primo nucleo di quello che oggi \u00e8 l'Ospedale Psichiatrico venne realizzato nel 1323; gli ultimi, considerevoli lavori di ampliamento strutturale vennero messi in cantiere nel 1931: stante quindi una serie pressoch\u00e9 infinita di interventi, rimaneggiamenti, ristrutturazioni, sopraelevazioni, costruzioni e modifiche di varia tipologia, \u00e8 facile comprendere perch\u00e9 la struttura del complesso di Sant'Antonio Abate che ancora oggi \u00e8 visibile sia cos\u00ec fortemente asimmetrica.\nL'Ospedale Psichiatrico \u00e8 composto da un nucleo centrale originario (corrispondente agli edifici che attualmente ospitano l'arco di Porta Melatina ed il contiguo arco di Vico delle Recluse, nonch\u00e9 la chiesa barocca di Sant'Antonio Abate), cui si connettono con collegamenti molto asimmetrici ben 6 padiglioni realizzati in epoche differenti.\nIl complesso si sviluppa interamente, ad eccezione di qualche settore, su tre livelli: un piano terra e due piani superiori. In qualche padiglione \u00e8 presente anche un livello sotterraneo. Due padiglioni ospitano sulla sommit\u00e0 terrazze munite di recinzione metallica, adibite al passeggio dei degenti o ai servizi tecnici dell'Ospedale.\nLe dimensioni generali della struttura sono immense: oltre 32.000 metri quadrati, pari ad una parte pi\u00f9 che considerevole del centro storico della citt\u00e0. Sulla quasi totalit\u00e0 dei padiglioni che ospitavano il transito o la degenza dei ricoverati sono presenti inferriate alle finestre.\nLe dimensioni dell'Ospedale Psichiatrico sono talmente rilevanti che questo viene a trovarsi circoscritto da ben 6 limiti urbani: Piazzale San Francesco, Via Aurelio Saliceti, Vico delle Recluse, Via di Torre Bruciata, Via del Baluardo, Via Getulio. Da segnalare che Via Aurelio Saliceti, sino agli anni Settanta, era di esclusiva pertinenza del complesso ospedaliero e quindi chiusa al traffico, veicolare e pedonale, attraverso una catena.\nSin dai primi anni di attivit\u00e0 vennero istituite diverse sezioni (a seconda dell'et\u00e0, del sesso e della gravit\u00e0 delle patologie dei ricoverati), cui corrispondevano settori e padiglioni specifici: vi era il settore dedicato agli Uomini, quello dedicato alle Donne, quello dedicato ai Fanciulli, quello dedicato ai Tranquilli, cos\u00ec come quelli dedicati ai Semiagitati e agli Agitati. Vi erano, seppure in numero progressivamente decrescente, anche specifiche sezioni di isolamento per i casi pi\u00f9 estremi. Gli ambiti di attivit\u00e0 e di intervento erano sostanzialmente tre: mentale, neurologico e neuropsicodiagnostico.\nNel nucleo centrale originario, risalente al periodo medioevale, \u00e8 sito l'ingresso principale dell'ospedale: una targa marmorea posta al di sopra del portone in legno testimonia l'antico utilizzo dell'edificio come sede di ricovero e assistenza ai bisognosi e agli ammalati. Nei pressi di tale ingresso sono posti la portineria, la scalinata principale del complesso, l'ascensore, l'accesso a due cortili interni e l'alloggio delle suore. Sotto l'arco di Porta Melatina due eleganti cancelli in ferro battuto danno accesso ai locali dell'Ospedale, da un lato, e alla chiesa di Sant'Antonio Abate, dall'altro. Questi due accessi, tuttavia, non furono mai aperti stabilmente durante il funzionamento dell'Ospedale.\nLa chiesa di Sant'Antonio Abate, oggi decorata in stile barocco e dotata di luminosit\u00e0 ed eleganza straordinarie, fungeva da cappella interna dell'Ospedale. Accessibile sia dall'interno che dall'esterno, \u00e8 collegata al resto dell'edificio attraverso una scala a chiocciola. Alla chiesa \u00e8 annessa una sagrestia.\nA seguito degli innumerevoli lavori di ampliamento cui furono soggette le strutture del complesso, i padiglioni connessi al nucleo centrale originario presentano date e caratteristiche architettoniche differenti. I padiglioni posti ai lati di Porta Melatina, lungo Via Aurelio Saliceti, ospitano rispettivamente gli uffici tecnici ed amministrativi, la farmacia, la sala operatoria, alcuni ambulatori, la sede della Congregazione di carit\u00e0 (da un lato) e lavanderia, sala mangano, depositi, studi dei medici e degli infermieri, centrale di sterilizzazione e prima terrazza (dall'altro).\nSu Vico delle Recluse sono posti i padiglioni che ospitano la sagrestia della chiesa interna di Sant'Antonio Abate, la camera mortuaria ed alcune camere di degenza, nonch\u00e9 il padiglione (realizzato nel 1894) destinato a magazzino, sala per la macellazione e la conservazione della carne (realizzata in grotta sotterranea nel 1917), economato, camere di degenza e seconda terrazza. Sullo stesso Vico delle Recluse si apre l'accesso ad un ulteriore cortile interno (utilizzato un tempo anche come orto dell'ospedale), sul quale sorge un altro padiglione: si tratta del Padiglione \"Giuseppe Cerulli\", realizzato in luogo distante dal resto del complesso ospedaliero ed a questo collegato attraverso un'ala semicircolare (gi\u00e0 adibita a degenza per i Semiagitati e poi riallestita come refettorio del reparto Tamburini).\nIl padiglione amministrativo, al cui secondo piano sono posti l'ufficio del Direttore e la biblioteca, d\u00e0 accesso al padiglione dove sono ospitati i laboratori e le officine interne (fabbro, falegname, sarto, panificio ed ulteriori maestranze). Prospiciente si trova il pi\u00f9 grande dei cortili interni, pavimentato con i mattoni derivanti dalla demolizione di alcune celle di isolamento voluta dal Direttore Guido Garbini. Questo cortile interno d\u00e0 altres\u00ed accesso al padiglione delle cucine, di dimensioni tali da poter preparare pasti per pi\u00f9 di 600 persone.\nI due corridoi principali del complesso (che collegano i padiglioni amministrativi, gli ambulatori medici e le camere di degenza) sono posti sul Piazzale San Francesco, risultando quindi di grande luminosit\u00e0. Una quantit\u00e0 notevole di disimpegni, corridoi, scalinate, stanze, depositi completa quindi un complesso di dimensioni eccezionalmente vaste.\nSituazione attuale.\nA seguito della chiusura dell'Ospedale Psichiatrico si \u00e8 posta immediatamente l'esigenza di salvaguardare e valorizzare un patrimonio immenso e dal notevolissimo valore dal punto di vista storico, archivistico ed antropologico.\nL'enorme archivio \u00e8 stato conseguentemente diviso in due sezioni: le cartelle cliniche dei pazienti sono state affidate all'attuale Dipartimento di salute mentale dell'Azienda USL di Teramo, proprietaria del complesso ospedaliero. La restante parte dell'archivio \u00e8 stata accorpata all'archivio generale e storico dell'Azienda USL. La Soprintendenza Archivistica per l'Abruzzo e l'Universit\u00e0 si stanno attualmente occupando dello studio, della inventariazione e dell'ordinamento dell'immenso patrimonio dell'archivio dell'Ospedale Psichiatrico.\nAnalogamente parte degli arredi di maggior pregio un tempo presenti negli edifici del complesso ospedaliero \u00e8 conservata presso il Dipartimento di salute mentale. Cos\u00ec come la preziosa e ricca biblioteca dell'ospedale.\nNumerose suppellettili (vestiario, arredi di scarso valore, oggetti di uso quotidiano) sono tuttora conservate nella struttura ormai chiusa da tempo. Il rischio del deterioramento o del danneggiamento si fa quindi man mano pi\u00f9 concreto, assieme alla progressiva scomparsa del ricordo delle attivit\u00e0 un tempo tipiche di quei locali. Dal punto di vista storico ed antropologico appare pertanto auspicabile un recupero delle residue tracce di una vita che all'epoca era propria di quelle strutture a suo tempo lustro per il territorio provinciale e nazionale.\nL'istituzione di un museo della scienza psichiatrica, sulla scorta di quanto avviato in altre realt\u00e0 locali attraverso la ristrutturazione di parti di antichi complessi manicomiali, potrebbe servire allo scopo, salvando dal degrado non soltanto i luoghi, ma anche oggetti e pres\u00ecdi (medici e di vita quotidiana) che altrimenti rischierebbero di scomparire.\nEssendo in disuso dal 1998, le strutture dell'ospedale psichiatrico difatti si trovano attualmente in stato piuttosto fatiscente e necessitano di imponenti lavori di consolidamento e ristrutturazione. Il vincolo presente sull'intero complesso ai sensi della normativa vigente, peraltro, impone particolari cautele e particolari rispetti in sede di recupero e di riutilizzazione."}
{"id": "4200688", "revid": "963244", "url": "https://it.wikipedia.org/wiki?curid=4200688", "title": "San Fursa", "text": ""}
{"id": "4200692", "revid": "1305772", "url": "https://it.wikipedia.org/wiki?curid=4200692", "title": "Jo\u00e3o", "text": ""}
{"id": "4200694", "revid": "834", "url": "https://it.wikipedia.org/wiki?curid=4200694", "title": "Dialetto piceno", "text": ""}
{"id": "4200697", "revid": "599013", "url": "https://it.wikipedia.org/wiki?curid=4200697", "title": "Phil Martelli", "text": ""}
{"id": "4200699", "revid": "104458", "url": "https://it.wikipedia.org/wiki?curid=4200699", "title": "Lingua osco-umbra", "text": ""}
{"id": "4200706", "revid": "1543377", "url": "https://it.wikipedia.org/wiki?curid=4200706", "title": "Nicola Bolzonello", "text": "Carriera.\n\u00c8 specializzato nella 5 e 10\u00a0km nel nuoto di fondo. Il 15 settembre 2012 vince la sua prima medaglia importante agli europei di fondo a Piombino conquistando una medaglia di bronzo nella 10 km."}
{"id": "4200708", "revid": "52617260", "url": "https://it.wikipedia.org/wiki?curid=4200708", "title": "Listellare", "text": ""}
{"id": "4200709", "revid": "834", "url": "https://it.wikipedia.org/wiki?curid=4200709", "title": "Dialetto peligno", "text": ""}
{"id": "4200710", "revid": "834", "url": "https://it.wikipedia.org/wiki?curid=4200710", "title": "Dialetto sabino (antichit\u00e0)", "text": ""}
{"id": "4200711", "revid": "599013", "url": "https://it.wikipedia.org/wiki?curid=4200711", "title": "Nick Powell", "text": "\u00c8 il primatista di reti (3) con la maglia del Wigan nelle competizioni calcistiche europee.\nNel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nCarriera.\nClub.\nCrewe Alexandra.\nNick Powell inizi\u00f2 la sua carriera da professionista in tenera et\u00e0, esordendo col Crewe Alexandra in League 1 (la nostra Lega Pro) appena sedicenne (inizialmente nel ruolo di attaccante). Dopo una prima annata con troppi alti e bassi, la definitiva esplosione avviene nell'annata 2011-2012, chiusa con 14 goal in quasi 40 partite (e soprattutto con l'arretramento a centrocampo). Tanto che, a fine anno, viene prelevato dal Manchester United per una cifra record di circa 6 milioni di sterline. Cifra che lo ha portato al secondo posto tra i calciatori pi\u00f9 pagati provenienti dalla terza serie inglese (dopo Fabian Delph, passato nel 2009 dal Leeds United all'Aston Villa per circa 8mln. di sterline).\nManchester United e vari prestiti.\nIl 21 luglio 2012 avviene l'esordio nello United in un'amichevole contro l'Ajax Cape Town, in Sudafrica. L'esordio ufficiale avviene il 15 settembre nell'incontro di campionato contro il Wigan. Subentrato al 77\u00ba minuto al posto di Giggs, ha siglato nella stessa giornata il suo primo goal in maglia dei \"Red Devils\".\nIl 2 settembre 2013 passa in prestito al Wigan.\nIl 1\u00ba settembre 2014 passa in prestito al Leicester City.\nStatistiche.\nPresenze e reti nei club.\n\"Statistiche aggiornate al 10 giugno 2016.\""}
{"id": "4200715", "revid": "834", "url": "https://it.wikipedia.org/wiki?curid=4200715", "title": "Dialetto marso", "text": ""}
{"id": "4200716", "revid": "247222", "url": "https://it.wikipedia.org/wiki?curid=4200716", "title": "Chikano", "text": ""}
{"id": "4200717", "revid": "834", "url": "https://it.wikipedia.org/wiki?curid=4200717", "title": "Dialetto vestino", "text": ""}
{"id": "4200722", "revid": "1793900", "url": "https://it.wikipedia.org/wiki?curid=4200722", "title": "HV Aalsmeer", "text": "La Handbalvereniging Fiqas Aalsmeer \u00e8 una squadra di pallamano maschile olandese con sede a Aalsmeer."}
{"id": "4200723", "revid": "307923", "url": "https://it.wikipedia.org/wiki?curid=4200723", "title": "Ceramica di Vroulia", "text": "La ceramica di Vroulia \u00e8 una classe di vasi greco-orientali, di epoca arcaica, costituita prevalentemente da coppe, inizialmente trovate nella localit\u00e0 dalla quale prendono il nome e situata sull'isola di Rodi (il nome \u00e8 moderno e quello antico \u00e8 sconosciuto). Sono datate dall'inizio al terzo quarto del VI secolo a.C. e caratterizzate da una tipica decorazione su fondo nero, costituita da incisioni, tecnica a risparmio e sovradipinture in porpora.\nOltre a Vroulia abbondante materiale appartenente a questa classe \u00e8 stato trovato a Kameiros, Ialiso e Lindos, sempre a Rodi, e l'analisi dell'argilla sembra confermarne l'isola quale luogo di origine. Altri frammenti provengono da Naucrati e Tell Defenneh.\nDescrizione.\nIl fondo nero ebbe una certa popolarit\u00e0 nella Grecia orientale di epoca arcaica, lo si trova ad esempio nelle parti interne dei calici chioti o in alcuni vasi del tardo stile delle capre selvatiche. Sulle coppe di Vroulia l'intera superficie \u00e8 coperta da una vernice nera tendente al marrone; talvolta una fascia viene risparmiata tra le anse e decorata con ornamenti geometrici e astratti che si trovano anche sul labbro; in caso contrario la zona \u00e8 sovradipinta con decorazioni ad intreccio. La zona sottostante, quella principale, \u00e8 decorata con ornamenti floreali come palmette, fiori di loto, boccioli e rosette, gli stessi che si trovano nella decorazione della parete interna. Raggi e linguette ornano la zona presso il piede. La forma discende dalla coppa tardo-geometrica con labbro basso e svasato e piede stretto e conico. Le pareti sono sottili, il diametro varia tra i 10 e i 30 cm. L'argilla \u00e8 fine, di un marrone che dopo la cottura varia dal giallo al rosso, la pittura \u00e8 nera e lucente.\nAppartengono alla stessa classe e allo stesso sistema decorativo alcune anfore e stamnoi, con il corpo suddiviso in due o tre fasce a risparmio, simili alla tipica decorazione secondaria delle situle greco-orientali."}
{"id": "4200731", "revid": "110157", "url": "https://it.wikipedia.org/wiki?curid=4200731", "title": "Nokia Asha 305", "text": "Il Nokia Asha 305 \u00e8 un feature phone della Nokia.\n\u00c8 stato annunciato il 6 giugno 2012 insieme ad altri due modelli della serie Asha: il 306 e il 311."}
{"id": "4200732", "revid": "767487", "url": "https://it.wikipedia.org/wiki?curid=4200732", "title": "Dieci minuti a mezzanotte", "text": "Dieci minuti a mezzanotte (\"10 to Midnight\") \u00e8 un film statunitense del 1983 diretto da J. Lee Thompson.\n\u00c8 un film poliziesco che mescola elementi \"thriller\" ed elementi di film \"slasher\" con protagonisti Charles Bronson, Lisa Eilbacher e Andrew Stevens. \u00c8 ispirato al massacro di otto allieve infermiere del South Chicago Community Hospital di Chicago avvenuto il 14 luglio 1966 ad opera del \"killer\" Richard Speck.\nTrama.\nLeo Kessler, in servizio come ufficiale nella polizia di Los Angeles, deve occuparsi degli efferati omicidi di alcune giovani donne. Le indagini lo portano a sospettare di un impiegato all'apparenza innocuo di nome Warren Stacey. Il giovane lavora ed \u00e8 regolarmente stipendiato in un ufficio commerciale, in realt\u00e0 \u00e8 un maniaco sessuale assassino che sceglie le sue vittime con fredda determinazione, nudo e armato di lungo coltello le scanna nude e giovani. La polizia \u00e8 sulle sue tracce: il tenente Kessler \u00e8 sicuro che il delinquente sia proprio quel giovanotto che, quando viene fermato ed interrogato, esibisce prove ed alibi di ferro a sua discolpa. La polizia ha grosse difficolt\u00e0 nell'incolparlo, essendo malato di mente, non pu\u00f2 venire condannato, Kessler a quel punto non ci sta e decide di farsi giustizia da solo. Ma, dopo essersi rimesso in libert\u00e0 Stacey decide di uccidere Laurie, la figlia di Kessler che \u00e8 studentessa universitaria nella camerata delle infermiere, e dopo aver ucciso le amiche e coinquiline di Laurie, Stacey la insegue fino all'arrivo della polizia che lo arresta. E, Kessler lo uccide con un colpo di pistola alla testa vendicando le vittime, tra cui le amiche di Laurie.\nProduzione.\nIl film, diretto da J. Lee Thompson su una sceneggiatura di William Roberts con il soggetto dello stesso Thompson, fu prodotto da Lance Hool e Pancho Kohner per City Films e Cannon Group e girato a Los Angeles e a Santa Monica in California con un budget stimato in 4.520.000 dollari. \u00c8 il quarto film diretto da J. Lee Thompson con Bronson come protagonista.\nDistribuzione.\nIl film fu distribuito negli Stati Uniti dall'11 marzo 1983 al cinema dalla Cannon Film Distributors.\nAlcune delle uscite internazionali sono state:\nPromozione.\nLa tagline \u00e8: \"Back in town... with a vengeance!\".\nPer la distribuzione italiana, la produzione, ingaggi\u00f2 l'illustratore Enzo Sciotti per realizzare la locandina.\nCritica.\nSecondo il Morandini \"gli interpreti di questo thriller poliziesco sono anonimi, anodini e innocui. Sceneggiatura convenzionale e ideologicamente reazionaria\"."}
{"id": "4200734", "revid": "46931", "url": "https://it.wikipedia.org/wiki?curid=4200734", "title": "10 to Midnight", "text": ""}
{"id": "4200736", "revid": "692467", "url": "https://it.wikipedia.org/wiki?curid=4200736", "title": "Coppe di Vroulia", "text": ""}
{"id": "4200738", "revid": "767487", "url": "https://it.wikipedia.org/wiki?curid=4200738", "title": "Idr\u00e6tsklubben Skovbakken (pallamano)", "text": "L'Idr\u00e6tsklubben Skovbakken \u00e8 una squadra di pallamano maschile danese, divisione della societ\u00e0 polisportiva Idr\u00e6tsklubben Skovbakken con sede a Aarhus e fondata nel 1927."}
{"id": "4200745", "revid": "767487", "url": "https://it.wikipedia.org/wiki?curid=4200745", "title": "IK Heim", "text": "Il IK Heim \u00e8 una squadra di pallamano maschile svedese con sede a M\u00f6lndal.\n\u00c8 stata fondata nel 1945."}
{"id": "4200746", "revid": "339392", "url": "https://it.wikipedia.org/wiki?curid=4200746", "title": "Lee Scratch Perry", "text": ""}
{"id": "4200747", "revid": "282094", "url": "https://it.wikipedia.org/wiki?curid=4200747", "title": "Difesa Alekhine", "text": ""}
{"id": "4200754", "revid": "265038", "url": "https://it.wikipedia.org/wiki?curid=4200754", "title": "ZMC Amicitia Zurigo", "text": ""}
{"id": "4200767", "revid": "110157", "url": "https://it.wikipedia.org/wiki?curid=4200767", "title": "Cospirazione indo-tedesca", "text": "Per cospirazione indo-tedesca, si intende una serie di tentativi formulati tra il 1914 ed il 1917, durante la prima guerra mondiale, per fomentare una rivolta pan-indiana nel Raj britannico allo scopo di indebolire la capacit\u00e0 militare dell'Impero britannico.\nTra i cospiratori vi erano nazionalisti indiani, esponenti del partito Ghadar negli Stati Uniti e del Comitato per l'indipendenza indiana in Germania.\nLa cospirazione venne sostenuta dall\u2019\"Ausw\u00e4rtiges Amt\" (il Ministero degli Esteri tedesco) e dall'Impero Ottomano. L'episodio pi\u00f9 rilevante fu il tentativo, nel febbraio 1915, di scatenare un ammutinamento dell'esercito indiano allo scopo di cacciare le autorit\u00e0 britanniche dal subcontinente. Il piano venne per\u00f2 scoperto e vanificato dai servizi segreti britannici infiltrati nel movimento ghadarita."}
{"id": "4200776", "revid": "205250", "url": "https://it.wikipedia.org/wiki?curid=4200776", "title": "Antonio Lombardi (imprenditore)", "text": "Biografia.\nAntonio Lombardi \u00e8 un imprenditore edile salernitano, presidente di ACS Salerno (Associazione Costruttori Salernitani) e presidente di Federcepicostruzioni, con sede a Roma. \u00c8 stato socio fondatore della insieme ad altre personalit\u00e0 dell'ANCE Salerno. Aderendo al Lodo Petrucci nel 2005, in seguito all'esclusione della Salernitana di Aniello Aliberti dai campionati professionistici, divenne il presidente della Salernitana, fino al 2010.\nLombardi \u00e8 impegnato anche in Algeria, dove con le sue imprese ha costituito delle societ\u00e0 che si occupano della realizzazione di insediamenti edilizi e infrastrutture."}
{"id": "4200782", "revid": "767487", "url": "https://it.wikipedia.org/wiki?curid=4200782", "title": "Professione giustiziere", "text": "Professione giustiziere (\"The Evil That Men Do\") \u00e8 un film del 1984 diretto da J. Lee Thompson.\n\u00c8 un film d'azione con protagonisti Charles Bronson, nel ruolo di un ex killer che torna ad uccidere per vendicare la morte di un amico, Theresa Saldana e Joseph Maher. \u00c8 basato sul romanzo \"The Evil That Men Do\" di R. Lance Hill del 1978 il cui titolo (che d\u00e0 anche il titolo originale al film) deriva dalla frase \"The evil that men do lives after them; The good is oft interred with their bones\" tratta dal \"Giulio Cesare\" di William Shakespeare. Il personaggio di Bronson riprende quello del giustiziere della notte.\nTrama.\nHolland, ex killer, \u00e8 costretto ad accettare l'incarico di uccidere il dottor Moloch che, a servizio di un corrotto regime guatemalteco, compie atrocit\u00e0 di ogni tipo. Quindi Holland parte per il Guatemala, si sbarazza dei scagnozzi di Moloch e ad attirarlo in una miniera dove per\u00f2, saranno i minatori stessi, vittime anche loro di Moloch, a compiere la loro vendetta.\nProduzione.\nIl film, diretto da J. Lee Thompson su una sceneggiatura di David Lee Henry, John Crowther e Fred A. Wyler con il soggetto di R. Lance Hill (autore del romanzo), fu prodotto da Pancho Kohner per Producciones Cabo, Capricorn, Zuleika Farms e Incorporated Television Company e girato in Messico con un budget stimato in 4.600.000 dollari. \u00c8 il quinto film dei nove diretti da J. Lee Thompson con Bronson come protagonista. La moglie di Bronson, Jill Ireland, partecip\u00f2 alla produzione nel ruolo di produttrice associata; fu la prima volta in cui la Ireland partecip\u00f2 ad un film con protagonista il marito senza un ruolo da attrice.\nPromozione.\nLe tagline sono:\nDistribuzione.\nIl film fu distribuito negli Stati Uniti nel 1984 al cinema dalla TriStar Pictures e per l'home video dalla Columbia TriStar Home Video. \u00c8 stato poi pubblicato in DVD negli Stati Uniti dalla Sony Pictures Home Entertainment nel 2002.\nAlcune delle uscite internazionali sono state:\nCritica.\nSecondo \"il Morandini\" \"la copertura ideologica delle atrocit\u00e0 della tirannia non nasconde la violenza vendicativa del giustiziere solitario, esecrabile quanto i cattivi, in cui Bronson si \u00e8 spesso distinto\"."}
{"id": "4200788", "revid": "554814", "url": "https://it.wikipedia.org/wiki?curid=4200788", "title": "Antonio Lombardi", "text": ""}
{"id": "4200790", "revid": "599013", "url": "https://it.wikipedia.org/wiki?curid=4200790", "title": "The Evil That Men Do", "text": ""}
{"id": "4200791", "revid": "110157", "url": "https://it.wikipedia.org/wiki?curid=4200791", "title": "T\u011bmice (Moravia meridionale)", "text": "T\u011bmice \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200798", "revid": "110157", "url": "https://it.wikipedia.org/wiki?curid=4200798", "title": "Terez\u00edn (Moravia meridionale)", "text": "Terez\u00edn (in tedesco \"Theresiendorf\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200799", "revid": "110157", "url": "https://it.wikipedia.org/wiki?curid=4200799", "title": "Tvaro\u017en\u00e1 Lhota", "text": "Tvaro\u017en\u00e1 Lhota \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200801", "revid": "110157", "url": "https://it.wikipedia.org/wiki?curid=4200801", "title": "Uh\u0159ice (Hodon\u00edn)", "text": "Uh\u0159ice (in tedesco \"Auherschitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200802", "revid": "110157", "url": "https://it.wikipedia.org/wiki?curid=4200802", "title": "Vacenovice", "text": "Vacenovice \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200804", "revid": "110157", "url": "https://it.wikipedia.org/wiki?curid=4200804", "title": "Velk\u00e1 nad Veli\u010dkou", "text": "Velk\u00e1 nad Veli\u010dkou (in tedesco \"Welka\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200805", "revid": "110157", "url": "https://it.wikipedia.org/wiki?curid=4200805", "title": "V\u011bte\u0159ov", "text": "V\u011bte\u0159ov \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200806", "revid": "767487", "url": "https://it.wikipedia.org/wiki?curid=4200806", "title": "Prenilazione", "text": "La prenilazione o isoprenilazione o genericamente lipidazione, \u00e8 l'aggiunta post traduzionale di gruppi isoprenoidi idrofobi alle proteine. Gruppi isoprenilici idrofobi (es., gruppi farnesilici, geranilici, e geranilgeranilici) possono essere aggiunti a residui di cisteina per ancorare proteine alle membrane cellulari. Diversamente dalle ancore GPI e miristoliche, questi gruppi non sono aggiunti necessariamente alle estremit\u00e0 terminali delle proteine.\nPrenilazione delle proteine.\nLa prenilazione comporta il trasferimento di un gruppo farnesilico o geranilgeranilico alla cisteina C-terminale della proteina bersaglio. Ci sono tre enzimi che catalizzano le reazioni di prenilazione, la farnesil transferasi, proteasi CAAX e geranilgeranil transferasi I.\nLa farnesilazione \u00e8 un tipo di prenilazione, una modificazione post-traduzionale di proteine con cui viene aggiunto un gruppo isoprenile ad un residuo di cisteina. \u00c8 un processo importante nelle interazioni proteina-proteina e proteina-membrana."}
{"id": "4200809", "revid": "110157", "url": "https://it.wikipedia.org/wiki?curid=4200809", "title": "Vlko\u0161 (Moravia meridionale)", "text": "Vlko\u0161 (in tedesco \"Wilkosch\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200811", "revid": "110157", "url": "https://it.wikipedia.org/wiki?curid=4200811", "title": "Vnorovy", "text": "Vnorovy (in tedesco \"Wnorau\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200813", "revid": "110157", "url": "https://it.wikipedia.org/wiki?curid=4200813", "title": "V\u0159esovice (Moravia meridionale)", "text": "V\u0159esovice (in tedesco \"Wresowitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200814", "revid": "767487", "url": "https://it.wikipedia.org/wiki?curid=4200814", "title": "Claudio de La Tr\u00e9moille", "text": "Re Enrico IV di Francia era stato cordiale con La Tr\u00e9moille quando egli era Re di Navarra, ma lo tenne in una posizione subordinata una volta diventato re di Francia, preferendogli il cugino, Enrico de La Tour d'Auvergne, Visconte di Turenna. Nel 1587, La Tr\u00e9moille si convert\u00ec al Protestantesimo. Combatt\u00e9 per Enrico IV nella battaglia di Coutras ed anche in quella di Ivry, e fu ricompensato con l'elevazione al titolo nobiliare di Duca di Thouars nel 1595. Questo nuovo titolo, tuttavia, fece perdere a La Tr\u00e9moille molto pi\u00f9 denaro di quanto ne guadagnasse. Nel 1598, il Turenna propose alla cognata Carlotta Brabantina di sposare La Tr\u00e9moille. Grazie alla sua parentela con le casate di Orange e di Buglione, Carlotta Brabantina gioc\u00f2 un ruolo importante nella diplomazia protestante francese. Ebbero quattro figli: Enrico; Carlotta, che spos\u00f2 Giacomo Stanley, Conte di Derby; Elisabetta (1601\u20131604); Federico (1602\u20131642) conte di Laval.\nNel 1602, Carlotta Brabantina dissuase il marito ad impegnarsi nella congiura di Biron e lo incoraggi\u00f2 a prestare fedelt\u00e0 al re. Mor\u00ec nel 1604."}
{"id": "4200815", "revid": "110157", "url": "https://it.wikipedia.org/wiki?curid=4200815", "title": "\u017d\u00e1dovice", "text": "\u017d\u00e1dovice \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200816", "revid": "110157", "url": "https://it.wikipedia.org/wiki?curid=4200816", "title": "\u017daro\u0161ice", "text": "\u017daro\u0161ice (in tedesco \"Scharoschitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200817", "revid": "110157", "url": "https://it.wikipedia.org/wiki?curid=4200817", "title": "\u017deletice (Hodon\u00edn)", "text": "\u017deletice (in tedesco \"Schelletitz\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200818", "revid": "110157", "url": "https://it.wikipedia.org/wiki?curid=4200818", "title": "\u017deravice", "text": "\u017deravice \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200819", "revid": "125759679", "url": "https://it.wikipedia.org/wiki?curid=4200819", "title": "Sergej Isaevi\u010d Uto\u010dkin", "text": "Biografia.\nNasce a Odessa il 12 luglio 1876, figlio di un commerciante. All'et\u00e0 di 17 anni era gi\u00e0 considerato un grande campione di ciclismo, avendo riportato innumerevoli vittorie sia in Russia che all'estero, ma eccelleva anche come nuotatore, marinaio, spadaccino, pugile, pattinatore e lottatore di wrestling.\nDivenne il beniamino di tutti gli artisti pi\u00f9 famosi descritto come \"quell'uomo rosso ardente e gioioso, un prode e cavalleresco nobile\" ed il favorito di tutta Odessa. Scrisse di lui lo scrittore Aleksandr Ivanovi\u010d Kuprin \"\"Io lo incontrai alla Grande Fontana nell'estate del 1904 e da allora in poi non ho mai immaginato Utochkin senza Odessa ed Odessa senza Utochkin\".\"\nDalle corse in bicicletta Uto\u010dkin si trasfer\u00ec a quelle in macchina, venendo coinvolto in un tentativo per battere il record mondiale di velocit\u00e0 per veicoli a motore. Il suo stile di guida, giudicato da \"fuori di testa\", era noto a tutti i poliziotti di Odessa.\nIn seguito Sergej Uto\u010dkin si appassion\u00f2 al volo con il pallone aerostatico. Nel 1907 sorvol\u00f2 Odessa in solitaria a bordo di un pallone e quindi valut\u00f2 anche alcuni tipi di alianti.\nCon il suo pallone and\u00f2 in Egitto dove sorvol\u00f2 le antiche piramidi e, per ben otto volte, il deserto del Sahara. Quando nacque l'aviazione Uto\u010dkin pens\u00f2 solamente a come imparare a volare su un velivolo a motore. Gli aeroplani esistenti potevano volare in aria per un'ora o poco pi\u00f9, ed il francese Louis Bl\u00e9riot aveva gi\u00e0 attraversato in volo il Canale della Manica. In Russia, invece, non vi erano ancora aviatori.\nFinalmente nella primavera del 1910 decoll\u00f2 da Odessa a bordo di un biplano Farman il primo pilota russo, Michail Efimov, che era appena ritornato dalla Francia, dove aveva imparato a volare. Questo fatto diede a Uto\u010dkin ancora pi\u00f9 forza nella sua decisione di imparare a pilotare un aereo. L'aereo di Michail Efimov, un biplano Farman IV, era fortunatamente ancora in citt\u00e0. Il 15 marzo 1910 Uto\u010dkin si sedette sul velivolo e, senza aver ricevuto alcuna istruzione, un evento molto raro nella storia dell'aviazione, decoll\u00f2 da solo. Egli divenne il secondo pilota russo ad aver mai volato. Da allora Uto\u010dkin condusse una nuova vita, molto dura.\nNell'agosto 1910 divenne pilota collaudatore presso gli stabilimenti Anatra a Mosca. Presso la fabbrica Anatra, Uto\u010dkin costru\u00ec un biplano dello stesso tipo del Farman IV, usandolo per effettuare dozzine di voli su Odessa e sul Mar Nero nel dicembre 1910.\nTra il 1910 e il 1911 Uto\u010dkin effettu\u00f2 dimostrazioni di volo presso molte citt\u00e0 della Russia ed all'estero. Tra il 20 ed il 23 ottobre 1910 partecip\u00f2, assieme a Gaber-Vlynskij, alla prima dimostrazione aerea mai tenutasi a Baku, in Azerbaigian.\nI voli di Uto\u010dkin furono osservati da molti futuri aviatori e disegnatori di aerei, come V. P. Klimov a Mosca, N. N. Polikarpov a Or\u00ebl, A. A. Mikulin a Kiev, P. O. Suchoj a Homel', P. N. Nesterov a Tbilisi, e S. P. Korolev a Ni\u017eyn e Boles\u0142aw Orli\u0144ski a Kam\"janec'-Podil's'kyj.\nDurante la sua attivit\u00e0 aviatoria ebbe a patire molti incidenti.\nA Ekaterinoslav il vento fece precipitare l'aeroplano sugli alberi. A Rostov sul Don a causa della piantata del propulsore, l'aereo precipit\u00f2 quasi uccidendo il pilota.\nL'incidente fatale, che pose fine alla sua carriera di pilota, accadde il 27 luglio 1911 durante un tentativo effettuare un volo di collegamento da San Pietroburgo a Mosca, indetto dal comando dell'aeroporto di San Pietroburgo. Questo era il primo tentativo effettuato in Russia di un volo di collegamento a lungo raggio, ed era considerato, per l'epoca, estremamente difficile.\nPrima di decollare Uto\u010dkin disse fiduciosamente: \"Sar\u00f2 a Mosca per prendere il t\u00e8!\"\nAl decollo si presentarono altri nove piloti, ma solamente uno part\u00ec assieme a lui, Aleksandr Vasil'ev (pilota)Aleksandr Vasil'ev. Dopo aver oltrepassato Novgorod il propulsore dell'aereo and\u00f2 letteralmente in pezzi. Uto\u010dkin dovette effettuare, senza molto successo, un atterraggio di emergenza. Il velivolo cadde entro un ripido fiume ed egli riusc\u00ec a saltare fuori dall'aereo camminando sull'ala. A causa delle ferite riportate fin\u00ec per cadere nell'acqua privo di conoscenza. Prima di annegare venne fortunosamente salvato da alcuni contadini. Il danni fisici che aveva riportato erano estremamente seri: aveva una gamba, un braccio e la clavicola rotti, nonch\u00e9 serie contusioni al torace e alla testa. All'ospedale l'aviatore soffr\u00ec di terribili dolori, e i dottori gli iniettarono, come antidolorifici, morfina e cocaina.\nAnche dopo avere lasciato l'ospedale, Uto\u010dkin ne divenne dipendente, egli aveva sempre con s\u00e9 una siringa di morfina e una dose di cocaina. Ammalato e storpio, Uto\u010dkin rimase improvvisamente solo, senza un soldo e senza neanche un tetto sulla testa. La sua vita privata divenne un dramma, la moglie lo lasci\u00f2 e and\u00f2 ad Odessa per accasarsi con un ricco finanziere.\nDopo essersi trasferito a San Pietroburgo, Uto\u010dkin tent\u00f2 inutilmente di trovare un lavoro. Divenne giocatore professionista di biliardo, ma i guadagni erano pochi. Vestito con abiti stracciati passava la notte dagli amici o spesso semplicemente sulla strada, soffrendo la fame.\nNel 1913 a San Pietroburgo giravano molte dicerie sui segnali di alienazione mentale del famoso pilota. Purtroppo, la mattina del 26 luglio 1913, le voci ricevettero una conferma. Utochkin si present\u00f2, molto eccitato, all'ingresso del Palazzo d'Inverno e chiese al portiere di informare lo zar Nicola II dell'arrivo del famoso pilota Uto\u010dkin, per poter essere messo a rapporto. Al rifiuto del portiere del palazzo, lo aggred\u00ec ricoprendolo di pugni e dando in escandescenze.\nSu ordine del sovraintendente del Palazzo d'Inverno Uto\u010dkin fu preso e portato presso l'ospedale psichiatrico di San Nicola alla Mojka. L'ospedale era vicino alla Cattedrale di Sant'Isacco, frequentata dalla zar e l\u00ec, presumibilmente, Uto\u010dkin incontr\u00f2 l'imperatore, che lo invit\u00f2 a palazzo.\nIl recupero avvenne lentamente. Attraverso gli sforzi compiuti dai suoi amici fu trasferito presso un ospedale privato, situato a Peterhof, in custodia separata dagli altri ricoverati. Le spese della degenza dell'aviatore furono pagate dal governo della citt\u00e0.\nSoffrendo il ricovero coatto in ospedale, Uto\u010dkin inizi\u00f2 uno sciopero della fame dicendo che egli avrebbe preferito la morte al ricovero nell'ospedale. Venne rilasciato solamente nell'autunno del 1913 e si trasfer\u00ec a Odessa.\nAllo scoppio della prima guerra mondiale molti aviatori furono mobilitati. Uto\u010dkin chiese di essere mandato al fronte ma gli fu rifiutato perch\u00e9 considerato pazzo. Quando la malattia mentale regred\u00ec temporaneamente, Uto\u010dkin tent\u00f2 di entrare, sia come operaio sia come pilota collaudatore, in una fabbrica di aerei, ma questa speranza gli venne negata. Questi fatti esasperarono nuovamente la malattia.\nNel gelido e nevoso inverno del 1915 un amico di Uto\u010dkin, A. G. Alekseev, lo incontr\u00f2 a San Pietroburgo sulla Prospettiva Nevskij.\nUto\u010dkin era malato ai polmoni, malnutrito, e malamente vestito. Mor\u00ec a causa di una broncopolmonite, o forse di tisi, a San Pietroburgo il 13 gennaio 1916. Venne seppellito nel cimitero di San Nicola, preso il Monastero di Aleksandr Nevskij, vicino alle tombe di altri aviatori russi morti in incidenti.\nRiconoscimenti.\nIl 2 settembre 2001 la citt\u00e0 di Odessa gli ha dedicato un monumento bronzeo, opera degli scultori V. Glazyrin e A. Tokarev, posto sulla via Deribasovskaja, nel Parco della citt\u00e0, all'entrata del cinema \u201cUto\u010dkino\u201d"}
{"id": "4200820", "revid": "110157", "url": "https://it.wikipedia.org/wiki?curid=4200820", "title": "\u017deraviny", "text": "\u017deraviny (in tedesco \"Scherawin\") \u00e8 un comune della Repubblica Ceca facente parte del distretto di Hodon\u00edn, in Moravia Meridionale."}
{"id": "4200833", "revid": "300067", "url": "https://it.wikipedia.org/wiki?curid=4200833", "title": "Torneo di pallacanestro maschile NCAA Division I 2006", "text": "Il Torneo di pallacanestro maschile NCAA Division I 2006 si concluse con la vittoria di Florida contro UCLA.\nJoakim Noah di Florida fu nominato Most Outstanding Player."}
{"id": "4200837", "revid": "287204", "url": "https://it.wikipedia.org/wiki?curid=4200837", "title": "Bell Challenge 2012 - Qualificazioni singolare", "text": "Le qualificazioni del singolare del Bell Challenge 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4200839", "revid": "121624105", "url": "https://it.wikipedia.org/wiki?curid=4200839", "title": "Touchtennis", "text": "Il Touchtennis \u00e8 uno sport creato in Inghilterra nel 2003 e vede affrontarsi due (singolo) o quattro (doppio) giocatori con lo scopo di rimandare la pallina dall'altra parte del campo impedendo all'avversario di colpirla entro un rimbalzo o costringerlo ad errore. \nIl touchtennis dispone gi\u00e0 di un ranking internazionale che viene sviluppato attraverso un circuito di tornei riconosciuto.\nRegole e attrezzature.\nSi gioca su un campo di 12x5 metri. (12x6 per il doppio)"}
{"id": "4200848", "revid": "93556", "url": "https://it.wikipedia.org/wiki?curid=4200848", "title": "Requiem (Michael Haydn)", "text": "La Missa pro defuncto Archiepiscopo Sigismondo MH 155 (Klatzmann I:8), pi\u00f9 generalmente conosciuta come Missa pro Defunctis, \u00e8 una messa di Requiem in Do minore composta da Michael Haydn a Salisburgo nel dicembre 1771, in seguito alla morte del principe arcivescovo Sigismund III von Schrattenbach.\nStoria.\nHaydn complet\u00f2 il Requiem prima della fine dell'anno 1771, come si deduce dalla nota che egli stesso appose in calce: \"S[oli] D[eo] H[onus] et G[loria.] Salisburgi 31 dicembre 1771.\" Sua figlia Aloisa Josefa era morta all'inizio di quello stesso anno. I musicologi credono perci\u00f2 che la composizione fosse motivata \"dal suo stesso lutto personale\".\nIl materiale originale che \u00e8 sopravvissuto fino ai giorni nostri include la partitura autografa (ritrovata a Berlino), un'intera serie di spartiti con diverse correzioni di pugno di Haydn (ritrovato a Salisburgo), altre partiture nel castello degli Esterh\u00e1zy ad Eisenstadt e uno spartito, scoperto invece a Monaco di Baviera, preparato dal copista salisburghese Nikolaus Lang.\nStruttura.\nLa messa \u00e8 stata scritta per solisti, coro misto e strumentazione composta da quattro trombe in Do, due fagotti, tre tromboni, timpani, archi e basso continuo.\nRiprendendo il testo del messale romano, l'opera \u00e8 suddivisa nelle seguenti parti:\nIl musicologo Charles Sherman afferma che il tempo ideale a cui condurre il Requiem sia quello a cui, nell'\"Agnus Dei et Communio\", la croma dell'\"Agnus Dei\" e del \"Requiem aeternam\" eguaglia la minima della fuga del \"Cum sanctis tuis\".\" Sherman raccomanda anche un \"impulso di == MM. 104\" nell'interpretazione dell'\"Andante maestoso\" del \"Dies Irae\".\nInfluenze sul Requiem di W. A. Mozart.\nSia Leopold Mozart che suo figlio Wolfgang Amadeus furono presenti alla prima delle tre esecuzioni del Requiem di Haydn, tenutesi nel gennaio 1772. In particolare, Wolfgang fu influenzato da quest'opera nella composizione del suo \"Requiem in Re minore\", K. 626, scritto venti anni dopo sul letto di morte e lasciato incompiuto. Infatti, il Requiem di Michael Haydn costituisce per Wolfgang \"un importante modello\" e ci\u00f2 suggerisce che il completamento di quello di Mozart ad opera del suo allievo Franz Xaver S\u00fcssmayr \"non si discosta in alcun modo dai piani originali di Mozart\""}
{"id": "4200857", "revid": "1782831", "url": "https://it.wikipedia.org/wiki?curid=4200857", "title": "Tashkent Open 2012 - Qualificazioni singolare", "text": "Le qualificazioni del singolare del Tashkent Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4200861", "revid": "287204", "url": "https://it.wikipedia.org/wiki?curid=4200861", "title": "Wideroe", "text": ""}
{"id": "4200864", "revid": "867168", "url": "https://it.wikipedia.org/wiki?curid=4200864", "title": "Apapaia", "text": ""}
{"id": "4200865", "revid": "767487", "url": "https://it.wikipedia.org/wiki?curid=4200865", "title": "Spartacus Budapest", "text": "Lo Spartacus Budapest \u00e8 una squadra di pallamano maschile ungherese con sede a Budapest."}
{"id": "4200868", "revid": "1924342", "url": "https://it.wikipedia.org/wiki?curid=4200868", "title": "Born This Way (album Lady Gaga)", "text": "Born This Way \u00e8 il secondo album in studio della cantautrice statunitense Lady Gaga, che \u00e8 stato pubblicato il 20 maggio 2011 in Irlanda e il 23 maggio in tutto il resto del mondo dalle etichette discografiche Streamline, Kon Live e Interscope. In quanto produttrice di ogni singola traccia dell'album, Gaga ha collaborato con numerosi produttori, tra cui RedOne e Fernando Garibay, con i quali aveva gi\u00e0 lavorato, e con altri nuovi. Due musicisti hanno inoltre collaborato nel disco: il chitarrista Brian May dei Queen, e il sassofonista Clarence Clemons degli E Street Band.\nLa musica di \"Born This Way\" parte dagli stili orientati al synth pop, electropop e dance-pop dei suoi precedenti album, ma incorpora nuove forme di strumenti musicali che la cantante non ha mai usato prima. Essa sperimenta anche una pi\u00f9 vasta molteplicit\u00e0 di generi musicali come opera, disco e rock and roll, mentre investe aspetti eterogenei di sessualit\u00e0, religione, libert\u00e0, femminismo e invidualismo. \"Born This Way\" si \u00e8 aggiudicata tre nomination al Grammy Award, tra cui la sua terza consecutiva di Gaga per l'Album dell'Anno, alle spalle di \"The Fame\" e \"The Fame Monster\". Secondo la rivista \"Rolling Stone\", \"Born This Way\" \u00e8 l'11\u00ba miglior album femminile di tutti i tempi.\nAppena una settimana prima dell'uscita dell'album, i suoi brani sono stati diffusi in rete ma rapidamente rimossi per violazione di copyright. Il primo singolo estratto dall'album, \"Born This Way\", pubblicato a febbraio 2011, ha raggiunto la vetta delle classifiche in sedici paesi ed \u00e8 entrato nella top ten di molti altri. Un secondo singolo, intitolato \"Judas\", \u00e8 stato messo in commercio circa un mese prima della pubblicazione dell'album. Judas \u00e8 entrata nella top five in Italia, Norvegia, Giappone, Irlanda, Finlandia, Ungheria, Slovacchia, Belgio (Vallonia), Paesi Bassi e prima in venti paesi su iTunes.\nIl 9 maggio 2011 \u00e8 stato pubblicato il terzo singolo, \"The Edge of Glory\", che ha ricevuto molto pi\u00f9 successo del singolo precedente riuscendo ad arrivare alla posizione n. 3 della Billboard Hot 100. Il 27 luglio 2011 entra in rotazione radiofonica il quarto singolo, \"Yo\u00fc and I\", anch'esso di discreto successo negli States. Il 15 novembre 2011 entra in rotazione radiofonica il quinto singolo estratto dall'album, \"Marry the Night\" di cui viene pubblicato il video di quasi 14 minuti il 2 dicembre, che in meno di 48 ore \u00e8 riuscito ad avere pi\u00f9 di 5 milioni di visualizzazioni. Viene annunciato il 24 gennaio 2012 la pubblicazione del sesto singolo estratto dall'album che tuttavia non verr\u00e0 mai pubblicato, il singolo \u00e8 \"Heavy Metal Lover\". Il 16 maggio 2011, in attesa della pubblicazione dell'album, \u00e8 uscito un singolo promozionale, arrivato alla n. 5 in Italia: \"Hair\".\nIl titolo dell'album \u00e8 stato confermato dalla stessa Lady Gaga ai 2010 MTV Video Music Award durante la consegna del premio \"Video dell'anno\", mentre la data di pubblicazione \u00e8 stata rivelata sull'account Twitter della cantante a mezzanotte del 1\u00ba gennaio 2011.\nL'album ha incontrato il favore generale di molti critici contemporanei che esaltarono la resa vocale di Lady Gaga e i vari stili musicali del disco. Tuttavia, il ricorrente uso della parola \"Jesus\", unito all'impiego delle campane di chiesa e delle voci da monaco in molti brani dell'album tra cui \"Marry the Night\", \"Bloody Mary\" ed \"Electric Chapel\" hanno suscitato reazione negative da parte di alcune associazioni cristiane.\nAntefatti.\nA marzo 2010, Lady Gaga ha confermato che aveva iniziato a lavorare su \"Born This Way\", specificando che ne aveva gi\u00e0 \u00abscritto il nocciolo\u00bb. Tre mesi dopo, ha affermato che \u00absentiva fortemente\u00bb di aver completato l'album. In un'intervista ha confermato: \u00abMi \u00e8 venuto proprio velocemente. Ci ho lavorato su per mesi, e sento fortemente che ora \u00e8 completo. Alcuni artisti ci mettono anni. Io no. Scrivo musica tutti i giorni.\u00bb\nAlla fine del 2010, Troy Carter, il manager di Lady Gaga, nonch\u00e9 collaboratore di RedOne, ha spiegato che erano in procinto di presentare l'album all'etichetta discografica, commentando cos\u00ec: \u00abSiamo molto agitati riguardo a \"Born This Way\". Stiamo iniziando a presentarlo alla gente e farle capire un po' com'\u00e8, e Gaga ha svolto un lavoro incredibile, un lavoro assolutamente incredibile. Beh, sapete, non lo sto dicendo da un punto di vista di manager, ma pi\u00f9 considerando la sua creativit\u00e0 perch\u00e9, a dire il vero, abbiamo costruito il business attorno alla sua infrastruttura creativa e quel business che \u00e8 stato costruito \u00e8 unico di Lady Gaga. RedOne ha aggiunto: \"Penso che sia pi\u00f9 di un album fatto in sua libert\u00e0. Questo album sul quale sta lavorando \u00e8 troppo prezioso per parlarne al riguardo. Penso sia troppo prezioso perch\u00e9 io ne parli.\"\u00bb\nConcetto.\nLady Gaga ha annunciato il 26 novembre 2010 durante un suo concerto a Danzica, in Polonia, tappa del suo \"The Monster Ball Tour\", che l'album avrebbe potuto contenere fino a venti tracce e che sarebbe diventato l'album del decennio: \u00abVi prometto che non vi deluder\u00f2 mai. E non per niente: l'album \u00e8 completato ed \u00e8 dannatamente fantastico. Quindi qualunque cosa sia, qualunque cosa voi abbiate fatto per tutti noi, vi prometto che vi regaler\u00f2 il pi\u00f9 grande album del decennio. Diverte il fatto che delle persone hanno ridotto la libert\u00e0 ad uno stereotipo. Pensano che ora sia alla moda l'essere liberi. Pensano che sia forte l'essere soddisfatti della propria identit\u00e0. Quando in realt\u00e0 non c'\u00e8 niente di trendy riguardo a \"Born This Way\". Questo rapporto che noi tutti condividiamo \u00e8 ben pi\u00f9 profondo di una parrucca o di un rossetto o di un completo, o di un dannato abito di carne. \"Born This Way\" riguarda ci\u00f2 che ci tiene svegli di notte e ci spaventa.\u00bb Gaga ha affermato che l'album sar\u00e0 pieno di \u00abbeat dance slittanti e martellanti.\u00bb Ha inoltre spiegato che l'album sarebbe stato come \u00abragazzi ribelli che vanno in chiesa, che si divertono mantenendo un livello alto.\u00bb \u00c8 stato confermato in un'intervista con la rivista \"Vogue\" che diciassette tracce erano state registrate per l'album, quattordici delle quali avrebbero fatto parte della lista tracce dell'edizione standard. Le tre tracce restanti sarebbero state inserite nell'edizione deluxe, venduta esclusivamente ai punti vendita Target; tuttavia, il 9 marzo 2011 \u00e8 stato reso noto che Lady Gaga aveva voluto rendere disponibile la versione estesa dell'album dappertutto, chiudendo i rapporti con la compagnia per via del fatto che i suoi dirigenti avevano donato fondi ad organizzazioni omofobe.\nIn un'intervista durante il programma della BBC \"Newsbeat\", Gaga ha definito l'album \u00abun trionfo di musica elettronica con grandi, epiche, direi addirittura osate melodie da inno nazionale metal o rock 'n' roll e beat dance slittanti e martellanti.\u00bb Ha aggiunto: \u00ab\u00c8 finito e tutto, deve solo essere remixato e sistemato. \u00c8 come un passo post-operazione per l'album. Ho gi\u00e0 completato l'intero intervento al suo cuore. Mi sto semplicemente ricucendo ancora. Penso che i testi dell'album siano pi\u00f9 che altro poetici. Sono scritti dai fan, li hanno veramente scritti, perch\u00e9 ogni sera \u00e8 come e fossero dentro di me. Cos\u00ec li ho scritti io per loro. \"Born This Way\" \u00e8 tutto per i miei Little Monsters e per me, Mother Monster.\u00bb\nCopertina.\nIl 17 aprile 2011 \u00e8 stata rivelata la copertina di \"Born This Way,\" scattata dal fotografo Nick Knight. Su di essa, si pu\u00f2 vedere Lady Gaga fusa insieme ad una moto. La copertina \u00e8 stata sommersa da critiche perlopi\u00f9 negative sia dai critici che dai fan. Sean Michaels di \"The Guardian\" ha detto al riguardo: \u00abSembra pi\u00f9 un economico effetto di Photoshop che la copertina dell'album pi\u00f9 atteso dell'anno.\u00bb Ha aggiunto: \u00abVia gli occhiali futuristici, il taglio di capelli asimmetrico, persino i suoi magici corni; invece, una moto mutante con la faccia e le braccia di Gaga.\u00bb Ha inoltre fatto riferimento ai messaggi di alcuni fan di Lady Gaga postati sul suo forum che esprimevano il loro disappunto per la copertina. Andrew Martin di \"Prefix Magazine\" l'ha descritta come \u00abun rifiuto dall'ultimo film di \"Terminator\"\u00bb. La copertina dell'edizione speciale \u00e8 stata pubblicata sempre lo stesso giorno. Su di essa si vede solo il volto di Lady Gaga, lo stesso dell'edizione standard.\nComposizione.\nSul piano della struttura musicale, \"Born This Way\" \u00e8 considerato un accentuato distacco dalle produzioni precedenti di Gaga. In contrasto con molti suoi album precedenti, che propongono elementi di elettropop, musica house, e dance-pop, \"Born This Way\" raccoglie una pi\u00f9 ampia gamma di elementi di diversi generi musicali tra cui opera, heavy metal, rock and roll, Europop, New Wave, oltre ad adottare una pi\u00f9 vasta molteplicit\u00e0 di strumenti e stili musicali. Per esempio, la sonorit\u00e0 di un organo pu\u00f2 essere ascoltata quando Gaga chiude \"Born This Way\", un coro maschile di canto gregoriano \u00e8 dominante in \"Bloody Mary\", chitarre e violini in \"Americano\", e le chitarre elettriche in \"Bad Kids\". In alcune interviste, Gaga ha affermato di essersi ispirata principalmente a Madonna, Whitney Houston, e Bruce Springsteen.\nL'album si snoda tramite numerosi rimandi a personalit\u00e0 centrali del Cristianesimo, come Maria Maddalena, Ges\u00f9 di Nazaret e Giuda Iscariota. Alcuni brani sviscerano fenomeni sociali di grande portata, come il provvedimento adottato dall'Arizona contro l'immigrazione.\nKitty Empire del \"The Observer\" scrisse a proposito della musica dell'album: \u00ab\"Born This Way\" gestisce grandi, eterni temi americani - la libert\u00e0, la realizzazione di s\u00e9, il romanzo della strada, il Boss, addirittura Neil Young - servendosi del prisma affilato della decadente musica dance europea.\u00bb Dan Martin del \"NME\" vede il sound dell'album come un distacco dagli ultimi due album, e una riflessione sui fans di Gaga, scrivendo: \u00abessa vuole fisicamente saldarsi ai suoi sintetizzatori come per creare una corazzata onnipotente di auto valorizzazione. Per la maggior parte il disco \u00e8 un implacabile diluvio di heavy-metal, rave e pop. Perlomeno \u00e8 un trionfo nell'ingegneria sonora.\u00bb\nLa prima traccia, \"Marry the Night\", fu scritta mentre si protraeva il The Monster Ball Tour. Lady Gaga e Garibay scrissero in passato il brano \"Dance in the Dark\" dell'album \"The Fame Monster\". Prima di lavorare all'inedito, Gaga riascolt\u00f2 \"Dance in the Dark\" e annunci\u00f2 di voler raggiungere la stessa energia con \"Marry the Night\". In seguito a uno spettacolo del tour, Garibay cre\u00f2 una musica ispirata alle campane di una chiesa, e Gaga scrisse il testo. Appena ascolt\u00f2 il brano finale, la cantante dichiar\u00f2 di essere scoppiata in lacrime. \"Marry the Night\" ha incontrato recensioni molto favorevoli dai critici musicali. Stephen Erlewine da AllMusic le diede una bella valutazione dicendo che \u00abluccica con un forte battito neon\u00bb. Sal Cinquemani di \"Slant Magazine\" ha scritto che \"Marry the Night\" risalta nell'album \u00abcome un degno successore di \"Dance in the Dark\"\u00bb. About.com diede un parere molto buono, definendolo \u00abvicino alla perfezione\u00bb e \u00abuno stupefacente invito ad abbracciare il buio\u00bb. Alla pubblicazione dell'album, il brano \u00e8 entrato alle posizioni numero 79, 91, 112 e 40 rispettivamente negli Stati Uniti, in Canada, nel Regno Unito e in Vallonia.\nLa seconda traccia, \"Born This Way\" parla di come tutti sono uguali, indipendentemente dal colore della pelle, la sessualit\u00e0, o credo religioso, e che ogni persona \u00e8 in grado di soddisfare il proprio sogno. La canzone \u00e8 stata paragonata al brano di Madonna \"Express Yourself\".\nLa terza traccia, \"Government Hooker\", \u00e8 ispirata a Marilyn Monroe e ai politici-amanti. Contiene elementi di musica lirica, e generi dance, come techno, trance, industriale e post-disco; c'\u00e8 anche una piccola presenza di hip hop. la canzone \u00e8 stata paragonata al lavoro della band elettronica tedesca Kraftwerk.\nLa sesta traccia, \"Hair\", parla dei genitori di Lady Gaga quando si arrabbiavano per i suoi vestiti e le sue capigliature quando era ragazza.\nLa settima traccia, \"Schei\u00dfe\" \u00e8 stata scritta da Lady Gaga e RedOne e prodotta da RedOne. Durante l'intervista fatta, la cantante ha spiegato il significato della canzone e della sua nascita:\nRolling Stone ha rilevato come la parte iniziale della canzone, nella quale Lady Gaga canta \u00ab\"I don't speak German, but I can if you like\"\u00bb con voce aspra ricordi \"Eye of the Tiger\" dei Survivor. \u00c8 stata presentata in una versione remixata (\"Schei\u00dfe - Dj White Shadow Mugler\") durante la sfilata di moda \"Anatomy of Change\" dello stilista Thierry Mugler. Nel mese di maggio la cantante si \u00e8 esibita con un'intro del brano nella finale del programma tedesco \"Germanys Next Top Model\".\nL'ottava traccia, \"Bloody Mary\", parla del vivere a met\u00e0 via tra realt\u00e0 e fantasia.\nLa traccia bonus \"Black Jesus \u2020 Amen Fashion\" \u00e8 una canzone pop che richiama influenze degli anni '80, '90 e della dance music, contenente elementi della musica techno e della new wave. Il brano \u00e8 stato, inoltre, paragonato allo stile musicale di Madonna e dei Justice ed ha, pur non essendo stato annunciato come singolo, debuttato al ventiduesimo posto in Spagna solo per le vendite digitali.\nUn'altra traccia bonus, \"Fashion of His Love\", \u00e8 dedicata ad Alexander McQueen.\nLa traccia bonus \"The Queen\" parla del coraggio, dell'essere senza paura per essere dei grandi.\nIl dodicesimo brano, \"Highway Unicorn (Road to Love)\" parla, come narrato dalla stessa Gaga su Twitter, del viaggio della popstar armata solo di sogni e risente di \u00abuna melodia che si eleva, che fa capo a Springsteen e a una produzione techno industrial\u00bb.\nPubblicazione e promozione.\nPrima che l'album fosse menzionato, Lady Gaga ha cantato dal vivo \"Yo\u00fc and I\" nella serie di concerti Toyota del \"Today\" nel mese di luglio 2010. Due mesi dopo, agli MTV Video Music Awards 2010, ha accettato il premio per il Video dell'anno (per \"Bad Romance\") e ha annunciato il titolo dell'album, dichiarando che aveva promesso di rivelarlo se avesse vinto quel riconoscimento. Poi cant\u00f2 alcune parti del testo del brano omonimo: \u00ab\"I'm beautiful in my way, 'cause God makes no mistakes; I'm on the right track, baby, I was born this way\".\u00bb Con l'avvento dell'Anno Nuovo, Lady Gaga annunci\u00f2 tramite Twitter le date di uscita del disco e del suo singolo di lancio allo scoccare della mezzanotte del 2011, come \u00abregalo di Natale ai suoi fan\u00bb. Scortando questo annuncio, affior\u00f2 una fotografia in bianco e nero in cui una Lady Gaga \u00abnuda volge le spalle, su cui ricadono i capelli, esibendo una giacca con una scritta [\"Born This Way\"] adornata con gioielli abbaglianti\u00bb. Ha infine rivelato la copertina artistica del disco su Twitter il 15 aprile 2011. \"Born This Way\" fu lanciato a livello internazionale il 18 maggio 2011 sul programma svedese Spotify, basato su musica in streaming in Svezia, Norvegia, Paesi Bassi, Finlandia e Spagna, e sul sito Metro.co.uk in Regno Unito. L'album fu pubblicato in tutto il mondo il 23 maggio 2011. Il sito Amazon.com offr\u00ec l'intera edizione standard del disco per 0,99 $ il giorno della sua uscita, per promuovere il suo servizio Cloud Drive; con questa iniziativa l'album riusc\u00ec a vendere 440.000 copie. \"Born This Way\" ha scatenato opinioni negative da parte del governo libanese, che l'ha considerato offensivo e irrispettoso della cristianit\u00e0. L'uscita dell'album fu momentaneamente sospesa sino al 9 giugno, quando il governo ritir\u00f2 il bando.\nContribuendo a una sfilata di moda dello stilista Thierry Mugler a Parigi, a met\u00e0 del mese di gennaio 2011, ha presentato una versione remixata del brano \"Schei\u00dfe\" (parola tedesca per \"merda\") \u00abche parte con Lady Gaga che ripete frasi straniere su un massiccio ritmo da discoteca\u00bb. Ha poi immesso il testo completo del singolo \"Born This Way\" sul suo account ufficiale Twitter alla fine dello stesso mese.\nLady Gaga avvi\u00f2 la promozione di \"Born This Way\" con un'esibizione ai 53\u00b0 Grammy Awards il 13 febbraio a Los Angeles.\nAlcune canzoni sono state rese disponibili all'ascolto su GagaVille, un browser-game creato appositamente da Zynga per la promozione dell'album e simile a FarmVille.\nAccoglienza.\n\"Born This Way\" incontr\u00f2 il favore di molti critici musicali ancor prima della sua uscita. In generale le critiche furono positive. Per Metacritic che assegna punteggi su 100 tramite le recensioni di critici influenti, l'album ha totalizzato 71 punti su 26 recensioni positive, punteggio che segnala \u00abrecensioni prevalentemente favorevoli\u00bb. Dan Martin del NME ha dato 8 punti su dieci all'album dicendo: \u00ab\u00c8 una cosa dannatemente buona\u00bb e si \u00e8 complimentata con Lady Gaga per aver spinto i suoi confini musicali \u00aball'ultimo grado\u00bb. Sal Cinquemani dello Slant Magazine ha detto: \u00abNon c'\u00e8 nulla di piccolo in questo album, e Gaga canta la m*rda in ogni singola traccia\u00bb. Cinquemani ha confrontato l'album con Sam's Town dei The Killers definendolo \u00abgonfio, importante per s\u00e9 stessi, con orgoglio americano, un esercizio di straordinario eccesso\u00bb. BBC Music ha soprannominato l'album una \u00abregistrazione meravigliosa\u00bb e ha elogiato Gaga per \u00abmettere in realt\u00e0 un po' di sforzo e di nuova immaginazione nel pop\u00bb. Rob Sheffield di Rolling Stone ha lodato la voce e lo stile musicale di Gaga, concludendo la recensione con questa frase: \u00abPi\u00f9 Gaga diventa eccessiva, pi\u00f9 sembra onesta\u00bb. Bill Lamb di About.com ha dato all'album 5 stelle su cinque e ha concluso la sua recensione con la frase: \u00abBorn This Way inizia e finisce vicino alla perfezione\u00bb.\nComunque, non mancarono critiche negative. Randall Roberts del Los Angeles Time ha dichiarato che a Gaga \u00e8 carente in materia di innovazione, affermando che: \u00abl'avventura musicale non \u00e8 uno dei suoi punti di forza\u00bb. Ha continuato dicendo: \u00abIl suo messaggio \u00e8 troppo rigido, troppo rigido il suo vestito, e, la cosa pi\u00f9 importante, troppo rigido esteticamente [...] Se Gaga avesse speso solo pi\u00f9 tempo a spingere i suoi confini musicali, come ha fatto con quelli sociali, Born This Way avrebbe avuto pi\u00f9 successo\u00bb. The Boston Globe ha definito l'album \u00abil momento pi\u00f9 sgonfio della musica pop di quest'anno\u00bb, ha detto anche che all'album manca la coesione e che le canzoni d'autore \u00absi sentono poco\u00bb. Evan Sawdey di PopMatters ha dato all'album una valutazione di 5 punti su dieci e l'ha definito \u00abl'anello pi\u00f9 debole dei suoi album pubblicati fino ad oggi\u00bb. Ha commentato dicendo che l'album ha \u00abcanzoni d'autore un po' audaci e alcuni temi estremamente ripetitivi e ritmici\u00bb. Chris Richards del The Washington Post l'ha trovato \u00abnoioso\u00bb, ha scritto anche: \u00abS\u00ec, Born This Way \u00e8 oscuro, denso e sorprendentemente aggressivo all'ascolto... [ma] al suo peggio, sembra che riscaldi alcune colonne sonore degli anni ottanta\u00bb.\nNME ha stilato una speciale classifica sugli album pi\u00f9 pretenziosi di sempre e ha posizionato Born This Way al primo posto. Secondo la rivista Rolling Stone, \"Born This Way\" \u00e8 l'11\u00ba miglior album femminile di tutti i tempi.\nSuccesso commerciale.\n\"Born This Way\" ha debuttato in vetta alle classifiche in ventiquattro Paesi, inclusa l'Italia. L'album ha venduto due milioni di copie nella prima settimana nel mondo e fino ad oggi oltre otto milioni di copie.\nEuropa.\nIn Francia, \"Born This Way\" ha debuttato al primo posto con 55.000 copie vendute e ha mantenuto il primato anche la settimana successiva, con altre 18.687 copie, per un totale di 73.746 copie vendute in due settimane. La Syndicat national de l'\u00e9dition phonographique ha certificato doppio disco di platino l'album, per avere venduto oltre 190.000 copie nello stato transalpino.\nIn Germania, \"Born This Way\" ha raggiunto il primo posto della classifica nella sua settimana di debutto, ed \u00e8 poi sceso alla 2\u00aa posizione. \"Born This Way\" \u00e8 stato certificato disco di platino per le oltre 200.000 copie vendute dalla Bundesverband Musikindustrie.\nIn Italia, \"Born This Way\" ha debuttato direttamente alla prima posizione, superando \"Vivere o niente\", sedicesimo album di Vasco Rossi, in vetta da ben due mesi. \u00c8 diventato, inoltre, il primo album della cantante a raggiungere il primo posto nella classifica ufficiale degli album italiana; \"The Fame\" aveva raggiunto il 13\u00ba posto. \"Born This Way\" \u00e8 stato certificato disco di platino dalla Federazione Industria Musicale Italiana per le oltre 60.000 copie vendute.\nRegno Unito.\n\"Born This Way\" \u00e8 entrato alla prima posizione della classifica britannica vendendo 215.000 copie nella sua prima settimana, risultando il debutto pi\u00f9 alto del 2011 e vendendo in una settimana quanto l'intera top 10 messa insieme. La settimana seguente, l'album ha mantenuto il primato con altre 67.615 copie vendute. \u00c8 sceso poi sul gradino pi\u00f9 basso del podio con oltre 33.000 copie vendute e ha mantenuto tale posizione anche la settimana successiva. \u00c8 salito, nuovamente, al primo posto con 47.184 copie vendute. \u00c8 sceso alla terza posizione con 31.449 copie vendute ed \u00e8 rimasto stabile anche la settimana successiva, con altre 22.511 copie. Due settimane dopo, \"Born This Way\" occupa la quinta posizione con 13.265 copie vendute.\n\"Born This Way\" s\u00ec \u00e8, inoltre, aggiudicato il settimo posto tra gli album pi\u00f9 venduti del 2011 con 821.000 copie vendute. Secondo i dati raccolti dalla Official Charts Company, \"Born This Way\" ha raggiunto le 853.633 copie vendute in Regno Unito sino a gennaio 2012. Infine, a maggio dello stesso anno, \u00e8 stato reso noto che l'album ha venduto oltre 900.000 copie.\nStati Uniti.\nSecondo la rivista \"Billboard\", \"Born This Way\" ha venduto nella prima settimana 1.108.000 copie nel solo mercato statunitense, risultando il debutto pi\u00f9 alto dell'anno ed entrando nella top ten degli album con il maggior debutto della storia in termini di copie vendute. \u00c8 diventato, inoltre, il primo album della cantante a raggiungere la vetta della classifica e il terzo miglior debutto di un'artista donna nella classifica statunitense. Nella seconda settimana, con un declino di vendite dell'84%, ha venduto altre 174.000 copie, rimanendo comunque alla vetta della classifica statunitense. Con 100.000 copie vendute nella terza settimana, il 42% in meno della precedente, \"Born This Way\" \u00e8 sceso alla seconda posizione. Nella quarta settimana ha venduto altre 68.000 copie retrocedendo dalla seconda posizione alla quarta. \u00c8 sceso poi all'ottava con altre 49.000 copie vendute.\nSecondo i dati raccolti fino alla fine di giugno 2011, \"Born This Way\" ha venduto pi\u00f9 di 1.540.000 copie negli Stati Uniti, diventando il secondo album pi\u00f9 venduto nel primo semestre. A fine anno, l'album ha superato la soglia di 1.900.000 copie vendute negli Stati Uniti. Infine, a due anni e quattro mesi dalla pubblicazione, \u00e8 stato riportato che le vendite di \"Born This Way\" negli Stati Uniti ammontavano a copie ottenendo cos\u00ec la certificazione di doppio disco di platino. A febbraio 2018, le vendite certificate da \"Billboard\" sono .\nNel 2017, a causa dell'esibizione di Lady Gaga al Super Bowl, l'album \u00e8 rientrato in classifica al 25\u00ba posto, vendendo nella settimana in questione 17.000 copie (+1.920% rispetto alla settimana precedente)."}
{"id": "4200871", "revid": "33751", "url": "https://it.wikipedia.org/wiki?curid=4200871", "title": "Prima Lega 2011-2012 (Kuwait)", "text": "La Kuwait Premier League 2011-2012 \u00e8 la 50\u00aa edizione della massima competizione nazionale per club del Kuwait, la squadra campione in carica \u00e8 l'Al-Qadisiya Sports Club.\nAlla competizione prendono 8 squadre, tra cui la neo-promossa Al-Shabab Sports Club.\nClassifica.\nLegenda:\n\u00a0\u00a0\u00a0\u00a0\u00a0 Campione del Kuwait e ammessa alla Coppa dell'AFC 2013\n\u00a0\u00a0\u00a0\u00a0\u00a0 Ammesse alla Coppa dell'AFC 2013\n\u00a0\u00a0\u00a0\u00a0\u00a0 Retrocessa in Kuwait Second Division 2012-2013\nNote:"}
{"id": "4200878", "revid": "1442080", "url": "https://it.wikipedia.org/wiki?curid=4200878", "title": "Guangzhou International Women's Open 2012 - Qualificazioni singolare", "text": "Le qualificazioni del singolare del Guangzhou International Women's Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4200881", "revid": "1573940", "url": "https://it.wikipedia.org/wiki?curid=4200881", "title": "Alexiidae", "text": "Alexiidae \u00e8 una famiglia di coleotteri del sottordine Polyphaga.\nTassonomia.\nLa famiglia Alexiidae include l'unico genere \"Sphaerosoma\" ."}
{"id": "4200884", "revid": "767487", "url": "https://it.wikipedia.org/wiki?curid=4200884", "title": "Wroc\u0142awski Klub Sportowy \u015al\u0105sk Wroc\u0142aw (pallamano)", "text": "Il Wroc\u0142awski Klub Sportowy \u015al\u0105sk Wroc\u0142aw \u00e8 una squadra di pallamano maschile polacca con sede a Breslavia.\n\u00c8 stata fondata nel 1947.\nCollegamenti esterni.\n "}
{"id": "4200890", "revid": "767487", "url": "https://it.wikipedia.org/wiki?curid=4200890", "title": "Al-Shabab Sports Club", "text": "Il Al-Shabab Sports Club () fu fondato nello Stato del Kuwait il 15 dicembre del 1963, con base a Al Ahmadi."}
{"id": "4200891", "revid": "1573940", "url": "https://it.wikipedia.org/wiki?curid=4200891", "title": "Sphaerosoma (zoologia)", "text": "Sphaerosoma \u00e8 un genere di coleotteri della famiglia Alexiidae.\nDescrizione.\n\"Sphaerosoma\" \u00e8 un genere di coleotteri micofagi. \nDi aspetto generale, le specie di questo genere sono alquanto simili a molte altre specie di piccoli micofagi.\nGli adulti hanno dimensione piccola (1,2-1,7\u00a0mm) e aspetto globoso. Il dorso \u00e8 rivestito di peli corti e sottili. I caratteri distintivi che ne permettono la distinzione dai taxa correlati sono:\nAll'interno del genere, solo per due specie sono note le larve: \"Sphaerosoma aligiricum\" e \"S. piliferum\". \nLe larve sono piccole, misurando meno di 2,5\u00a0mm, ed allungate. \nLa superficie del dorso \u00e8 granulata, con pigmentazione variabile; inoltre, sono presenti setae semplici abbastanza lunghe seppur rade.\nDistribuzione e habitat.\nLe specie del genere \"Sphaerosoma\" sono endemiche del Paleartico, dall'Europa meridionale fino all'Asia minore e e al Nord Africa. In Italia, sono state individuate 15 specie, delle quali 7 sono endemiche di areali ristretti.\nPur essendo scarsamente documentata la biologia di questo genere, \u00e8 noto che frequentano le fruttificazioni pi\u00f9 tenere dei funghi del genere \"Agaricus\".\nLawrence ha individuato esemplari di questo genere in specie di \"Armillaria\", \"Collybia\", \"Hypholoma\", \"Russula\", \"Mycena\", \"Panus\", \"Pholiota\", \"Schizophyllum\" e \"Tricholoma\".\nTassonomia.\nIl genere \"Sphaerosoma\" include le seguenti 53 specie:"}
{"id": "4200892", "revid": "647919", "url": "https://it.wikipedia.org/wiki?curid=4200892", "title": "Messa di requiem (Verdi)", "text": ""}
{"id": "4200900", "revid": "1632387", "url": "https://it.wikipedia.org/wiki?curid=4200900", "title": "Damian Lillard", "text": "Viene soprannominato \"Dame Dolla\" (nome d'arte da rapper) e \"Logo Lillard\" per i suoi tiri da centrocampo.\n\u00c8 considerato uno dei migliori playmaker di tutti i tempi, ed a oggi fa parte della lista dei 75 migliori giocatori di sempre.\nBiografia.\nIl 28 marzo 2018, nel corso della sfida contro i New Orleans Pelicans (in cui ha segnato 41 punti), ha avuto un figlio chiamato Damian Jr. dalla relazione con Kay'La Hanson, sua fidanzata dai tempi del college. Un episodio controverso gli accadde per\u00f2 ai tempi del college, appena uscito da un allenamento tre rapinatori lo assalirono. Lui riusc\u00ec ad atterrarne due su tre ma il terzo gli punt\u00f2 la pistola alla tempia e lui si dovette arrendere.\nCaratteristiche tecniche.\nGiocatore dotato di grande personalit\u00e0 e professionalit\u00e0, di ruolo playmaker, \u00e8 molto forte nella metacampo offensiva con ottime conclusioni sia dalla media distanza che da 3 punti, talvolta anche da lunghe distanze, mentre \u00e8 debole in quella difensiva.\nCarriera.\nPrimi studi.\nDurante il suo secondo anno, Lillard si trasfer\u00ec al St. Joseph Notre Dame High School ad Alameda, in California, una scuola privata dalla quale era uscito anche l'ex play NBA Jason Kidd, ma entro la fine dell'anno dovette trasferirsi di nuovo a causa del suo scarso impiego nella squadra. Decise di iscriversi all'Oakland High School dove trov\u00f2 coach Orlando Watkins che lo promosse in pianta stabile in prima squadra.\nAl suo primo anno nella nuova High School concluse la stagione con una media di 19,4 punti a partita, mentre il suo secondo anno si concluse con 22,4 punti e 5,2 assist a partita ed Oakland termin\u00f2 la stagione con un record di 23 vittorie e 9 sconfitte. Nonostante il suo buon anno Lillard venne valutato in prospettiva solo con due stelle (su cinque) da Rivals.com. Terminati i due anni, Lillard decise di accettare la borsa di studio offertagli dalla Weber State University, un'universit\u00e0 con sede a Ogden, nello Stato dello Utah.\nGli anni a WSU.\nNel suo anno da freshman Lillard chiuse la stagione con una media di 11,5 punti, che gli valse il titolo di \"Freshman of the Year\" e la nomina nel first-team della Big Sky Conference. Fu il secondo a riuscirci dopo Rodney Stuckey nel 2006, quando giocava per la Eastern Washington University.\nDurante il suo anno da sophomore, Lillard increment\u00f2 la sua media realizzativa a 19,9 punti a partita e trascin\u00f2 la Weber State nella conquista del titolo di Conference. Al termine della stagione Lillard venne nominato \"Big Sky Player of the Year\".\nAnche l'anno successivo Lillard ebbe subito un buon inizio, ma la sua stagione si interruppe dopo sole 10 partite a causa di un infortunio al piede. Riusc\u00ec comunque a dare una mano alla sua squadra segnando 19,7 punti a partita.\nAl suo quarto e ultimo anno, Lillard concluse la stagione con 24,5 punti (secondo assoluto in NCAA alle spalle di Reggie Hamilton di Oakland University), 5 rimbalzi e 4 assist di media a partita. Nello stesso anno port\u00f2 il suo career-high universitario a 41 punti nella vittoria, dopo due overtime, per 91-89 contro San Jose State University. Nella stessa partita segn\u00f2 il canestro da tre punti decisivo allo scadere. Al termine della stagione, venne nominato per la terza volta nel first-team della Big Sky Conference e ricevette per la seconda volta il premio di \"Big Sky Player of the Year\".\nTutto ci\u00f2 lo fece vedere agli occhi degli esperti come il pi\u00f9 promettente play dell'intera nazione e lo stesso Lillard prende la decisione di rendersi eleggibile al Draft NBA 2012. Conclude cos\u00ec la sua carriera universitaria come secondo miglior marcatore della storia della Weber State con 1934 punti e come quinto assoluto della Big Sky Conference.\nNBA (2012-).\n2012-2013: l'arrivo nella NBA e il Rookie of the Year.\nLillard viene scelto dai Portland Trail Blazers come sesta scelta assoluta nel primo giro del Draft NBA del 2012. Il 13 luglio 2012 firma il suo contratto da rookie con i Trail Blazers e prende parte alla NBA Summer League concludendola con medie di 26,5 punti, 4 rimbalzi e 5,3 assist. Ha scelto poi d'indossare la maglia numero 0 perch\u00e9 rappresenta la lettera \"O\" oltre che la sua crescita (\u00e8 l'iniziale di Oakland e Ogden, citt\u00e0 in cui \u00e8 cresciuto, e di Oregon). Il 31 ottobre 2012 fa il suo debutto in NBA contro i Los Angeles Lakers mettendo a referto 23 punti e 11 assist diventando, dopo Oscar Robertson e Isiah Thomas, il terzo giocatore nella storia della NBA con almeno 20 punti e 10 assist al debutto.\nPrende parte al NBA All-Star Weekend partecipando al Rising Stars Challenge e vincendo il Taco Bell Skills Challenge. Il 10 aprile 2013 mette a segno il suo season-high di 38 punti, sempre contro i Lakers. In seguito, Lillard viene nominato Western Conference Rookie of the Month per il mese di aprile; lo stesso premio lo ha vinto 6 volte su 6 in stagione.\nLillard conclude la sua prima stagione NBA con 19 punti, 6,5 assist e 3,1 rimbalzi a partita e ottiene il record del maggior numero di canestri da tre (185) realizzati da un rookie in una stagione, diventando subito un leader della squadra. Inoltre si unisce a Oscar Robertson e Allen Iverson come terzo rookie nella storia della NBA a far registrare 1500 punti e 500 assist in una stagione. Eguaglia anche il record di Clyde Drexler come secondo giocatore nella storia dei Trail Blazers a far registrare 1500 punti e 500 assist in una stagione.\nLe sue ottime prestazioni gli valsero la vittoria del Rookie of the Year Award, quarto a riuscirci all'unanimit\u00e0 dopo Blake Griffin nel 2011, David Robinson nel 1990 e Ralph Sampson nel 1984.\n2013-2014: il primo All-Star Game e l'approdo ai play-off.\nIl 7 gennaio 2014, Lillard mette a segno il suo season-high con 41 punti nella sconfitta contro i Sacramento Kings, di cui 26 punti segnati nel quarto quarto. Questo fatto gli consegna il record di franchigia per il maggior numero di punti segnati in un solo quarto.\nNello stesso anno, viene votato dagli allenatori NBA per partecipare all'All-Star Game. In quell'edizione Lillard diventer\u00e0 il primo giocatore della storia a partecipare a cinque eventi dell'All-Star Weekend: il Rising Stars Challenge il venerd\u00ec, lo Skills Challenge (dove arriva primo insieme alla guardia di Utah Trey Burke), il Three-Point Shootout e lo Slam Dunk Contest il sabato e l'All-Star Game la domenica.\nLillard chiude la stagione con 20,7 punti, 5,6 assist e 3,5 rimbalzi e contribuisce a portare Portland al quinto posto nella Western Conference, con un record di 54-28. Portland si ritrova cos\u00ec nei Playoff e nel primo turno si ritrova ad affrontare gli Houston Rockets.\nIl 20 aprile 2014, nella vittoria contro Houston, Lillard mette a referto 31 punti e 5 assist, diventando cos\u00ec il primo giocatore nella storia della NBA a mettere a segno pi\u00f9 di 30 punti al debutto nei Playoff. Il 2 maggio 2014, in gara 6 della serie con i Rockets, Lillard realizza, sulla sirena, il tiro da tre della vittoria di Portland segnando il definitivo 99-98, facendo cos\u00ec terminare la serie e portando i Trail Blazers al secondo turno. Portland vince cos\u00ec la serie contro Houston 4-2 e ritorna al secondo turno di Playoff dopo 14 anni. Questo evento aggiunge un altro record alla carriera di Lillard, risulta infatti il quarto giocatore nella storia della NBA ad aver realizzato un buzzer-beater per risolvere una serie di Playoff dopo Ralph Sampson, Michael Jordan e John Stockton.\nLe speranze di Portland terminano per\u00f2 al secondo turno, dove la squadra dell'Oregon si ritrova contro i San Antonio Spurs futuri campioni. Lillard chiude la sua prima esperienza nei play-off con 22,9 punti, 6,5 assist e 5,1 rimbalzi per partita. Il 4 giugno viene nominato per la prima volta nell'All-NBA Third Team.\n2014-2015, 2015-2016, 2016-2017.\nPer la terza stagione consecutiva, Lillard gioca tutte le 82 partite della regular season. Ha stabilito il record per il maggior numero di triple segnate nelle prime tre stagioni di un giocatore. Il 19 dicembre 2014, ha segnato 43 punti vincendo con una tripla allo scadere 129-119 contro i San Antonio Spurs. Quattro giorni dopo, realizza 40 punti contro gli Oklahoma City Thunder. L'8 febbraio 2015, Lillard \u00e8 stato selezionato come sostituto per l'infortunato Blake Griffin all'All-Star Game (dopo che poco tempo prima aveva manifestato il suo disappunto per non essere stato chiamato). Il 4 marzo 2015, Lillard ha registrato il proprio career-high in rimbalzi, prendendone 18 nella vittoria 98-93 sui Los Angeles Clippers. I Trail Blazers hanno concluso la stagione regolare al quarto posto della Western Conference con un record di 51-31. Hanno affrontato i Memphis Grizzlies nel primo turno dei playoff, perdendo la serie in cinque partite, in cui Lillard ha tirato con 16% da 3 durante la serie, realizzando solo 5 tentativi su 31 dall'arco.\nIl 9 luglio 2015, Lillard ha firmato un prolungamento del contratto a 120 milioni in 5 anni, in maglia Blazers.\nIl 28 ottobre 2015, ha registrato 21 punti e 11 assist vincendo la partita di apertura stagionale (107-92) contro i New Orleans Pelicans; la sua unica tripla realizzata \u00e8 stata la sua 600\u00ba in carriera, diventando cos\u00ec il giocatore NBA pi\u00f9 veloce della storia a raggiungere il traguardo in 247 partite, oltre a essere diventato il secondo giocatore di Portland ad avere raggiunto pi\u00f9 velocemente il traguardo dei 1500 assist dopo Terry Porter (che lo ha raggiunto dopo 215 gare nel 1987-1988).\nIl 21 dicembre, salta la sua prima partita della sua carriera a causa di una fascite plantare al piede sinistro, mettendo fine alla sua serie di 275 partite consecutive. L'8 gennaio, ha segnato 40 punti, non abbastanza per sconfiggere i Golden State Warriors. Il 19 febbraio, ha messo a referto 51 punti, riuscendo stavolta a vincere per 137-105 contro Golden State. Due giorni dopo, ha segnato 30 punti contro gli Utah Jazz, diventando il primo Blazer a segnare almeno 30 punti in quattro partite consecutive, da quando Clyde Drexler comp\u00ed l'impresa nel 1991. Ha esteso quella serie a cinque nella partita seguente contro i Brooklyn Nets. Durante le sue prime 300 partite in NBA, Lillard ha tenuto una media di 21,2 punti e 6,2 assist a partita. Solo quattro altri giocatori nella storia della NBA hanno segnato almeno 21 punti e 6 assist nelle prime 300 partite: Oscar Robertson (30,2 e 10,3), Nate Archibald (24,5 e 8,4), LeBron James (26,7 e 6,4) e Dwyane Wade (24,0 e 6,4). Il 4 marzo, ha giocato la sua seconda partita da 50 punti della stagione contro i Toronto Raptors.\nNel finale di stagione, il 13 aprile nel successo per 107-99 contro i Denver Nuggets, ha centrato la sua 827a tripla in carriera, superando il record di franchigia di 826 di Wesley Matthews ed \u00e8 diventato il terzo Blazer a tenere oltre 25 punti in stagione, unendosi a Drexler e Kiki Vandeweghe. A fine anno tiene di media 25,1 punti, 6,8 assist e 4 rimbalzi, venendo inserito per la prima volta nell'All-NBA Second Team.\nDopo aver sconfitto i Los Angeles Clippers al primo turno dei playoff, i Blazers si sono trovati ad affrontare i Golden State Warriors nel secondo round, dominatori della stagione regolare con il miglior record W/L della storia (73-9). In Game 3 Lillard ha contribuito nell'unica vittoria della serie con 40 punti e 10 assist, portando la serie a 2-1 in favore degli Warriors. Non bastano i suoi 36 punti e 10 assist per vincere gara 4. In questi playoff mantiene una media di 26.5 punti e 6.3 assist. Portland perder\u00e0 la serie in 5 partite.\nNella gara di apertura della stagione il 25 ottobre, Lillard registra 39 punti, 9 rimbalzi e 6 assist vincendo 113-104 contro Utah. Quattro giorni dopo, ha segnato 37 punti, infilando un floater con meno di un secondo rimasto su cronometro, mandando la partita all'overtime, vinta poi dai Blazers 115-113 sui Denver Nuggets. Lillard ha accumulato 695 punti nelle prime 25 partite della stagione dei Blazers, superando il precedente record di 681 di Drexler nel 1988. Ha saltato cinque partite tra il 26 dicembre e il 4 gennaio dopo essersi slogato la caviglia contro San Antonio il 23 dicembre. Il 28 gennaio contro Golden State, ha raggiunto 8.000 punti carriera, unendosi a Michael Jordan e LeBron James come gli unici tre giocatori a raggiungere 8.000 punti e 2.000 assist nelle loro prime cinque stagioni.\nIl 19 marzo ha segnato 49 punti, vincendo contro gli Heat e migliorando il record in carriera con nove triple realizzate. L'8 aprile 2017 ha segnato un record di franchigia e career-high personale (poi battuto da lui) di 59 punti nella vittoria 101-86 sui Jazz, Inoltre ha superato il record di Clyde Drexler e Kiki Vandeweghe per partite in cui (un giocatore dei Trail Blazers) ha segnato 30 o pi\u00f9 punti (ovvero 26).\nDopo la pausa All-Star, nonostante un problema alla caviglia, Lillard ha aiutato i Trail Blazers ad ottenere un 18-8 di fine stagione, guadagnandosi l'ottavo posto nella Western Conference con un record di 41-41. Hanno affrontato i Golden State Warriors per il secondo anno consecutivo al primo round dei playoffs; nella serie i Blazers subirono uno sweep 4-0, nonostante Lillard mantenne nella serie una media di 27,8 punti, 4,5 rimbalzi, 3,3 assist e 1,3 palle rubate a partita, tirando col 43% dal campo, col 28% da dietro l'arco e col 96% dalla linea di tiro libero. Il 2 maggio 2017, gli \u00e8 stato assegnato il Magic Johnson Award per la stagione 2016-17, che onora il giocatore che meglio combina l'eccellenza sul campo da basket con la collaborazione e la dignit\u00e0 nel rapporto con i media e il pubblico.\n2017-2018.\nIl 9 dicembre pareggia il record di franchigia con nove triple, segnando 35 punti nella sconfitta 124-117 contro gli Houston Rockets. Lillard subisce un infortunio al bicipite femorale alla fine di dicembre che lo tiene fermo fino al 2 gennaio. Il 22 gennaio Lillard viene nominato Western Conference Player of the Week per le partite giocate dal 15 al 21 gennaio. Il giorno dopo \u00e8 nominato riserva All-Star della Western Conference. Il 9 febbraio, in una vittoria per 118-100 sui Sacramento Kings, ha segnato un \"season-high\" di 50 punti in 29 minuti, la quarta partita da 50 punti della sua carriera: ha segnato 22 punti nel terzo quarto prima di sedersi per tutto l'ultimo quarto, ha tirato 16 su 26 dal campo con otto tiri da 3 punti e 10 su 10 tiri liberi. Il 14 febbraio realizza 44 punti e 8 assist vincendo 123-117 sui Warriors. Il 24 febbraio, ha realizzato un lay-up con 0,9 secondi rimasti vincendo la partita contro i Suns 106-104, concludendo con un punteggio di 40 punti. Ha mantenuto una media di 31,4 punti a febbraio, aggiudicandosi la media pi\u00f9 alta in classifica per qualsiasi mese nella storia di Portland superando Geoff Petrie. Il 28 marzo 2018 ha segnato 41 punti in occasione della vittoria per 107-103 contro i New Orleans Pelicans. Nel finale di stagione dei Trail Blazers dell'11 aprile, ha registrato 36 punti e 10 assist in una vittoria 102-93 contro lo Utah Jazz. La vittoria ha valso ai Trail Blazers il terzo posto nei playoff con un record di 49-33.\nHa terminato la regular season con una media di 26,9 punti, quarto nella lega. Nel primo round dei playoff i Blazers hanno sfidato i Pelicans, subendo un deludente sweep in 4 partite. Lillard ha mantenuto le medie pi\u00f9 basse in carriera ai playoff, con 18,5 punti e 4,8 assist, tirando col 35% dal campo e col 30% da tre punti.\n\u00c8 stato inserito nell'All-NBA First Team, diventando il terzo giocatore nella storia della franchigia a essere inserito nel primo quintetto della lega, dopo Drexler (1991-92) e Bill Walton (1977-78).\n2018-2019.\nNella gara d'apertura della stagione segna 28 punti nel successo per 128-119 contro i Lakers del neo-arrivato LeBron James, risultando essere il migliore marcatore della squadra. Il 26 ottobre ha segnato 41 punti nella vittoria per 128-114 contro gli Orlando Magic, di cui 34 negli ultimi 2 quarti. Il 29 novembre, oltre ad aver (ri)segnato 41 punti, realizza il record di franchigia per tiri da 3 segnati mettendone 10 nel successo per 115-112 contro gli Orlando Magic. Il 28 dicembre ha segnato un canestro decisivo da 3 punti a 6,3 secondi dalla fine dell'overtime nel successo per 110-109 contro i Golden State Warriors (in cui ha segnato 21 punti). Il 16 marzo 2019 segna 24 punti nel successo per 124-110 contro i New Orleans Pelicans; con questa prestazione supera LaMarcus Aldridge diventando il secondo miglior marcatore nella storia della franchigia. Il 5 aprile 2019, in occasione della vittoria per 116-89 contro i Memphis Grizzlies, mette a referto 20 punti, 7 rimbalzi e 10 assist, diventando il secondo giocatore dei Trail Blazers dopo Clyde Drexler a mettere a referto in una stagione almeno 2.000 punti e 500 assist. L'8 aprile 2019 segna 30 punti nel successo per 115-108 contro i Denver Nuggets, e supera il suo record (che \u00e8 anche quello di franchigia) di 229 triple segnate in una stagione del 2015-2016.\nNei play-off disputa un'eccellente serie contro Oklahoma City Thunder di Russell Westbrook e Paul George, che vengono sconfitti in 5 gare. In gara 5 \u00e8 Lillard a consegnare la vittoria a Portland, segnando un tiro da tre punti da grande distanza sulla sirena per chiudere la serie; in questa partita realizza 50 punti con 10 tiri da 3, stabilendo cos\u00ec il record di franchigia nei playoffs in quest'ultima statistica, mentre nella serie tiene di media 33 punti, oltre ad avere rivaleggiato con Westbrook anche dal punto di vista agonistico. In gara-1 del turno successivo contro i Denver Nuggets segna 39 punti, non sufficienti per\u00f2 per evitare la sconfitta della squadra per 121-113, nonostante avesse faticato al tiro da 3 punti ma segnando molto dentro l'area. Nelle gare successive fatica da dietro l'arco, in gara-3 realizza 28 punti nella gara vinta dopo 4 overtime (era dal 1953 che non si verificava questo avvenimento) per 140-137, mentre nella vittoriosa gara-6 (119-108 il punteggio finale) segna nuovamente un tiro da 3 da lunga distanza, oltre a mettere a referto 32 punti; con questa prestazione supera Clyde Drexler segnando il 15\u00ba trentello ai playoffs con Portland. In gara-7, nonostante vada vicino alla tripla doppia con 14 punti, 10 rimbalzi e 8 assist, non disputa una buona gara, ma i Blazers passano comunque il turno grazie ai 37 punti (e 9 rimbalzi) di CJ McCollum, tornando alle finali di conference dopo 19 anni di assenza. In finale di conference i Trail Blazers devono riarrendersi di fronte ai Golden State Warriors in 4 gare, nonostante la media di 22,3 punti nella serie (19, 23, 19 e 28 i punti da lui realizzati nella serie). In gara-2, inoltre, Lillard subisce un infortunio alle costole ma ciononostante gioca tutte le 4 gare contro gli Warriors.\nLa sua ottima stagione gli \u00e8 valsa a fine anno il secondo inserimento in carriera nell'All-NBA Second Team. Oltretutto, per via del suo impegno nel sociale, gli \u00e8 stato conferito il J. Walter Kennedy Citizenship Award. Il 30 giugno 2019 rinnova il suo contratto per 4 anni a 196 milioni complessivi.\n2019-2020.\nIl 9 novembre 2019 migliora il proprio record di punti (oltre che di franchigia) realizzandone 60 nella sconfitta contro i Brooklyn Nets. Il 20 gennaio 2020 migliora ulteriormente il proprio record di punti e di franchigia realizzandone 61 nella vittoria contro i Golden State Warriors. Grazie all'ottima rendimento offerto nel corso della stagione viene votato per partecipare all'All-Star Game, a cui \u00e8 costretto rinunciare causa infortunio, venendo rimpiazzato da Devin Booker. Dopo la pausa per la pandemia da coronavirus, Lillard trascina Portland ai Playoff, sconfiggendo nel Play-In Game i Memphis Grizzlies di Ja Morant. Negli 8 \"seeding games\" Lillard tiene le medie di 37,6 punti, 4,3 rimbalzi e 9,6 assist, pareggiando, inoltre, il proprio record di punti nella vittoria per 134-131 contro i Dallas Mavericks. Al contempo, per quanto concerne la regular season, \u00e8 stato il giocatore con la maggior media di minuti giocati a partita con 37,5. Per le sue straordinarie prestazioni, Lillard viene incluso nell'All-Seeding First Team e viene nominato Player of the Seeding Games. Al termine di una stagione da 30 punti di media, nei playoffs i Blazers incontrano i Los Angeles Lakers; la serie parte bene per Lillard e la squadra che vincono gara-1 (con 34 punti suoi) per 100-93, ma perdono le restanti 4 gare venendo eliminati; tra l'altro Lillard ha saltato l'ultima partita a causa di un infortunio al ginocchio sinistro.\n2020-2021.\nLillard comincia la prima partita della nuova regular season facendo fatica con il ferro, mettendo a referto 9 punti nella sconfitta contro gli Utah Jazz il 23 dicembre 2020. Il 26 dicembre, Dame segna 32 punti e serve 9 assist (compreso anche il passaggio vincente per CJ McCollum, che segna la tripla per portare Portland sopra di 2) contro gli Houston Rockets. Il 13 gennaio 2021, Dame mette a referto il primo quarantello stagionale contro i Sacramento Kings, chiudendo con 40 punti e 13 assist. Invece il 30 gennaio contro i Bulls ne arrivano 44 con 5 rimbalzi, 9 assists e la tripla allo scadere per portare i Blazers sul +1. Il 2 febbraio, per Lillard ci sono 32 punti, 8 assist e vittoria contro gli Washington Wizards. Nell'All-Star Game 2021 ad Atlanta, Lillard partecipa come riserva del Team LeBron chiudendo con 32 punti e 8 triple; inoltre, con una tripla da centrocampo, Lillard porta Team LeBron a quota 170, quindi alla vittoria. Il 16 marzo, arriva il primo cinquantello della stagione (50 punti, 18-18 ai tiri liberi, 10 assist e 6 rimbalzi) contro i New Orleans Pelicans di Brandon Ingram, completando anche una rimonta da 101 a 85 a favore dei Pelicans a 125 a 124 per i Blazers (merito degli ultimi 2 tiri liberi di Dame). Dopo un lungo periodo senza partite da 30+ punti, Lillard segna 38 punti in un'importante vittoria sui Lakers di Anthony Davis (7 maggio 2021). Il 13 maggio, i Blazers con una vittoria sui Suns potrebbero qualificarsi ai playoffs, ma nonostante un Lillard da 41 punti, Portland perde 118-117 contro Phoenix di Devin Booker. Il 16 maggio, l'ulima partita di regular season, Dame e i Blazers si qualificano alla post-season grazie ad una vittoria sui Denver Nuggets (poi loro avversari ai playoffs); in questa occasione, Lillard segna 22 punti.\nIn gara 1, Lillard (34 punti, playoffs career-high 13 assist) guida i Blazers alla vittoria sui Nuggets; in gara 2 Denver pareggia la serie sul'1-1, nonostante in 42 di Lillard. Nella combattutissima gara 3, i Blazers (guidati ancora una volta da Dame con 37 punti) perdono ancora, finendo in svantaggio 2-1 nella serie con i Nuggets. In gara 4, vinta dai Blazers (quindi serie pareggiata sul 2-2), per Lillard ci sono soltanto 10 punti e una tripla. Gara 5 invece leggendaria per la guardia di Portland: 55 punti (playoffs career-high), 6 rimbalzi, 10 assist, 12 triple (record NBA per maggior numero di triple segnate in una singola partita di playoffs) e 3 stoppate, diventando il primo giocatore nella storia dell'NBA a chiudere con almeno 50 punti, 10 triple e 10 assist (regular season o playoffs); nonostante ci\u00f2, Denver batte Portland 147-140 dopo 2 overtime. In gara 6, si chiude la stagione di Lillard (28 punti) e dei Blazers con un'altra sconfitta subita dai Nuggets, che vincono la serie 4-2.\nLillard viene nominato nell'All-NBA Second Team, dopo una stagione con 3 riconoscimenti di giocatore della settimana e convocazione all'All-Star Game\nNazionale.\nInserito nella lista dei preconvocati per i Mondiali 2014 dagli Stati Uniti, il 16 agosto 2014 debutta con la selezione statunitense nell'amichevole contro il , giocando poco pi\u00f9 di un minuto. Gioca un'altra partita (sempre amichevole) quattro giorni dopo contro la , per poi venire tagliato dalla lista finale dei 12 convocati il 23 agosto.\nViene incluso tra i 30 preconvocati anche per le Olimpiadi 2016, salvo poi venire tagliato il 23 giugno a causa di una fascite plantare.\nIl 6 aprile 2018 viene inserito nei 35 preconvocati del team USA per il biennio 2018-2020. Dopo essere stato confermato in rosa il 10 giugno 2019 in vista dei Mondiali in Cina, sembrava potesse essere lui la stella della squadra dopo i rifiuti di James Harden e Anthony Davis (oltre che del compagno a Portland McCollum), salvo rifiutare la chiamata il 23 luglio.\nIl 10 febbraio 2020 viene ancora una volta inserito nella lista dei preconvocati, questa volta per le Olimpiadi 2020, poi rinviate per via della pandemia di COVID-19. Il 28 giugno 2021 viene inserito nella lista definitiva dei convocati per il torneo. Torna a giocare in nazionale dopo 7 anni l'11 luglio 2021 nella sconfitta per 90-87 in amichevole contro la , in cui lui ha realizzato 14 punti. Nelle Olimpiadi gioca tutte e 6 le partite della sua nazionale (andando 4 volte in doppia cifra nelle realizzazioni), vincendo l'oro in finale contro la , realizzando 11 punti nella suddetta partita. Il suo record di punti \u00e8 stato di 21 nel successo per 120-66 contro l' ai gironi.\nFuori dal campo.\nMerchandising.\nNel 2012 ha stipulato un accordo con Adidas, successivamente rinegoziato con l'azienda tedesca il 14 aprile 2014 da 100 milioni di dollari in 10 anni. Ha una sua marca di scarpe nota come Adidas Dame.\nCarriera da rapper.\nNel 2015 ha iniziato la sua carriera da rapper con il nome d'arte \"Dame Dolla\" pubblicando il suo primo singolo \"Soldier in The Game\". Il 15 luglio 2016, in occasione del suo 26\u00ba compleanno, si \u00e8 esibito per la prima volte in live al Crystal Ballroom di Portland. Il 21 ottobre 2016 ha pubblicato il suo primo album \"The Letter O\". Il 6 ottobre 2017 ha pubblicato il suo secondo album intitolato \"Confirmed\".\nNel 2019 pubblica il suo terzo album \"Big D.O.L.L.A.\" in cui compare tra le \"featuring\" il famoso rapper Lil Wayne.\nIl suo rapper preferito \u00e8 Tupac Shakur, che lui omaggia nel suo secondo album, oltre a essersi ispirato a Notorious B.I.G. e Nas."}
{"id": "4200904", "revid": "1573940", "url": "https://it.wikipedia.org/wiki?curid=4200904", "title": "HB Dudelange", "text": "L'Handball Dudelange \u00e8 una squadra di pallamano maschile lussemburghese con sede a Dudelange.\nCollegamenti esterni.\n "}
{"id": "4200905", "revid": "1851848", "url": "https://it.wikipedia.org/wiki?curid=4200905", "title": "Luciano Testa", "text": "Carriera.\nDebutt\u00f2 in Serie C con la Fossanese; nel 1952 pass\u00f2 all', e contribu\u00ec con 12 reti all'ottenimento della promozione in Serie B (1952-1953); debutt\u00f2 poi tra i cadetti con la maglia della Lanerossi Vicenza nel 1953, disputando due campionati con i veneti e collezionando 43 presenze con 13 reti segnate.\nNel 1955 pass\u00f2 alla Salernitana, disputando altre 27 gare e segnando 7 reti nel campionato di Serie B 1955-1956 . Negli anni a venire milit\u00f2 con e Cuneo in C; milit\u00f2 infine per lungo tempo nell'Albenga, squadra della sua citt\u00e0 natale, con cui disput\u00f2 l'ultima partita all'et\u00e0 di 41 anni, e della quale fu anche allenatore e dirigente.\nMor\u00ec nel 2007, all'et\u00e0 di 79 anni."}
{"id": "4200908", "revid": "124754466", "url": "https://it.wikipedia.org/wiki?curid=4200908", "title": "Discografia dei Mod\u00e0", "text": "La discografia dei Mod\u00e0, gruppo musicale italiano formatosi nel 2002, si compone di sette album in studio, un album dal vivo, due EP e due raccolte, di cui una non riconosciuta ufficialmente dalla band. A essi si aggiungono una trentina di singoli, dei quali circa la met\u00e0 certificati disco d'oro o di platino dalla FIMI. Il loro quarto album in studio, \"Viva i romantici\", \u00e8 il primo di una band italiana ad essere stato certificato disco di diamante dalla FIMI."}
{"id": "4200911", "revid": "1543377", "url": "https://it.wikipedia.org/wiki?curid=4200911", "title": "Guangzhou International Women's Open 2012 - Singolare", "text": "Il singolare del Guangzhou International Women's Open 2012 \u00e8 stato un torneo di tennis facente parte del WTA Tour 2012.\nChanelle Scheepers era la detentrice del titolo ma \u00e8 stata sconfitta nei quarti da Urszula Radwa\u0144ska.\nHsieh Su-wei ha sconfitto in finale Laura Robson per 6-3, 5-7, 6-4."}
{"id": "4200914", "revid": "52953", "url": "https://it.wikipedia.org/wiki?curid=4200914", "title": "Jeff Nichols", "text": "Biografia.\nHa realizzato diverse opere, tra cui \"Shotgun Stories\" e \"Take Shelter\", i quali hanno vinto diversi premi. In particolare, \"Take Shelter\" ha vinto il Gran Premio della Settimana Internazionale della Critica, il Premio SACD e il Premio Fipresci al festival di Cannes 2011. Nel 2012 il suo film \"Mud\" \u00e8 stato scelto per partecipare in concorso al festival di Cannes 2012. Dopo quattro anni di pausa, nel 2016 ha diretto \"Midnight Special\" e \"Loving\".\n\u00c8 fratello di Ben Nichols, che ha recitato in alcuni film del fratello ed \u00e8 cantante del gruppo Lucero."}
{"id": "4200916", "revid": "123909986", "url": "https://it.wikipedia.org/wiki?curid=4200916", "title": "Sport Lisboa e Benfica (pallamano maschile)", "text": "Lo Sport Lisboa e Benfica \u00e8 la sezione di pallamano maschile dell'omonima polisportiva portoghese.\nFondata nel 1932, milita nella Andebol 1, la massima divisione del campionato portoghese, competizione che ha vinto 7 volte tra il 1962 e il 2008.\nHa vinto, inoltre, 5 Coppe del Portogallo, la pi\u00f9 recente delle quali nel 2016.\nI suoi colori sociali sono il bianco e il rosso e la sede di gioco \u00e8 l'impianto coperto del Pavilh\u00e3o da Luz N\u00ba 1 a Lisbona."}
{"id": "4200917", "revid": "110157", "url": "https://it.wikipedia.org/wiki?curid=4200917", "title": "Barbara Randolph", "text": "Biografia.\nNata a Detroit nel Michigan, venne adottata dall'attrice Lillian Randolph, celebre per la sua partecipazione nel film \"La vita \u00e8 meravigliosa\". All'et\u00e0 di 8 anni Barbara Randolph recita nel film \"Bright Road\" (1953), vestendo il ruolo di Tanya, assieme a Harry Belafonte e Dorothy Dandridge.\nLa prima registrazione della Randolph come cantante solista risale al 1960 per la RCA Records; 4 anni dopo decise di unirsi al gruppo \"The Platters\", prendendo il posto della cantante Zola Taylor. Continua comunque la sua carriera di attrice: nel 1967 prese la parte di Dorothy nel film \"Indovina chi viene a cena?\". Lo stesso anno firma un accordo con la Motown Records, per cui incide per\u00f2 solo 2 singoli.\nSposa Eddie Singleton. Nel corso del tempo divenne particolarmente importante sulla scena Northern Soul in Gran Bretagna: molti dei suoi brani sono reincisi in diverse \"compilation\" e pubblicati dalla Records Spectrum nel 2003. Muore di cancro in Sudafrica all'et\u00e0 di 60 anni."}
{"id": "4200919", "revid": "22475", "url": "https://it.wikipedia.org/wiki?curid=4200919", "title": "Ludwig Imhoff", "text": "Biografia.\nFiglio di un commerciante, studi\u00f2 Medicina all'Universit\u00e0 di Basilea, a Strasburgo, a Heidelberg, a Halle e a Berlino.\nConsegu\u00ec il dottorato nel 1826 a Basilea, dove cominci\u00f2 ad esercitare.\nInsegn\u00f2 zoologia dal 1827 al 1866 presso l'universit\u00e0 della citt\u00e0. \nSi specializz\u00f2 nello studio degli insetti Hymenoptera. \nNel 1836, ricevette una laurea honoris causa."}
{"id": "4200927", "revid": "293377", "url": "https://it.wikipedia.org/wiki?curid=4200927", "title": "Johannes Sch\u00f6ne", "text": ""}
{"id": "4200930", "revid": "287204", "url": "https://it.wikipedia.org/wiki?curid=4200930", "title": "Johannes Schone", "text": ""}
{"id": "4200931", "revid": "461603", "url": "https://it.wikipedia.org/wiki?curid=4200931", "title": "Johannes Schoene", "text": ""}
{"id": "4200933", "revid": "438678", "url": "https://it.wikipedia.org/wiki?curid=4200933", "title": "Pittura italiana", "text": ""}
{"id": "4200934", "revid": "461603", "url": "https://it.wikipedia.org/wiki?curid=4200934", "title": "Hans Sch\u00f6ne", "text": ""}
{"id": "4200935", "revid": "461603", "url": "https://it.wikipedia.org/wiki?curid=4200935", "title": "Hans Schone", "text": ""}
{"id": "4200936", "revid": "461603", "url": "https://it.wikipedia.org/wiki?curid=4200936", "title": "Hans Schoene", "text": ""}
{"id": "4200938", "revid": "1305772", "url": "https://it.wikipedia.org/wiki?curid=4200938", "title": "Ul'jana Lopatkina", "text": "Biografia.\nLopatkina \u00e8 nata e ha vissuto nella RSS Ucraina fino all'et\u00e0 di 10 anni. Aveva due fratelli e sorelle. Fin da bambina era appassionata di balletto classico, ma il padre era contrario a mandarla a studiare danza a San Pietroburgo in cos\u00ec giovane et\u00e0. La madre, invece, era consapevole del vantaggio a lungo termine che il sacrificio avrebbe fruttato, viste le attitudini e il talento della piccola Ul'jana.\nStudi\u00f2 quindi presso l'Accademia di Ballo Vaganova con Natalia Dudinskaya. Terminati gli studi, Lopatkina si un\u00ec al Balletto Mariinskij nel 1991 e nel 1995 fu promossa prima ballerina.\nLopatkina \u00e8 sposata con Vladimir Kornev, architetto e scrittore, e ha una figlia, Ma\u0161a, nata nel 2002. Con i suoi 175\u00a0cm \u00e8 tra le pi\u00f9 alte ballerine classiche del mondo (indossa scarpe di taglia 42).\nRepertorio.\nLopatkina eccelle nei ruoli classici e drammatici, ed \u00e8 un perfetto esempio della scuola Kirov con grande espressione interpretativa e eccezionale purezza di linea classica, unite a una innata e istintiva musicalit\u00e0.\nIl suo repertorio include: \"Giselle\" (Giselle, Myrtha), \"Le Corsaire\" (Medora), \"La Bayad\u00e8re\" (Nikia), \"La bella addormentata\" (Lilac Fairy), \"Il lago dei cigni\" (Odette-Odile), \"Lo Schiaccianoci\" (Clara-Fata Confetto), \"Raymonda\" (Raymonda, Clemans), \"Sh\u00e9h\u00e9razade\" (Zobeide), \"The Fountain of Bakhchisarai\" (Russo: \u0411\u0430\u0445\u0447\u0438\u0441\u0430\u0440\u0430\u0439\u0441\u043a\u0438\u0439 \u0444\u043e\u043d\u0442\u0430\u043d) (Zarema), \"The Legend of Love\" (Mekhmeneh Bahnu), \"Leningrad Symphony\" (La ragazza), \"Pas de quatre\" (\u041c\u0430ria Taglioni), \"Piano Concerto No. 2\" (Balletto Imperiale), \"Sinfonia in C\" (2\u00b0 Movimento), \"La Valse\", \"Jewels\" (Diamonds)."}
{"id": "4200943", "revid": "438678", "url": "https://it.wikipedia.org/wiki?curid=4200943", "title": "Rita Karin", "text": "Biografia.\nNata a Vilnius, attualmente capitale della Lituania ma che all'epoca apparteneva ancora alla Polonia, \u00e8 nota per aver interpretato Yetta nel pluripremiato film (per l'interpretazione di Meryl Streep) \"La scelta di Sophie\". Ha preso parte in alcuni film a partire dal 1971 ed ha continuato a recitare fino alla sua morte, avvenuta nel 1993 a 73 anni."}
{"id": "4200945", "revid": "1543377", "url": "https://it.wikipedia.org/wiki?curid=4200945", "title": "Adryan", "text": "Nel 2012 \u00e8 stato inserito nella lista dei migliori giovani nati dopo il 1991 stilata da \"Don Bal\u00f3n\".\nCaratteristiche tecniche.\n\u00c8 un trequartista a cui piace giocare tra le linee e svariare sulle fasce. In patria \u00e8 stato paragonato a Zico.\nCarriera.\nClub.\nInizia la sua carriera nel 2007 quando viene acquistato dal Flamengo, dove compie tutta la trafila delle giovanili. Dopo aver vinto alcuni trofei con la formazione giovanile debutta in prima squadra, tra i professionisti, il 24 luglio 2011 in occasione dell'incontro di campionato con il Cear\u00e1. Realizza la prima rete con la prima squadra il 1\u00ba luglio 2012 durante la partita del \"brasileir\u00e3o\" contro l'Atl\u00e9tico Goianiense. Il 19 luglio rimedia la prima ammonizione in carriera, durante la partita casalinga contro il Corinthians.\nIl 22 gennaio 2014 si trasferisce al Cagliari in prestito con diritto di riscatto. Sceglie la maglia numero 32 ed esordisce in Serie A il 1\u00ba febbraio durante l'incontro casalingo contro la , giocando i minuti finali della partita terminata 1-0 per i rossoblu.\nMassimo Cellino, in seguito all'acquisto del Leeds, decide di portarlo con s\u00e9 nel campionato Championship inglese. Nonostante le grosse aspettative Adryan giocher\u00e0 poche partite, senza risultare mai determinante.\nIl 13 giugno 2015 viene ufficializzato il suo passaggio in prestito ai francesi del Nantes.\nNazionale.\nDopo aver giocato alcune partite tra il 2009 e il 2010 con la divisione Nazionale Under-15 e Under-16, nel 2011 partecipa con l'Under-17 al Campionato sudamericano di calcio Under-17 organizzato in Ecuador. Segna alla sua prima apparizione con la maglia del Brasile Under-17, datata 13 marzo, durante la partita giocata contro i pari et\u00e0 del Venezuela. Durante il torneo realizzer\u00e0 altre 2 reti, una con Cile e l'altra con Ecuador. Una volta terminata la competizione, il Brasile vince il suo decimo titolo battendo i pari et\u00e0 dell'Argentina in finale e Adryan e il suo compagno di squadra, Lucas Piaz\u00f3n, verranno premiati come \"miglior calciatore della competizione\".\nSempre nel 2011 partecipa al Mondiale Under-17 organizzato in Messico. Esordisce il 20 giugno in occasione della partita valida per la fase a gironi contro la Danimarca. Tre giorni dopo segna il primo gol nel torneo ai danni dell'Australia, e in questo modo il Brasile si aggiudica l'incontro e il passaggio agli ottavi di finale. A fine competizione totalizzer\u00e0 6 partite giocate e 5 gol realizzati, che gli permettono di aggiudicarsi la \"Scarpa di bronzo\".\nNel 2013 partecipa con la Nazionale Under-20 di calcio del Brasile al Campionato sudamericano di calcio Under-20 2013, non superando la prima fase. Nel corso del torneo gioca 3 partite, di cui una da titolare l'11 gennaio 2013 contro l'Ecuador, senza mai segnare.\nStatistiche.\nPresenze e reti nei club.\n\"Statistiche aggiornate al 31 gennaio 2020.\""}
{"id": "4200949", "revid": "247222", "url": "https://it.wikipedia.org/wiki?curid=4200949", "title": "Tango (Litfiba)", "text": ""}
{"id": "4200950", "revid": "300067", "url": "https://it.wikipedia.org/wiki?curid=4200950", "title": "Meyers Leonard", "text": "Carriera.\nLeonard \u00e8 uno dei pi\u00f9 alti centri in attivit\u00e0 nella NBA; ha giocato all'Universit\u00e0 dell'Illinois dal 2010 al 2012, chiudendo il suo anno da sophomore con 13,6 punti e 8,2 rimbalzi a partita.\n\u00c8 stato selezionato come 11\u00aa scelta assoluta al draft NBA 2012 dai Portland Trail Blazers.\nNel novembre del 2020 sigla da free agent un contratto biennale dal valore di 20 milioni di dollari con i Miami Heat."}
{"id": "4200951", "revid": "767487", "url": "https://it.wikipedia.org/wiki?curid=4200951", "title": "Niloc Amsterdam", "text": "Il Niloc Amsterdam \u00e8 una squadra di pallamano maschile olandese con sede a Amsterdam."}
{"id": "4200952", "revid": "767487", "url": "https://it.wikipedia.org/wiki?curid=4200952", "title": "Karl Schnieke", "text": ""}
{"id": "4200953", "revid": "71433", "url": "https://it.wikipedia.org/wiki?curid=4200953", "title": "What Doesn't Kill You", "text": ""}
{"id": "4200954", "revid": "767487", "url": "https://it.wikipedia.org/wiki?curid=4200954", "title": "Giuseppe Alessandro Favaro", "text": "Biografia.\nFiglio di Domenico e Maria Chiarel, il 14 luglio 1899 consegu\u00ec la laurea in matematica presso l'universit\u00e0 di Padova. Assistente alla cattedra di fisica, dal 1902 fece parte dell'Istituto di astronomia guidato da Giuseppe Lorenzoni, dove si dedic\u00f2 al calcolo di orbite e a misure climatologiche\nNel 1906-1907 contribu\u00ec alle ricerche sulle differenze di longitudine tra Roma e Padova e tra Roma e Milano. Nel 1909 fu inviato a Carloforte presso la stazione astrogeodetica internazionale per poi passare, nel 1912, all'osservatorio astronomico di Pino Torinese.\nNel 1914 divenne libero docente all'universit\u00e0 di Torino, lavorando al Catalogo astrografico per le zone assegnate all'osservatorio astronomico di Catania. Venne cos\u00ec trasferito a quest'ultimo istituto, ma vi pot\u00e9 lavorare con continuit\u00e0 solo dopo la Grande Guerra (era stato chiamato alle armi come ufficiale di artiglieria).\nNel 1919 inizi\u00f2 uno studio di statistica sulle macchie solari e le facole, continuando nel frattempo le ricerche per il Catalogo astrografico. Nel 1922 divenne direttore dell'osservatorio di Catania, insegnando nel frattempo presso la locale universit\u00e0.\nA Favaro si deve la determinazione di 174.107 posizioni stellari e nuovi metodi di calcolo per la riduzione delle lastre. Nel 1930 collabor\u00f2 alla campagna internazionale per la misura del parallasse solare in occasione dell'opposizione di Eros.\nDiresse poi l'osservatorio astronomico di Trieste fino al 1946, quando si ritir\u00f2 nel paese natale."}
{"id": "4200961", "revid": "599013", "url": "https://it.wikipedia.org/wiki?curid=4200961", "title": "Juro Kuvicek", "text": "Carriera.\nClub.\nKuvicek gioc\u00f2 per il Kongsberg, prima di passare al Mj\u00f8ndalen. Si trasfer\u00ec poi allo Str\u00f8msgodset, con cui vinse il campionato 1989 e si guadagn\u00f2 un posto nell'Eliteserien. L'esordio nella massima divisione norvegese fu datato 28 aprile 1990, quando fu titolare nella sconfitta per 0-1 contro il Brann. Il primo gol arriv\u00f2 il 4 agosto 1991, nella sconfitta per 5-2 contro il Viking. Lo stesso anno fu coronato con il successo finale nella Coppa di Norvegia 1991.\nNel 1996, pass\u00f2 al V\u00e5lerenga. Il debutto arriv\u00f2 il 4 settembre, quando subentr\u00f2 ad Espen Mus\u00e6us nel pareggio contro lo Str\u00f8msgodset. La stagione si concluse con una retrocessione, ma l'anno successivo la squadra centr\u00f2 l'immediata promozione e il successo finale nella Coppa di Norvegia 1997. Nel 2000 si trasfer\u00ec all'Oslo \u00d8st, dove rimase fino al 2002. Nel 2008 torn\u00f2 in campo nel Manglerud Star, nuovo nome del vecchio Oslo \u00d8st, ma a met\u00e0 stagione firm\u00f2 per il Kongsberg."}
{"id": "4200969", "revid": "1543377", "url": "https://it.wikipedia.org/wiki?curid=4200969", "title": "HB Eschois Fola", "text": "L'Handball Eschois Fola era una squadra di pallamano maschile lussemburghese con sede a Esch-sur-Alzette.\n\u00c8 stata fondata nel 1933; nel 2001 si \u00e8 fusa con l'HC La Fraternelle Esch formando l'Handball Esch."}
{"id": "4200971", "revid": "124123", "url": "https://it.wikipedia.org/wiki?curid=4200971", "title": "Thomas Pichler (hockeista su ghiaccio 1985)", "text": "Carriera.\nClub.\nCresciuto hockeisticamente nell'HC Brunico, divenuto poi HC Val Pusteria, esord\u00ec nell'hockey professionistico nella terza serie finlandese con il RoKi di Rovaniemi, rientrando in Italia nel 2004. Torn\u00f2 dunque all'HC Val Pusteria, con cui gioc\u00f2 fino al 2011 con il grado di capitano (il pi\u00f9 giovane nella storia dei pusteresi). Coi pusteresi si aggiudic\u00f2 una Coppa Italia.\nPer la stagione 2011-2012 venne acquistato da un'altra squadra altoatesina, il Ritten Sport, con i quali rimase una sola stagione. Il 18 novembre 2012 firm\u00f2 un accordo in Serie A2 con il Kaltern-Caldaro e a fine stagione decise di abbandonare l'hockey. Nel novembre 2014, tuttavia, decise di ritornare a vestire la maglia dei \"Lucci\".\nNel gennaio del 2015 lasci\u00f2 Caldaro sulla Strada del Vino per tornare a giocare con il Val Pusteria.\nRimasto lontano dal ghiaccio anche nella stagione 2015-2016, ha poi fatto nuovamente ritorno al Caldaro, di cui nella stagione 2017-2018 \u00e8 diventato capitano. Al termine della stagione, ha annunciato nuovamente il ritiro.\nNazionale.\nDopo aver giocano in Under 18 ed in Under 20, dal 2008 fu convocato in diverse occasioni dalla Nazionale maggiore, con cui disput\u00f2 i mondiali di Prima Divisione nel 2009."}
{"id": "4200974", "revid": "287204", "url": "https://it.wikipedia.org/wiki?curid=4200974", "title": "Thomas Pichler", "text": "Thomas Pichler \u00e8 il nome di diverse persone:"}
{"id": "4200979", "revid": "986213", "url": "https://it.wikipedia.org/wiki?curid=4200979", "title": "Henri de La Tr\u00e9moille", "text": "Era il figlio di Claudio de La Tr\u00e9moille e di sua moglie, Carlotta Brabantina di Nassau, e un discendente del generale medievale Louis de la Tr\u00e9moille.\nFamiglia.\nLa Tr\u00e9moille spos\u00f2 sua cugina di primo grado, Marie de La Tour d'Auvergne, nel 1619. Ebbero cinque figli: Henri Charles, Louis Maurice, \u00c9lisabeth, Marie Charlotte de La Tr\u00e9moille, e Armand-Charles.\nCarriera.\nIl padre di La Tr\u00e9moille, Claudio, si era convertito al protestantesimo durante le guerre di religione francesi, ma La Tr\u00e9moille si convert\u00ec al cattolicesimo all'epoca del Cardinale Richelieu e Luigi XIII soppresse la ribellione ugonotta all'assedio di La Rochelle nel 1628. Sua moglie mand\u00f2 i loro figli dai suo parenti nei Paesi Bassi, assicurandosi che fossero allevati da calvinisti. Inoltre ella manteneva una corte riformata con funzioni religiose, cosa che il marito tollerava.\nDopo l'assedio, La Tr\u00e9moille continu\u00f2 a servire nell'esercito francese, venendo ferito in azione in Italia. A seguito di tale campagna, La Tr\u00e9moille pass\u00f2 a una carriera politica.\nNel 1668, Henri afflitto da gotta, lasci\u00f2 le attivit\u00e0 del suo ducato al figlio maggiore. Mor\u00ec il 21 gennaio 1674, all'et\u00e0 di settantacinque anni, e fu sepolto a Thouars.\nAntenati e rivendicazioni.\nLa Tr\u00e9moille era l'erede generale di Federico I di Napoli e della sua prima moglie Anna di Savoia, e successe alle rivendicazioni cipriote del titolo di Re di Gerusalemme quando suo padre mor\u00ec. Era erede generale di Anna di Savoia, la cui figlia Carlotta divent\u00f2 nel 1499 l'erede \"de jure\" delle rivendicazioni dei Re di Cipro al trono di Gerusalemme. Poich\u00e9 Federico I era il secondo figlio maschio di Isabella di Taranto e Ferrante I di Napoli, egli successe anche nelle rivendicazione di Brienne sul Regno di Gerusalemme del suo lontano cugino Giovanni Casimiro di Polonia alla morte di quest'ultimo nel 1672, unendo le successioni di Brienne e di Cipro alla corona \"de jure\" di Gerusalemme."}
{"id": "4200987", "revid": "729019", "url": "https://it.wikipedia.org/wiki?curid=4200987", "title": "Castello di Marmirolo", "text": "Il castello di Marmirolo era una roccaforte risalente al XII secolo situata a Marmirolo in provincia di Mantova.\nCollocazione e storia.\nCostruito nel XII secolo con cinta e fossato nella zona centrale del paese dove sono collocati attualmente la torre civica ed il municipio, il castello pass\u00f2 intorno al 1200 alla famiglia Corradi-Gonzaga, futuri signori di Mantova, che gi\u00e0 detenevano ampi possedimenti terrieri nella zona. Divenne la loro residenza di famiglia. Nel 1209 Guido (Guidone) Corradi ospit\u00f2 nel castello re Ottone IV, diretto a Roma da papa Innocenzo III per essere incoronato imperatore del Sacro Romano Impero. All'interno delle mura venne edificato il Palazzo Gonzaga come luogo di villeggiatura.\nCon l'ascesa al potere su Mantova di Ludovico I Gonzaga nel 1328 il castello di Marmirolo rest\u00f2 per molto tempo disabitato. Solo nel 1440 i Gonzaga, col marchese Gianfrancesco, tornarono negli edifici fortificati. Furono ampliati dai discendenti della famiglia Federico I e da Francesco II che chiamarono valenti pittori come Lorenzo Leonbruno e Francesco Bonsignori per decorare le loro stanze. Anche Giulio Romano, tra il 1536 e il 1539 affresc\u00f2 alcune sale del castello.\nAgli inizi del XVII secolo i palazzi versavano in precarie condizioni. Nel 1630 i lanzichenecchi procurarono notevoli danni agli edifici e dopo il \"sacco di Mantova\" il duca Carlo II impegn\u00f2 ingenti capitali per il restauro dei palazzi e dei giardini.\nDopo la caduta dei Gonzaga, nel 1750 gli austriaci fecero demolire il primo palazzo e successivamente il secondo.\nDall'antico castello \u00e8 sopravvissuta solo la torre che, rimaneggiata, affianca il municipio nella piazza Roma."}
{"id": "4200988", "revid": "2091899", "url": "https://it.wikipedia.org/wiki?curid=4200988", "title": "Phoenix Finance", "text": "La Phoenix Finance (nota anche come D.A.R.T. Grand Prix) era una societ\u00e0 britannica che, sotto la direzione di Charles Nickerson, cerc\u00f2 senza successo di partecipare al campionato mondiale di Formula 1 2002.\nStoria.\nAl termine della stagione 2001 la Prost Grand Prix, indebitata per circa 30 milioni di Dollari, chiuse i battenti. Pochi giorni prima del Gran Premio inaugurale della stagione successiva all'asta fallimentare alcune propriet\u00e0 della squadra francese furono comprate, per circa 2.5 milioni di Dollari, dalla Phoenix Finance, una societ\u00e0 gestita da Charles Nickerson, vecchio amico di Tom Walkinshaw, proprietario del team Arrows, con lo scopo dichiarato di partecipare al mondiale 2002. Nickerson acquist\u00f2 la propriet\u00e0 intellettuale dei disegni della Prost AP04 e della Prost AP05, rispettivamente la vettura che aveva gareggiato nel 2001 e il progetto della monoposto che avrebbe dovuto correre nel 2002, oltre agli esemplari fisici della AP04 e a diversi pezzi gi\u00e0 realizzati della AP05, battendo anche un'offerta di Paul Stoddart, proprietario della Minardi. La Phoenix raggiunse poi degli accordi con Gast\u00f3n Mazzacane e Tom\u00e1\u0161 Enge.\nNickerson sosteneva, inoltre, di aver rilevato anche l'iscrizione della Prost al mondiale 2002, e di poter di conseguenza vantare diritti sui 12 milioni di Dollari derivanti dai diritti televisivi che sarebbero spettati alla Prost in quanto nona classificata nel campionato costruttori 2001. Tuttavia, questa posizione fu immediatamente messa in discussione dalle scuderie rivali perch\u00e9 la nuova scuderia aveva, di fatto, saltato il primo Gran Premio stagionale per insolvenza, venendo meno agli accordi previsti dal Patto della Concordia. Anche Bernie Ecclestone si oppose alla manovra, dichiarando al Times in riferimento a Nickerson che \"Non ha comprato nulla in Formula 1. Tutto ci\u00f2 che ha comprato sono alcune vetture da esibizione. Pu\u00f2 scordarselo. Sta perdendo il suo tempo se pensa di correre in Malesia\". Anche la situazione tecnica della nuova scuderia sarebbe stata disastrosa: la Phoenix avrebbe dovuto accoppiare i telai Prost ai vecchi motori Hart utilizzati dalla Arrows nel 1998 e nel 1999 forniti dalla TWR di Walkinshaw, progettare un nuovo retrotreno per le monoposto (quello della AP04 era pensato per essere accoppiato al motore Ferrari che equipaggiava la Prost nel 2001) e trovare un fornitore per gli pneumatici. La situazione spinse Enge a farsi da parte; il suo posto fu preso da Tarso Marques.\nNonostante ci\u00f2, la Phoenix tent\u00f2 di presentarsi ai box nel Gran Premio della Malesia, trasportando nel Paese asiatico due telai Prost con montati un motore Hart V10 e il retrotreno delle vetture Arrows biposto. Si recarono in Malesia anche i piloti Mazzacane e Marques e una trentina di persone tra ex personale Prost e TWR. Tuttavia, le vetture furono bloccate alla dogana perch\u00e9 non riconosciute come facenti parte degli accordi che permettono ai team di Formula 1 di trasportare le proprie monoposto dentro e fuori dai vari Paesi, senza pagare tasse; la FIA, inoltre, non riconobbe la validit\u00e0 del passaggio di propriet\u00e0 dell'iscrizione della Prost al mondiale 2002 alla Phoenix, escludendola dal campionato. La Phoenix protest\u00f2 ufficialmente contro questa decisione, presentando un ricorso alla Corte Suprema inglese, che fu per\u00f2 respinto, ponendo definitivamente fine ai tentativi della societ\u00e0."}
{"id": "4200991", "revid": "6923", "url": "https://it.wikipedia.org/wiki?curid=4200991", "title": "Z2 Live", "text": "Z2 Live \u00e8 un'azienda statunitense dedita allo sviluppo di videogiochi che opera sui sistemi iOS. Fondata a Seattle (Washington) nel 2009, Z2 Live ha avuto un costante successo grazie alle pubblicazioni di \"\" (2011) e \"Battle Nations\" (2011).\nNel febbraio del 2015 l'azienda \u00e8 stata acquisita da King Digital Entertainment."}
{"id": "4200998", "revid": "124820796", "url": "https://it.wikipedia.org/wiki?curid=4200998", "title": "Nick E. Tarabay", "text": "Biografia.\nTarabay \u00e8 famoso per aver interpretato il ruolo di Ashur nella serie televisiva \"Spartacus\" e nella miniserie \"Spartacus - Gli dei dell'arena\".\nDoppiatori italiani.\nNelle versioni in italiano delle opere in cui ha recitato, Nick Tarabay \u00e8 stato doppiato da:\nDa doppiatore \u00e8 sostituito da:"}
{"id": "4201004", "revid": "124369371", "url": "https://it.wikipedia.org/wiki?curid=4201004", "title": "Lucas Mugni", "text": "Caratteristiche tecniche.\n\u00c8 un trequartista che pu\u00f2 giocare anche largo a sinistra."}
{"id": "4201007", "revid": "647919", "url": "https://it.wikipedia.org/wiki?curid=4201007", "title": "Pupilla di Argyll-Robertson", "text": ""}
{"id": "4201013", "revid": "709565", "url": "https://it.wikipedia.org/wiki?curid=4201013", "title": "Charles Judels", "text": "Biografia.\nJudels recit\u00f2 come doppiatore in Pinocchio (1940), dove caratterizz\u00f2 Mangiafuoco e Postiglione.\nRecit\u00f2 fino al 1949. Fu uno dei pi\u00f9 grandi caratteristi degli anni venti e degli anni trenta.\nFu bravissimo sia nei film con il muto che con i film con il suono.\nMor\u00ec nel 1969, a 86 anni."}
{"id": "4201016", "revid": "52621532", "url": "https://it.wikipedia.org/wiki?curid=4201016", "title": "Sant'Onorato di Fondi", "text": ""}
{"id": "4201023", "revid": "287204", "url": "https://it.wikipedia.org/wiki?curid=4201023", "title": "Guangzhou International Women's Open 2012 - Doppio", "text": "Il doppio del Guangzhou International Women's Open 2012 \u00e8 stato un torneo di tennis facente parte del WTA Tour 2012.\nHsieh Su-wei e Zheng Saisai erano le detentrici del titolo, ma hanno deciso di non partecipare insieme. Hsieh Su-wei ha deciso di partecipare con Hsieh Shu-ying, mentre Zheng Saisai con Tetjana Lu\u017eans'ka. Hsieh Su-wei \u00e8 stata sconfitta nei quarti di finale da Tamarine Tanasugarn e Zhang Shuai, mentre Zheng Saisai \u00e8 stata sconfitta in semifinale da Jarmila Gajdo\u0161ov\u00e1 e Monica Niculescu che hanno perso la finale con Tamarine Tanasugarn e Zhang Shuai per 2-6, 6-2, [10-8]."}
{"id": "4201025", "revid": "110157", "url": "https://it.wikipedia.org/wiki?curid=4201025", "title": "Trattato di Londra (1861)", "text": "Il trattato di Londra del 1861 \u00e8 stato un accordo firmato da Francia, Spagna e Regno Unito il 31 ottobre al fine di concordare un'azione per ottenere dal Messico il pagamento dei prestiti ottenuti.\nContesto.\nAlla met\u00e0 del XIX secolo, dopo anni di guerra civile il Messico era sull'orlo della bancarotta e per cercare di coprire le spese pi\u00f9 urgenti il presidente ad interim Miguel Miram\u00f3n decise di chiedere un prestito alla Jecker and Company, una societ\u00e0 di finanziamenti. Il prestito era composto da 15.000.000 di pesos in obbligazioni nazionali, 619.000 pesos in contanti e 368.000 pesos in abbigliamento per l'esercito.\nQualche tempo dopo, nel 1860 Miram\u00f3n nazionalizz\u00f2 un fondo da 660.000 pesos composto principalmente da depositi di obbligazionisti britannici. Nello stesso anno Benito Ju\u00e1rez, oppositore di Miram\u00f3n, si impadron\u00ec di circa 1.100.000 pesos depositati presso un conto a Laguna Seca promettendo di pagarvi un interesse del 12%.\nNel giugno 1861 Ju\u00e1rez conquist\u00f2 il potere ma non fu in grado di ripagare il debito contratto.\nIl trattato.\nIl trattato di Londra era composto da cinque articoli:"}
{"id": "4201034", "revid": "287204", "url": "https://it.wikipedia.org/wiki?curid=4201034", "title": "Perrinet Gressart", "text": "Chiamato anche \"Gressard\" e detto \"Granet\" (Alexandre Dumas padre lo chiam\u00f2 \u00abPerrin Granet\u00bb nella sua \"Jehanne la Pucelle\", 1883), fu vassallo di Filippo III di Borgogna, governatore e capitano generale della Ni\u00e8vre.\nBiografia.\nIncerte e frammentarie sono le notizie sulla sua nascita. Alcuni storici sostengono che sia nato a Chalon-sur-Sa\u00f4ne, ultimo figlio maschio di un ramo borgognone dei de Granet. La madre potrebbe essere stata la figlia di Perel-Perrinet de Granet (\"Perellus Graneti\" nominato nel 1355). Il padre proveniva forse dal Poitou. \nA rendere plausibili queste tesi storiche vi sono anche le arme del suo stemma: d'azzurro al leone d'oro: queste arme sono le stesse di quelle portate dal XII secolo dai Granet della Borgogna, delle Fiandre, della Normandia, dello Champagne e dell'Aquitania. \nPerrinet assunse un rilevante interesse storico per gli avvenimenti che riguardarono la cosiddetta guerra dei Lancaster, ultimo periodo della guerra dei cent'anni, che si concluse nel 1453 con l'espulsione degli inglesi dai territori francesi, fatta eccezione per la cittadina di Calais, riconquistata alla Francia solo nel 1558.\nNel 1415 Enrico V d'Inghilterra invase la Normandia, con la battaglia di Azincourt annient\u00f2 l'esercito francese e in meno di due anni riusc\u00ec a espugnare tutte le fortezze normanne. Rouen, assediata e stremata, si arrese al sovrano inglese il 19 gennaio 1419.\nNel 1419 Giovanni di Borgogna (1371-1419], noto come Giovanni senza Paura, venne assassinato dalla scorta del Delfino, figlio di Carlo VI di Francia in occasione di un incontro a Montereau-Fault-Yonne. Gli succedette il figlio Filippo III di Borgogna, che firm\u00f2 nel 1420 il Trattato di Troyes con Enrico V d'Inghilterra, trattato che prevedeva l'esclusione dalla successione del Delfino, futuro Carlo VII di Francia in favore di Enrico V. Vennero cos\u00ec unificate le due corone di Francia e d'Inghilterra. \nNel 1422 dopo la morte di Enrico V e di Carlo VI, Enrico VI d'Inghilterra venne proclamato Re di Francia e d'Inghilterra sotto la reggenza di Giovanni di Lancaster, fratello cadetto di Enrico V che spos\u00f2 Anna di Borgogna, sorella di Filippo III di Borgogna. La Francia fu divisa in tre zone d'influenza: il sud (tutte le terre a sud della Loira con l'eccezione della Guienna) fedele al Delfino, il nord-ovest, occupato dagli inglesi, ed il resto appannaggio dei borgognoni. Sempre nel 1422 Bona d'Artois, vedova di Filippo di Nevers, per impedire al Delfino di Francia di minacciare la Contea di Nevers, sugger\u00ec al suo governatore Louis de Listenois e a Perrinet Gressart de Granet di occupare il castello di Passy-les-Tours, che apparteneva alla sua dama di compagnia H\u00e9liette Girard, vedova di Guillaume de Chevenon. \nNel 1423 un esercito anglo borgognone guidato da Claude de Chastellux vinse la battaglia di Cravant contro l'esercito di Carlo VII; partecip\u00f2 a questa battaglia anche Perrinet, che nello stesso anno riusc\u00ec ad occupare La Charit\u00e9-sur-Loire, che trasform\u00f2 in una piccola capitale.\nNel 1424 Filippo III di Borgogna e Carlo VII di Francia firmarono una tregua. In quell'anno di relativa pace Arturo III di Bretagna divent\u00f2 connestabile di Francia; Carlo I di Borbone, conte di Clermont, spos\u00f2 Agnese di Borgogna e Perrinet spos\u00f2 Huguette de Courvol, vedova di Jean des Ulmes.\nNel 1425 Perrinet fece prigioniero quello che diventer\u00e0 uno dei suoi peggiori nemici: Georges de La Tr\u00e9moille, ex ciambellano di Giovanni di Borgogna passato nel 1419 dalla parte di Carlo VII.\nNel 1426 compr\u00f2 il Ch\u00e2teau de la Motte Josserand da Jeanne de Bazoches e fece sposare la propria nipote e figlia adottiva Etiennette de Gresille de la Langiere al compagno d'armi Fran\u00e7ois de Surienne, detto l'Aragonese, zio di Rodrigo Borgia (papa Alessandro VI). Da questo matrimonio nacque Jeanne de Surienne (\u20201528) che spos\u00f2 nel 1441 Richard Aux Epaules e che fu madre di Georges Aux Epaules, marito di Magdeleine de Dreux, discendente di Ugo Capeto.\nNel 1427 Georges de La Tr\u00e9moille con Arturo III di Bretagna fece assassinare il gran ciambellano Pierre de Giac per prenderne il posto e sposarne la ricca moglie Catherine de l'Isle Bouchard. Sempre nel 1426 Bona d'Artois, contessa di Nevers, don\u00f2 a Perrinet il Castello di Meauce.\nNel 1428 Perrinet riusc\u00ec ad impedire la conquista di Nevers e di Decize e s'impegn\u00f2, in un atto del 25 agosto, con i Conti di Nevers e di Rethel di non fare la guerra contro i paesi del Bourbonnais, d'Alvernia, del Beaujolais, e del Contado di Sancerre.\nNel 1429 Giovanna d'Arco con Carlo II d'Albret, comandante delle truppe di Carlo VII, tent\u00f2 di prendere Charit\u00e9-sur-Loire ma Perrinet riusc\u00ec a respingere questo assalto. Nello stesso anno Giovanni II di Lussemburgo-Ligny firm\u00f2 a Compi\u00e8gne una tregua di quattro mesi con Carlo VII ed Enrico VI d'Inghilterra nomin\u00f2 Filippo III di Borgogna \"lieutenant-g\u00e9n\u00e9ral\" per il reame di Francia.\nNel 1431 Perrinet riprese Saint-Pierre-le-Mo\u00fbtier, Saincaize-Meauce e Ch\u00e2teau-Chinon, che si erano arrese nel 1429 alle truppe di Carlo d'Albret; nello stesso anno, dopo la morte di Giovanna d'Arco, Filippo III di Borgogna firm\u00f2 con Carlo VII una tregua di due anni.\nNel 1433 Perrinet, con l'aiuto di suo nipote Fran\u00e7ois de Surienne, conquist\u00f2 Montargis.\nNel 1435 Amedeo VIII di Savoia e Arturo III di Bretagna proposero una pace con il duca di Borgogna e il 21 settembre venne firmato il Trattato di Arras. Carlo VII cedette molti territori al duca di Borgogna: le contee di M\u00e2con e d'Auxerre, i castelli di Bar-sur-Seine, P\u00e9ronne, Roye e Montdidier, le citt\u00e0 di Saint-Quentin, Amiens, Corbie, Abbeville e la contea di Ponthieu. In seguito a questo trattato Perrinet consegn\u00f2 Charit\u00e9-sur-Loire a Carlo VII.\nNel 1436 Perrinet nel suo Ch\u00e2teau de la Motte Josserand fece sposare sua nipote Jeanne Broti\u00e8re con Jacques de la Rivi\u00e8re figlio di Burreau e fratello di Jean II de La Rivi\u00e8re Signore di Champlemy, balivo del Nivernais.\nNel 1438 Perrinet mor\u00ec lasciando ai suoi eredi il feudo di Passy-les-Tours e molte terre fra Donzy e Charit\u00e9-sur-Loire."}
{"id": "4201041", "revid": "110157", "url": "https://it.wikipedia.org/wiki?curid=4201041", "title": "Api e fuchi al tribunale della vespa", "text": "Api e fuchi al tribunale della vespa (\"Apes et fuci vespa iudice\") \u00e8 la tredicesima favola del terzo libro delle \"Fabulae\" di Fedro, scritte nel I secolo.\nTrama.\nLe api avevano costruito dentro una vecchia quercia i loro favi, ma i fuchi nullafacenti li arrogavano a s\u00e9. La questione fu portata in un tribunale, con giudice la vespa. Dato che l'insetto ben conosceva la loro indole, disse loro che, essendo uguali per forma e colore, dovevano prendere delle arnie e fabbricare nei favi del nuovo miele, dal sapore identico al precedente. Solo dal risultato si sarebbe capito chi era il vero autore del miele. I fuchi si rifiutarono, cos\u00ec la vespa pronunci\u00f2 il verdetto finale: \"\u00c8 chiaro a tutti coloro che possono farlo e coloro che non possono, perci\u00f2 sia restituito il loro frutto alle api\"."}
{"id": "4201042", "revid": "77761", "url": "https://it.wikipedia.org/wiki?curid=4201042", "title": "Villino Hoepli", "text": "Il Villino Hoepli era un villino signorile in stile neorinascimentale di Milano, realizzato su progetto dell'architetto Carlo Formenti fra il 1894 e il 1896 e sostituito nel 1938 dalla Villa Falck, tutt'ora esistente. Si trovava in via XX Settembre n. 2 all'angolo con via Tamburini.\nStoria e descrizione.\nCol Piano Beruto (1884-1889) si and\u00f2 a risolvere la controversia legata alla lottizzazione delle aree retrostanti il Castello Sforzesco (la ex \"piazza d'armi\"), dando al contempo alla citt\u00e0 di Milano un adeguato piano di ampliamento. Sull'area dell'ex piazza d'armi sarebbe stato infatti realizzato il Parco Sempione, mentre le aree comprese fra il Castello e Porta Magenta vennero destinate alla lottizzazione, per la realizzazione di edifici residenziali destinati alla borghesia. Nello specifico, la via XX Settembre venne suddivisa in piccoli appezzamenti, destinati ad ospitare villini signorili.\nAgli inizi degli anni Novanta vennero finalmente messi in vendita i primi lotti edificabili su via XX Settembre e Ulrico Hoepli ne acquist\u00f2 uno di 1.248\u00a0m\u00b2 (circa 39 x 32 m), a ridosso del Parco Sempione. Il Villino Hoepli fu uno dei primi ad essere edificato, fra il 1894 ed il 1896, su progetto dell'architetto Carlo Formenti. Realizzato in uno stile neorinascimentale, si estendeva su 330 m\u00b2, per un totale di ventotto stanze. Tra queste, si ricordano la sala da pranzo, lunga 9 metri e larga 4,5, una sala cinese, una sala rinascimentale e la sala da biliardo. Il villino era inoltre dotato di un ampio giardino all'interno del quale si trovava anche un'apposita pista coperta da due tettoie ellittiche per giocare a \"Kegelbahn\" (gioco di birilli). Al di sopra dell'ingresso principale, al primo piano, si sviluppava una terrazza esterna rialzata con sottostante porticato; esisteva inoltre un secondo accesso laterale per i fornitori e la servit\u00f9, che conduceva direttamente al piano interrato. Al centro dell'edificio era invece collocata una grande scalinata, in legno, mentre una seconda scala conduceva invece al piano immediatamente superiore. Dalla sala da pranzo si poteva avere accesso alla loggia, caratterizzata dalla presenza di una vetrata decorata dall'artista svizzero Richard Arthur N\u00fcscheler; al di sopra della loggia si estendeva invece la terrazza.\nLa villa, malgrado l'imponenza e la sontuosit\u00e0, non serv\u00ec mai ad esibire od ostentare la propria posizione e ricchezza, n\u00e9 fu teatro di feste o ricevimenti. Venne impiegata con funzione di rappresentanza soltanto nel 1906, quando ospit\u00f2 il presidente federale Ludwig Forrer, venuto a Milano per incontrare il re Vittorio Emanuele III in occasione della cerimonia per l'inaugurazione del Traforo del Sempione."}
{"id": "4201044", "revid": "1305772", "url": "https://it.wikipedia.org/wiki?curid=4201044", "title": "Romanus", "text": ""}
{"id": "4201051", "revid": "111241481", "url": "https://it.wikipedia.org/wiki?curid=4201051", "title": "La farfalla e la vespa", "text": "La farfalla e la vespa (\"Papilio et vespa\") \u00e8 la trentesima favola dell\"'Appendice perottina\" inclusa nelle \"Fabulae\" di Fedro scritte nel I secolo.\nTrama.\nUna farfalla mentre volava vide una vespa e cominci\u00f2 a lamentarsi della sorte iniqua poich\u00e9 era stata un buon oratore in tempo di pace, valorosa in tempo di guerra e ragguardevole sotto ogni punto di vista. Ora invece \u00e8 solamente cenere che svolazza, mentre la vespa che era stata una bestia da soma ora ferisce chi vuole con il suo pungiglione. La vespa le diede una risposta pungente: \u00ab guarda quello che siamo e non quello che eravamo \u00bb.\nMorale della favola: non conta la fortuna passata ma quella presente."}
{"id": "4201059", "revid": "767487", "url": "https://it.wikipedia.org/wiki?curid=4201059", "title": "Clubino", "text": "Il Clubino (talvolta anche definito \"Clubino Dadi\") \u00e8 un club per gentiluomini di Milano.\nStoria.\nIl circolo fu fondato nel 1901 come \"New Club\", italianizzato in Nuovo Circolo, poi diventato Clubino, da una scissione del Circolo dell'Unione antico ritrovo dell'aristocrazia e della borghesia milanese.\nIl circolo \u00e8 stato fortemente voluto dalla classe dirigente milanese. I principali promotori del sodalizio furono l'ingegner Giulio Ceretti, il cavalier Gerardo Maino e l'ingegner Carlo Vogel.\nEbbe sede nel suo primo anno di vita presso la ex Fiaschetteria Toscana in Via Berchet.\nNel 1902 la sede fu in Via Ugo Foscolo 3, in eleganti sale che davano sulla Galleria Vittorio Emanuele, poste sopra il Ristorante Biffi.\nIl nome fu italianizzato durante l'epoca fascista in \"Nuovo Club\", fino all'attuale denominazione.\nDal 1928 il circolo acquist\u00f2 la Casa degli Omenoni, che da allora \u00e8 la sede di questo, che viene considerato tra i club per gentiluomini pi\u00f9 esclusivi d'Italia, ed annovera tra i suoi soci, famiglie aristocratiche e della borghesia non solo Milanese ma anche di altre citt\u00e0 italiane, in quanto, per sua scelta, il Clubino non ammette reciprocanze con altri circoli in Italia ad esclusione del Circolo degli Scacchi di Roma e del Circolo del Whist di Torino.\nLa sua frequentazione \u00e8 dunque permessa solo ai suoi soci ed ai soci dei circoli esteri con i quali ha rapporti di reciprocit\u00e0 (tra i quali il Knickerbocker di New York, il Boodle's di Londra, il Nouveau Cercle de l'Union e il Travellers di Parigi).\nDa oltre trent'anni presso detto circolo, ha sede l'Unione dei Circoli Italiani UCI del quale fanno parte 18 dei pi\u00f9 importanti circoli Italiani.\nSede.\nIl Clubino ha sede presso il palazzo, risalente alla seconda met\u00e0 del XVI secolo, noto come la Casa degli Omenoni. Esso si trova in Via Omenoni, nel centro di Milano.\nIl nome del palazzo deriva dagli otto telamoni (od \"Omoni\"), che caratterizzano la facciata, realizzati da Antonio Abondio.\nAttivit\u00e0.\nIl circolo conta di media 600 soci, ed \u00e8 fornito di camere per i soci esteri che soggiornano a Milano."}
{"id": "4201060", "revid": "671029", "url": "https://it.wikipedia.org/wiki?curid=4201060", "title": "Viola Reggio Calabria 2012-2013", "text": "La Viola Reggio Calabria ha preso parte al campionato di Divisione Nazionale A FIP 2012-2013, classificandosi al 10\u00ba posto finale."}
{"id": "4201061", "revid": "594360", "url": "https://it.wikipedia.org/wiki?curid=4201061", "title": "Hansol Korea Open 2012 - Doppio", "text": "Il doppio dell'Hansol Korea Open 2012 \u00e8 stato un torneo di tennis facente parte del WTA Tour 2012.\nNatalie Grandin e Vladim\u00edra Uhl\u00ed\u0159ov\u00e1 erano le detentrici del torneo ma sono state sconfitte in semifinale da Raquel Kops-Jones e Abigail Spears che hanno poi sconfitto in finale per 2-6, 6-2, [10-8] Vania King e Akgul Amanmuradova."}
{"id": "4201064", "revid": "767487", "url": "https://it.wikipedia.org/wiki?curid=4201064", "title": "Elli\u00f0a\u00e1", "text": "Il fiume Elli\u00f0a\u00e1 nasce nella zona sud-est dell'Islanda dall'incrocio di due ruscelli provenienti dalle pendici del vulcano \"Bl\u00e1fj\u00f6ll\", che si incontrano nel lago \"Bl\u00e1fj\u00f6ll\"; il corso del fiume poi si sviluppa verso la capitale Reykjav\u00edk, per poi sfociare nell'Oceano Atlantico, pi\u00f9 precisamente della baia di Elli\u00f0avogur.\nIl bacino del fiume \u00e8 composto da roccia e sedimenti lavici, dovuti all'esplosione pi\u00f9 di 4500 anni fa del vulcano Bl\u00e1fj\u00f6ll.\nIl fiume \u00e8 meta di appassionati e sportivi della pesca al salmone, nonch\u00e9 di escursionisti e ornitologi per via della sua bellezza incontaminata: \u00e8 infatti una riserva di molte specie di animali quali cigni, anatre (ne sono presenti ben otto specie), e oltre 60 tipologie diverse di uccelli.\nNel 1921 lungo il suo corso fu costruita una grande diga idroelettrica, che ha soddisfatto a lungo il fabbisogno elettrico della capitale.\nDall'inizio degli anni 1900 l'intera valle \u00e8 sottoposta a un rimboschimento da parte delle autorit\u00e0 impiantando specie sempreverdi come pini, abeti e betulle."}
{"id": "4201065", "revid": "767487", "url": "https://it.wikipedia.org/wiki?curid=4201065", "title": "Pat Lee", "text": "Carriera professionistica.\nGreen Bay Packers.\nLee fu scelto nel corso del secondo giro del Draft 2008 dai Green Bay Packers. Il 26 luglio firm\u00f2 un contratto quadriennale per un totale di 2,985 milioni di dollari di cui 840.000 di bonus alla firma. Debutt\u00f2 nella NFL il 28 settembre 2008 contro i Tampa Bay Buccaneers. Il 5 dicembre venne messo sulla lista infortunati per un problema al ginocchio. Il 5 settembre 2009 venne messo nuovamente sulla lista infortunati per lo stesso problema al ginocchio. Nella stagione 2010 gioc\u00f2 maggiormente e arriv\u00f2 a vinse il Super Bowl. Nella sua ultima stagione con i Packers gioc\u00f2 in 16 partite ma nessuna da titolare.\nOakland Raiders.\nIl 21 marzo 2012 firm\u00f2 un annuale del valore di 680.000 dollari di cui 65.000 di bonus alla firma. Il 23 settembre contro i Pittsburgh Steelers fece il suo primo fumble forzato in carriera che venne recuperato dal compagno di squadra Philip Wheeler. Il 28 ottobre contro i Kansas City Chiefs fece il suo primo intercetto stagionale sulle 2 yard proprie e ritornandolo per 4. Il 10 novembre venne svincolato per far spazio al cornerback titolare Ron Bartell rientrante da un infortunio alla spalla.\nDetroit Lions.\nIl 13 novembre venne preso dagli svincolati. Concluse la stagione giocando 7 partite con 4 tackle totali."}
{"id": "4201067", "revid": "287204", "url": "https://it.wikipedia.org/wiki?curid=4201067", "title": "Napoli Basketball 2011-2012", "text": "La stagione 2011-2012 del Napoli Basketball \u00e8 stata la prima disputata in Divisione Nazionale A, tramite wild card."}
{"id": "4201069", "revid": "287204", "url": "https://it.wikipedia.org/wiki?curid=4201069", "title": "Borgo Castello (Calitri)", "text": "Borgo Castello \u00e8 un borgo di Calitri (Avellino), sede del Museo della ceramica. \u00c8 situato su una collina a 651,00 .\nStoria.\nL'esistenza del castello di Caletrum \u00e8 accertata intorno alla met\u00e0 XIII secolo da documenti riferiti ad alcuni interventi di riparazione eseguiti nell'ambito del programma federiciano di rafforzamento e adeguamento delle strutture difensive appartenenti al demanio imperiale.\nDall'occupazione Angioina il Castrum di Calitri rientrava tra i circa quaranta castelli agibili esistenti nel giustizierato del Principato e Terra Beneventana.\nNe mantenne il possesso per 3 secoli la famiglia dei Gesualdo, che lo acquist\u00f2 nel 1304; appartenne ai Ludovisi per un breve periodo, nel XVII secolo, pass\u00f2 infine ai Mirelli nel 1676, che detennero il dominio dell'intero feudo\nfino al 1806.\nCon il susseguirsi di innumerevoli eventi sismici, nell'arco di quasi un millennio, il castello ha subito continue e ripetute trasformazioni dovute a crolli, ristrutturazioni e ampliamenti, fino al grande terremoto del 1694 che determin\u00f2 l'abbandono dei ruderi dell'edificio fortificato sulla cima della collina, lasciando cos\u00ec il sito e l'intera area ad uso di cava a cielo aperto con grandi accumuli di macerie e materiali di vario genere (pietre lavorate arenarie e conglomeratiche, calcaree o brecce, come resti di colonne o lesene, gradoni, architravi, archi, ornie davanzali, portali, ma anche tegole, coppi, mattoni e piastrelle, terrecotte e manufatti laterizi comunemente usati, ecc.),divenuta in un breve volgere di anni, tra la fine del XVII e e la met\u00e0 del XVIII secolo, un popoloso borgo contadino edificato sui resti delle vecchie fabbriche medioevali, riutilizzandone le parti murarie residue con audaci recuperi strutturali e il riuso dei materiali e determinando in effetti nuovi spazi edilizi ed urbani. Queste nuove trasformazioni, sovrapponendosi ed integrandosi alle preesistenze strutturali, obliterarono cos\u00ec sia i resti della roccaforte medioevale che quelli del palatium cinquecentesco e delle strutture ad esso pertinenti (cisterna per la raccolta dell'acqua piovana, frantoio, etc.), e tutti i diversi ampliamenti stratificati che si erano succeduti per diversi secoli. Cos\u00ec la vecchia poderosa fortificazione normanna divenne un borgo, ovvero un quartiere popolare, attestato nel cuore del tessuto urbano del complesso insediamento abitativo.\nDopo l'unit\u00e0 d'Italia la storia si confonde con quella di tanti altri centri dell'Italia meridionale. IL brigantaggio, emigrazione, latifondismo baronale, lotte per la spartizione delle terre.Infatti nel 1861 fu conquista del brigante lucano Carmine Crocco e i suoi uomini.\nDevastante, infine, l'ultimo evento catastrofico che ha colpito duramente il paese: il sisma del 23 novembre 1980. Gli enormi danni agli edifici, al tessuto urbano e ad un intero settore delle massicce murature sulle Ripe ed alle case ad esse attaccate, hanno determinato l'abbandono definitivo della zona da parte degli abitanti; l'intera parte alta del centro storico, dichiarata inagibile e non idonea al recupero residenziale, \u00e8 rimasta per molti anni esposta all'incuria e al degrado, al saccheggio e allo spoglio del patrimonio edilizio ed urbano, all'azione degli agenti atmosferici, che hanno prodotto continui ed irreversibili crolli e sprofondamenti. Particolarmente insidiose le gelide notti del lungo inverno tra il 1988 e 1989, che determinarono ulteriori distacchi e crolli; ampi tratti delle murature medioevali a picco sul costone e parti della stessa collina, con la caratteristica edilizia che ne era parte integrante ed organica (grotte, cantine, case ecc.),precipitarono a valle irrimediabilmente.\nCominciati i lavori di restauro nei primi anni 90, con interventi di salvataggio e ancoraggio del muraglione nord del terrapieno ai piedi del castrum (li dove sorgeva il giardino con cappella e pozzo, il quale attingeva l'acqua dall'enorme cisterna) e proseguiti a singhiozzo sul lato nord-ovest, per la creazione del museo della ceramica. I lavori per l'ampliamento ed esecuzione del progetto di recupero a nuova destinazione d'uso del borgo, sono stati ripresi nel 2005 e parzialmente terminati nel 2008. Tali lavori sono stati effettuati da una sinergica collaborazione della Soprintendenza per i Beni Architettonici e Paesaggistici per il Patrimonio Storico Artistico ed Etnoantropologico (ex BAPPSAE ora BAP e BSAE) di Salerno e Avellino ed il Comune.\nDando vita e spazio alla valorizzazione della cultura, e tutte le sue forme di approccio e studio, l'area \u00e8 divenuta di interesse pubblico; ospita spazi per eventi, presentazioni, mostre o d'esposizione, inoltre visite guidate e gite, anche grazie alla operosit\u00e0 dei suoi volontari.\nNegli ultimi anni al suo interno il Borgo Castello ha ospitato iniziative di vario genere con mostre ed esposizioni d'interesse storico e artistico e culturale in genere promosse dal MiBAC,in particolare dalla Soprintendenza per i BSAE, come l'apertura al pubblico degli spazi del 'trapetum' (suggestioni di un antico luogo di lavoro) e del 'lapidarium' (il fascino discreto delle pietre) e di sezioni espositive sulla ceramica antica medioevale e moderna."}
{"id": "4201070", "revid": "52622306", "url": "https://it.wikipedia.org/wiki?curid=4201070", "title": "Istituto Superiore di Scienze Religiose", "text": ""}
{"id": "4201075", "revid": "287204", "url": "https://it.wikipedia.org/wiki?curid=4201075", "title": "Notropis", "text": "Notropis \u00e8 un genere di pesci ossei d'acqua dolce appartenenti alla famiglia Cyprinidae.\nDistribuzione e habitat.\nQuesto genere \u00e8 diffuso in Nordamerica, dove abita acque dolci di torrenti, ruscelli, fiumi e laghi della zona temperata e tropicale. Una sola specie, \"Notropis grandis\", \u00e8 diffusa in America Centrale.\nDescrizione.\nI \"Notropis\" presentano un corpo sottile e allungato, idrodinamico, con pinne corte triangolari e coda bilobata. La livrea, differente per ogni specie, vede tendenzialmente simile il colore di fondo, un grigio/bruno argentato. Le dimensioni sono minute, variando dai 4\u00a0cm agli 11\u00a0cm.\nRiproduzione.\nSono specie ovipare, non formano legami di coppia, limitandosi alla riproduzione nel contesto del banco.\nSpecie.\nIl genere comprende 91 specie e si attesta come il secondo genere di pesci d'acqua dolce pi\u00f9 numeroso dell'intero continente nordamericano.\nAcquariofilia.\nAlcune specie sono oggetto di interesse acquariofilo, allevati da appassionati americani. Sono specie poco diffuse, se non completamente assenti, nel commercio europeo. Oggetto di particolare interesse \u00e8 \"Notropis chrosomus\"."}
{"id": "4201077", "revid": "281901", "url": "https://it.wikipedia.org/wiki?curid=4201077", "title": "Elviscot", "text": "L'Elviscot era un mercantile italiano affondato il 10 gennaio 1972 presso il paese di Pomonte, all'Isola d'Elba.\nIl relitto giace presso gli scogli dell\"'Ogliera\" ed \u00e8 divenuto meta di immersione per i sub.\nLa Nave.\nL'Elviscot era un piccolo mercantile costruito nel 1960 di 62,25 metri di lunghezza per una stazza di 499 tonnellate. Fu costruito da Scheepswerven Gebr. Van Diepen Waterhuizen (NL) e proprietaria ne divenne la Lavinia Antonio Scotto di Napoli che la us\u00f2 per il trasporto di legname.\nL'affondamento.\nNelle vicinanze dello scoglio dell'Ogliera di fronte a Pomonte, il 10 gennaio 1972, l'Elviscot, partito da Napoli e diretto a Marsiglia, naufrag\u00f2 andando a sbattere sugli scogli a causa del maltempo e finendo addirittura sugli stessi scogli, per fortuna senza conseguenze per l'equipaggio.\nIl relitto rimase con la poppa semi-affondata e la prua incagliata sugli scogli, costituendo un potenziale pericolo per i bagnanti della vicina spiaggia e per il piccolo cabotaggio. Per questo motivo, ben presto lo scafo fu in parte recuperato e il resto affond\u00f2 completamente.\nIl relitto.\nStato della nave.\nOra l'intera poppa, la plancia e parte della fiancata prodiera, giacciono sul fondo sabbioso, sul lato est dello scoglio dell'Ogliera, ad appena 12 metri di profondit\u00e0. Le restanti parti della nave, soprattutto porzioni delle fiancate, non recuperate giacciono qua e l\u00e0 sul fondale attorno allo scoglio.\nLe condizioni del relitto sono piuttosto precarie, lo stato di consunzione e degradamento della nave \u00e8 abbastanza avanzato: tutte le strutture metalliche sono ricoperte da alghe e vari microrganismi, e quindi il sito \u00e8 diventato un ottimo loco per i pesci, che infatti si trovano in gran quantit\u00e0.\nImmersione.\nL'immersione non \u00e8 particolarmente difficile per l'esigua profondit\u00e0, ma \u00e8 comunque da non sottovalutare per via delle condizioni precarie del relitto. La piccola nave appoggiata sul fianco destro e con la poppa rivolta verso il mare aperto, \u00e8 completamente ricoperta da microrganismi marini, ed \u00e8 divenuta per molti pesci un sicuro rifugio.\nLa plancia \u00e8 facilmente visitabile, attraverso l'enorme apertura superiore. Passando dentro il fumaiolo (operazione consigliata solo ai pi\u00f9 esperti), si pu\u00f2 arrivare senza particolari problemi, dritti fino alla sala macchine dove \u00e8 ancora ben riconoscibile l'intero apparato motore.\nDue ampie aperture situate a poppa, permettono di risalire lungo un corridoio, dove tra suggestivi giochi di luce, creati dai raggi del sole che penetrano attraverso le feritoie e gli obl\u00f2, si giunge fino alla plancia di comando. In alcuni punti nuotano piccoli branchi di occhiate, saraghi fasciati e qualche isolata corvina, mentre murene e gronghi sembrano preferire gli angusti spazi delle contorte lamiere della fiancata prodiera."}
{"id": "4201079", "revid": "247222", "url": "https://it.wikipedia.org/wiki?curid=4201079", "title": "Veritas (Agnes)", "text": "Veritas \u00e8 il quarto album studio della cantante svedese Agnes, pubblicato il 5 settembre in Svezia dalla Roxy Recordings."}
{"id": "4201082", "revid": "1463849", "url": "https://it.wikipedia.org/wiki?curid=4201082", "title": "Chiesa di San Rocco (Ravenna)", "text": "La chiesa di San Rocco \u00e8 un luogo di culto cattolico della citt\u00e0 di Ravenna, in Emilia-Romagna, sede dell'omonima parrocchia, una delle pi\u00f9 popolose dell'arcidiocesi di Ravenna-Cervia.\nLa chiesa \u00e8 situata nel borgo omonimo, non lontano da porta Sisi.\nAnnesse alla parrocchia si trovano luogo una mensa e spazi comuni e un piccolo cinema aperto a tutta la popolazione. La parrocchia svolge un ruolo di elevata importanza nel campo dell'accoglienza.\nStoria.\nL'attuale chiesa di San Rocco sorge nello stesso luogo di un edificio di culto pi\u00f9 antico, risalente al 1583 e avente la stessa titolazione. In seguito al crescente incremento demografico del borgo e alle precarie condizioni statiche dell'edificio, nel 1828 si pose mano alla costruzione della chiesa attuale, affidandone la realizzazione all'architetto Ignazio Sarti. Il progetto originario si ispirava al Pantheon di Roma, prevedendo, quindi, un'aula circolare preceduta da un pronao; tuttavia, durante i lavori, la cupola croll\u00f2. Questo port\u00f2 al sollevamento del Sarti dal suo incarico e alla sua sostituzione con l'ingegnere Luigi Bezzi, che rivide il progetto originario, mantenendo il pronao ma sostituendo l'aula circolare con l'attuale, rettangolare. La chiesa venne terminata nel 1846 e consacrata l'11 ottobre dello stesso anno.\nDescrizione.\nEsterno.\nLa chiesa di San Rocco sorge lungo via Castel San Pietro. Essa \u00e8 preceduta da un sagrato quadrangolare chiuso ai lati da due edifici abitativi, dei quali quello di sinistra adibito a canonica. La costruzione di destra \u00e8 sormontata da una torre campanaria con orologio, costruita da don Angelo Montanari, parroco dal 1838 al 1862.\nNella facciata neoclassica a mattoni gialli con timpano si apre il grande portale d'accesso, con cornice marmorea, inquadrato da quattro lesene, due per lato. Essa \u00e8 preceduta da un pronao rettangolare sorretto da una doppia fila di colonne in mattoni sormontate da capitelli marmorei che richiamano, nelle forme, lo stile corinzio, pur essendo privi di qualsiasi ornamento. Al pronao, sopraelevato rispetto all'antistante piazzale, si accede mediante una scalinata di sette gradini, in sasso d'Istria. Sulla destra, s'erge, dal 1996 una statua bronzea di San Pio da Pietrelcina, opera dello scultore Tino Neri.\nAlle spalle della chiesa, vi \u00e8 il campanile a pianta quadrata, all'interno della cui cella campanaria \u00e8 alloggiato un concerto di cinque campane in \"La\", realizzato dalla fonderia Capanni di Castelnovo ne' Monti agli inizi degli anni novanta del XX secolo.\nNegli ultimi anni hanno avuto luogo alcune attivit\u00e0 di ammodernamento della struttura.\nInterno.\nL'interno della chiesa \u00e8 a tre navate. L'ampia navata centrale, con copertura a botte, \u00e8 divisa dalle laterali da tre arcate a tutto sesto poggianti su pilastri con lesene sormontate da capitelli corinzi a foglie d'acanto. Sopra ogni arcata si apre una finestra a lunetta. Le navate laterali, invece, coperte da piccole cupole ribassate, prendono luce ciascuna da due finestre chiuse da vetrate artistiche, realizzate nel 1981-1982: esse raffigurano l'\"Annunciazione\" (prima vetrata di destra), la \"Nativit\u00e0 di Ges\u00f9\" (seconda navata di destra), la \"Pentecoste\" (seconda vetrata di sinistra) e \"Sant'Apollinare\" (prima vetrata di sinistra). In controfacciata, sopra il portale d'ingresso, \u00e8 la cantoria nella quale si trova l'organo a canne.\nNella seconda campata di ciascuna delle due navate laterali, si trova un altare marmoreo, con ancona seicentesca: quello di destra, dedicato alla Madonna ed adibito a custodia del Santissimo Sacramento, \u00e8 sormontato dalla statua della \"Madonna della Pace\"; quello di sinistra, invece, dalla statua di \"San Rocco\". Ai lati dell'altare di quest'ultimo, ciascuna poggiante su un piedistallo, vi sono le statue di \"Ges\u00f9 Buon Pastore\" (a sinistra, del XVII secolo) e di \"San Gabriele dell'Addolorata\".\nIn fondo alla navata di sinistra, si apre una cappella, a pianta rettangolare, il cui altare, in marmi policromi, proviene dalla chiesa scomparsa di Santa Maria delle Mura e accoglie un tabernacolo ligneo del XVIII secolo.\nIn fondo alla navata centrale si apre l'abside rettangolare, anch'essa con volta a botte, priva di finestre, nella quale si trova il presbiterio rialzato da tre gradini. Sulle lesene che sottostanno all'arco absidale si trovano due statue lignee, opera dello scultore altoatesino Enrico Moroder Doss, raffiguranti, rispettivamente, l'\"Angelo della Convocazione\" (a destra), vestito di rosso e nell'atto di suonare la chiarina per radunare i fedeli, e l'\"Angelo annunziante\" (a sinistra), vestito di verde e recante in mano un cartiglio, che annunzia ai fedeli radunati la presenza di Dio. Al centro del presbiterio \u00e8 l'altare marmoreo che fino al 1921 si trovava nella basilica di San Francesco a Ravenna. Questo venne realizzato per volere di Giovan Giacomo Mazzolini, del convento di San Francesco, nel 1704. Sulla parete fondale, entro l'ancona, costituita da due semicolonne in finto marmo verde sormontate da un architrave sorreggente un timpano triangolare, si trova la tela cinquecentesca raffigurante la \"Madonna col Bambino e i santi Rocco, Sebastiano, Eulalia e Lucia\", opera del pittore ravennate Gianbattista Ragazzini.\nOrgano a canne.\nSulla cantoria in controfacciata, si trova l'organo a canne, costruito dalla ditta organaria albignaseghese Michelotto nel 1984 riutilizzando parte del materiale fonico di un precedente strumento.\nL'organo \u00e8 a trasmissione integralmente elettrica, con consolle sotto l'arco pi\u00f9 vicino al presbiterio fra navata centrale e navata laterale sinistra; essa ha due tastiere di 61 note ciascuna ed una pedaliera concavo-radiale di 32. La mostra del corpo fonico \u00e8 composta da tre cuspidi, di cui la centrale pi\u00f9 in avanti rispetto alle altre due, formate da canne di Flauto e principale 8' e Ottava 4' con bocche \"a mitria\"; la cuspide centrale \u00e8 composta da 31 canne, mentre le laterali ne hanno 21 ciascuna."}
{"id": "4201084", "revid": "767487", "url": "https://it.wikipedia.org/wiki?curid=4201084", "title": "Football Club Vittoria 2003-2004", "text": "Questa voce raccoglie le informazioni riguardanti il Football Club Vittoria nelle competizioni ufficiali della stagione 2003-2004\nStagione.\nDopo la fresca promozione dell'ultima annata, in questa stagione la squadra biancorossa chiuse il girone C della Serie C2 al terzo posto, centrando immediatamente un altro salto di categoria grazie alla vittoria dei play-off: superando la Fidelis Andria in semifinale e il in finale, i siciliani raggiunsero infatti, per la prima volta nella loro storia, la Serie C1."}
{"id": "4201087", "revid": "158913", "url": "https://it.wikipedia.org/wiki?curid=4201087", "title": "Thorgan Hazard", "text": "Nel 2012 \u00e8 stato inserito nella lista dei migliori calciatori nati dopo il 1991 stilata da Don Bal\u00f3n.\nBiografia.\n\u00c8 fratello di Eden e Kylian, entrambi calciatori professionisti.\nCaratteristiche tecniche.\nTrequartista naturale, all'occorrenza pu\u00f2 giocare anche da ala, sia destra che sinistra. Ha un tiro potente e preciso, che lo ha reso anche un ottimo tiratore sui calci piazzati. Ha soprattutto un ottimo dribbling.\nCarriera.\nClub.\nDebutta con il Lens il 30 luglio 2011 nella partita casalinga persa per 0-2 contro il Reims. Gioca l'ultima partita con il Lens nuovamente contro il Reims. Questa volta per\u00f2, la partita finisce in parit\u00e0.\nIl 25 luglio 2012 il Chelsea ufficializza l'ingaggio del calciatore belga, che si aggrega all'Under-21 della squadra londinese. Resta poco a Londra, poich\u00e9 dopo un mese i \"blues\" lo cedono in prestito allo Zulte Waregem. Dopo due stagioni condite da 73 presenze e 19 reti fa ritorno in Inghilterra, ma il 5 luglio 2014 il Chelsea ufficializza il suo prestito al Borussia M\u00f6nchengladbach.\nDebutta con i nuovi compagni il 26 luglio 2014 in un'amichevole precampionato contro il Bayern Monaco terminata 5-4 per il Bayern ai calci di rigore. Segna la sua prima doppietta con la nuova maglia il 28 agosto 2014 nella vittoria interna per 7-0 in Europa League contro il Sarajevo. Mentre in campionato il suo primo gol avviene il 6 dicembre 2014 nella vittoria in casa per 3-2 contro l'Hertha Berlino, dove all'83' minuto \u00e8 proprio lui a decidere le sorti del match siglando la rete del momentaneo 3-1. Il 23 febbraio 2015 viene riscattato dalla squadra tedesca, firmando un contratto valido fino al 2020.\nIl 22 maggio 2019, il belga viene acquistato per 25,5 milioni di euro a titolo definitivo dal Borussia Dortmund, con il quale club sigla un contratto quinquennale.\nNazionale.\nNazionali giovanili.\nDebutta in nazionale Under-21 il 14 agosto 2012 nella vittoria fuori casa per 0-1 contro la Scozia Under-21. Il 10 settembre gioca le Qualificazioni agli Europei 2013, giocando contro l'Islanda nella vittoria per 5-0, dove esce al 72'. Segna il primo gol con la nazionale under-21 il 5 settembre 2013 nella partita vinta fuori casa a Rieti per 1-3 contro l'Italia, valevole per la qualificazione al campionato europeo del 2015.\nNazionale maggiore.\nDopo aver fatto la trafila nelle Nazionali giovanili belghe, debutta in nazionale maggiore il 30 maggio 2013 nell'amichevole vinta fuori casa contro gli Stati Uniti per 2-4.\nDal novembre 2016, con l'arrivo di Roberto Mart\u00ednez in panchina, viene convocato pi\u00f9 spesso in nazionale maggiore, seppur essendo riserva considerando l'abbondanza in attacco del Belgio, venendo anche convocato (insieme al celeberrimo fratello Eden) ai Mondiali 2018. Segna la sua prima rete in nazionale nelle qualificazioni al mondiali contro Cipro, dove segna insieme al fratello (gol lui e doppietta di Eden) nel 4-0 dell'ultima giornata.\nIl 18 novembre 2018 segna la sua prima doppietta in nazionale contro la Svizzera, portando la sua squadra sullo 0-2 a Lucerna; tuttavia la doppietta verr\u00e0 vanificata a fine partita in quanto il Belgio ha perso clamorosamente (venendo rimontato in maniera ancora pi\u00f9 incredibile) per 5-2 contro gli elvetici.\nConvocato per Euro 2020, nel corso della competizione va a segno nei successi contro (2-1 ai gironi) e (1-0 agli ottavi).\nStatistiche.\nPresenze e reti nei club.\n\"Statistiche aggiornate al 22 dicembre 2021.\""}
{"id": "4201088", "revid": "287204", "url": "https://it.wikipedia.org/wiki?curid=4201088", "title": "Thomas Pichler (hockeista su ghiaccio 1986)", "text": "Carriera.\nSe si eccettuano pochi incontri giocati in prestito al WSG Stilves ed all'HC Merano Junior, Pichler ha sempre giocato con la maglia dei Vipiteno Broncos. Coi Broncos ha vinto due volte il campionato di A2, ed ha ottenuto la promozione al termine della Serie A2 2010-2011. Al termine della stagione successiva, la squadra \u00e8 nuovamente retrocessa.\nDopo tre anni di stop (2012-2015) \u00e8 tornato sul ghiaccio con la maglia dell'Hockey Club Falcons Bressanone, iscritto alla Tiroler Eliteliga, ma per una sola stagione."}
{"id": "4201090", "revid": "4252", "url": "https://it.wikipedia.org/wiki?curid=4201090", "title": "Orstenotubulus evamuellerae", "text": "L'orstenotubulo (Orstenotubulus evamuellerae) \u00e8 un animale estinto, appartenente ai lobopodi. Visse alla fine del Cambriano medio (circa 500 milioni di anni fa) e i suoi fossili sono stati ritrovati in Svezia. \u00c8 considerato uno dei pi\u00f9 piccoli e pi\u00f9 recenti fra i lobopodi.\nDescrizione.\nQuesto minuscolo animale possedeva un corpo allungato e vermiforme, che non superava i 205 \u00b5m di diametro. Il corpo era annulato finemente ed \u00e8 probabile che vi fossero 9 o 10 segmenti dotati di zampe tubolari, caratterizzati da \"gobbe\" dorsali che si protendevano in lunghe spine. Vi erano due distinti tipi di estensioni che ricoprivano corpo e zampe: \"papillae\" dermiche composte da numerose cellule epidermiche, e guaine coniche dotate di spine retrattili.\nClassificazione.\n\"Orstenotubulus\" \u00e8 stato descritto per la prima volta nel 2007 sulla base di resti fossili provenienti dalla regione di V\u00e4sterg\u00f6tland, in Svezia, risalenti alla fine del Cambriano medio. \"Orstenotubulus\" appartiene evidentemente ai lobopodi, un gruppo di animali vermiformi tipici del Cambriano, dotati di zampe tubolari non segmentate, affini agli attuali onicofori e ai tardigradi. I fossili di \"Orstenotubulus\" sono conservati in tre dimensioni, ed \u00e8 il primo caso per quanto riguarda i lobopodi cambriani. Questo animale \u00e8 molto importante perch\u00e9 presenta alcune somiglianze con alcuni gruppi animali recenti (come i tardigradi e gli onicofori) nella cuticola strutturata a cellule e nelle spine. \"Orstenotubulus\" presenta altre similitudini con numerosi lobopodi estinti del Cambriano (come \"Hallucigenia\"): il corpo e le zampe annulate finemente, le protuberanze dorsali terminanti in spine (una caratteristica mancante nelle forme viventi). La morfologia di questo animale \u00e8 importante anche per comprendere l'evoluzione dei pi\u00f9 antichi artropodi, la cui origine \u00e8 considerata vicina ai gruppi dei lobopodi e degli onicofori: in \"Orstenotubulus\" era presente un singolo gonoporo ventrale, situato tra una delle paia di zampe, cos\u00ec come negli onicofori, nei tardigradi, nei pentastomidi, nei miriapodi e negli insetti. Questa condizione \u00e8 quindi considerata primitiva (plesiomorfica) negli artropodi, mentre i due gonopori appaiati presenti nei chelicerati e nei crostacei sembrerebbe essere un fenomeno di convergenza evolutiva.\nPaleobiologia.\nSi suppone che \"Orstenotubulus\" fosse un minuscolo animale che viveva sul fondale marino. L'orientamento laterale delle zampe e delle loro spine implica che questi animali strisciassero sul fondale e non camminassero; \u00e8 possibile che questa fosse la modalit\u00e0 di spostamento dei primi artropodi."}
{"id": "4201091", "revid": "22356", "url": "https://it.wikipedia.org/wiki?curid=4201091", "title": "Orstenotubulus", "text": ""}
{"id": "4201093", "revid": "1573940", "url": "https://it.wikipedia.org/wiki?curid=4201093", "title": "Anningasaura lymense", "text": "Anningasaura lymense \u00e8 un rettile marino estinto, appartenente ai plesiosauri. Visse nel Giurassico inferiore (tra 201.6 e 183 milioni di anni fa) e i suoi resti fossili sono stati ritrovati in Inghilterra. \u00c8 considerato uno dei plesiosauri pi\u00f9 primitivi.\nEtimologia.\nIl nome generico \"Anningasaura\" deriva da quello di Mary Anning, la raccoglitrice di fossili inglese che divenne famosa nel mondo per i suoi ritrovamenti di rettili marini giurassici nella zona di Lyme Regis. L'epiteto specifico, \"lymense\", deriva appunto dalla localit\u00e0 di Lyme Regis dove \u00e8 stato ritrovato l'unico esemplare di \"Anningasaura\".\nDescrizione.\nQuesto animale \u00e8 noto solo per un fossile appartenente con ogni probabilit\u00e0 a un esemplare giovane. Il reperto consiste in un cranio completo con mandibola e otto vertebre associate (comprendenti anche l'atlante). Dalla comparazione con altri animali simili (ad esempio lo stesso \"Plesiosaurus\") \u00e8 possibile ipotizzare l'aspetto dell'animale, che doveva avere un corpo relativamente schiacciato e quattro arti trasformati in strutture che ricordano le pagaie, come tutti i plesiosauri. Il collo era lungo e flessibile, sormontato da una testa relativamente piccola, dotata di un'ampia bocca e di lunghi denti acuminati. Alcune caratteristiche di \"Anningasaura\" (come l'assenza di un contatto tra vomere e pterigoide, le premascelle dotate di processi posteromediali che formavano una piattaforma ossea espansa e spessa) sono esclusive di questo animale.\nTassonomia.\nL'esemplare fossile su cui \u00e8 stato basato il taxon \"Anningasaura lymense\" \u00e8 stato scoperto a Lyme Regis, nel Dorset, ed era stato originariamente attribuito a un'altra specie di plesiosauro rinvenuto nella zona, nota come \"Plesiosaurus\" \"macrocephalus\". Un successivo riesame dei resti fossili, avvenuto nel 2012, ha permesso di distinguere l'esemplare (noto con il numero di catalogo NHMUK OR49202) e di attribuirlo a un nuovo genere di plesiosauri. Sembra che \"Anningasaura\" possedesse un certo numero di caratteristiche primitive (plesiomorfie) tali da renderlo uno dei plesiosauri pi\u00f9 primitivi conosciuti."}
{"id": "4201094", "revid": "22356", "url": "https://it.wikipedia.org/wiki?curid=4201094", "title": "Anningasaura", "text": ""}
{"id": "4201100", "revid": "729019", "url": "https://it.wikipedia.org/wiki?curid=4201100", "title": "Numero decagonale centrato", "text": "In teoria dei numeri, un numero decagonale centrato \u00e8 un numero poligonale centrato che rappresenta un decagono con un punto al centro e gli altri punti che lo circondano. La formula per l\"'n\"-esimo numero decagonale centrato \u00e8:\nI primi numeri decagonali centrati sono: 1, 11, 31, 61, 101, 151, 211, 281, 361, 451, 551, 661, 781, 911, 1051, 1201, 1361, 1531.\nPropriet\u00e0 matematiche.\nL\"'n\"-esimo numero decagonale centrato pu\u00f2 essere visto come la somma di dieci volte l'(\"n\"-1)-esimo numero triangolare e di un punto centrale. Per questo, in base 10, tutti i numeri decagonali centrati terminano con 1, e si possono ottenere aggiungendo un 1 alla fine di un numero triangolare. Conoscendo l'n-esimo numero decagonale centrato, si pu\u00f2 ricavare il successivo aggiungendo 10\"n\".\nAlcuni numeri decagonali centrati sono anche numeri decagonali. I primi sono: 1, 10, 171, 3060, 54901, 985150, 17677791, 317215080.\nDiversi numeri decagonali centrati sono anche numeri primi. I primi primi decagonali centrati sono: 11, 31, 61, 101, 151, 211, 281, 661, 911, 1051, 1201, 1361, 1531, 1901, 2311, 2531, 3001, 3251, 3511, 4651, 5281, 6301, 6661. Tra questi, in base 10 non sono rari i primi palindromi: 11, 101, 151, 1598951, 1128512158211, 104216919612401..."}
{"id": "4201102", "revid": "27723", "url": "https://it.wikipedia.org/wiki?curid=4201102", "title": "Stazione di Gambettola", "text": "La stazione di Gambettola \u00e8 una fermata ferroviaria posta sulla linea Bologna-Ancona, a servizio del comune di Gambettola, in provincia di Forl\u00ec-Cesena.\nStrutture e impianti.\nIl piazzale \u00e8 composto da tre binari passanti; il primo viene usato per i treni in direzione Rimini, mentre il secondo per i treni con direzione Bologna. Il binario 3 era in genere utilizzato per le precedenze fra i treni.\nLa stazione \u00e8 dotata di due banchine entrambe con pensilina e collegate fra loro tramite un sottopassaggio.\n\u00c8 inoltre dotata di uno schermo per la visualizzazione dei treni in arrivo e in partenza. \u00c8 presente un altoparlante per gli annunci.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nLa stazione \u00e8 interessata dalla fermata di 32 treni regionali, anche se molti meno rispetto ad altre stazioni adiacenti, come Savignano sul Rubicone o Santarcangelo di Romagna.\nAl 2007, l'impianto risultava frequentato da un traffico giornaliero medio di circa 270 persone.\nA novembre 2019, la stazione risultava frequentata da un traffico giornaliero medio di circa 717 persone (364 saliti + 353 discesi)."}
{"id": "4201108", "revid": "123691864", "url": "https://it.wikipedia.org/wiki?curid=4201108", "title": "Carlo Jacono", "text": "Guadagn\u00f2 lo pseudonimo di Uomo del cerchio - per l'impaginazione di molte sue copertine di carattere rosa, poliziesco, fantascientifico, italiane, inglesi svedesi, norvegesi, americane - o pi\u00f9 semplicemente col solo cognome, Jacono, con cui si firmava. Il suo stile inconfondibile, la maestria nell\u2019\u2019esecuzione, la prolificit\u00e0 e la capacit\u00e0 artistica in oltre 50 anni di carriera, il sapersi prestare anche a generi diversi e il grande successo presso i lettori e gli editori, lo rese uno dei maestri della illustrazione italiana e una delle firme pi\u00f9 apprezzate e conosciute sulla scena dell\u2019illustrazione nazionale e internazionale.\nBiografia.\nNasce a Milano il 17 marzo 1929, figlio di Antonio Jacono (giornalista e studioso della lingua italiana e in particolare di esotismi alla cui materia dedico\u2019 diversi libri di studio utilizzati anche in ambito universitario). Nonostante il parere contrario del padre che lo avrebbe voluto avviato a una carriera letteraria, studio\u2019 al Liceo Artistico e all'Accademia di Belle Arti di Brera, sviluppando uno stile figurativo e una grande capacit\u00e0 nel ritratto e nella costruzione grafica dell\u2019immagine. Esordi\u2019 quindi collaborando giovanissimo alla testata \u201cLa vispa Teresa\u201d creando le copertine della serie, ma dopo poco interruppe la collaborazione per dedicarsi alla pubblicit\u00e0, campo a cui ritorner\u00e0 pi\u00f9 volte nel corso della sua carriera.\nNel,1949, uno dei primi studi pubblicitari americani sbarcati in Italia, poco dopo il termine degli studi, lo convinse a creare grafiche e illustrazioni attinenti all'attivit\u00e0 dello studio stesso.\nNel 1950 Alberto Tedeschi affid\u00f2 all\u2019appena ventunenne Jacono l\u2019importantissimo incarico di dipingere le copertine della collana \"il Giallo Mondadori\", a cui lavor\u00f2 fino al 1986, producendone pi\u00f9 di 3000, e per la cui lunghissima collaborazione diventera\u2019 un\u2019icona della storia dalla illustrazione italiana meritandosi l\u2019appellativo di \u201cUomo del cerchio\u201d (le copertine dei gialli Mondadori cos\u00ec\u2019 pure quelle di Urania e di Segretissimo era contornate da un cerchio). Sue sono anche le prime 100 copertine del settimanale di fantascienza \"Urania\" inizialmente illustrato anche all'interno. Lascer\u00e0 poi quest\u2019ultimo incarico per l\u2019impossibilit\u00e0 di riuscire a seguire tutte le testate.\nNel 1960 realizz\u00f2 le copertine della collana di spionaggio \"Segretissimo\", illustrato fino al 1990.\nNegli anni Sessanta si dedica anche alle copertine della Collana Emilio Salgari per le Edizioni del Gabbiano di Roma per cui si cimenta con il filone storico (data l\u2019ambientazione dei romanzi), ma illustra anche altre opere come \u201cBen Hur\u201d , \u201cla freccia nera\u201d, \u201czanna bianca\u201d e molti altri classici della letteratura. Alla fine degli anni Settanta realizza una serie di 40 carte da gioco per la multinazionale Dupont, mentre negli anni Ottanta inizia una lunga e fruttuosa collaborazione con TV Sorrisi e canzoni, con la Domenica del Corriere (per cui riprende la tradizionale copertina illustrata inaugurata da Achille Beltrame di cui continua la prestigiosa eredit\u00e0) e L'Europeo, con il settimanale Sette allegato al Corriere della Sera.\nCollabora inoltre con Grand Hotel e Confidenze, illustra fiabe, copertine di guerra, western, fantasy, mettendo la sua arte al servizio di tutti i generi e dimostrando una grandissima duttilita\u2019 e produttivit\u00e0\u2019 arrivando a realizzare, nel corso della sua cinquantennale carriera, pi\u00f9 di 6.000 tavole. Veloce e infaticabile \u00e8 un autore prolifico amato dagli editori per la sua capacit\u00e0 e affidabilit\u00e0. A partire dal 1970 intraprende anche una carriera pittorica trentennale, esponendo in mostre personali sia in Italia sia all'estero, dedicandosi a un filone figurativo romantico che trova il suo capolavoro nella serie de \u201ci guerrieri\u201d.\nIn quasi 50 anni di carriera lavora per tutte le pi\u00f9 importanti case editrici italiane ed estere, per periodici inglesi, tedeschi, francesi, svedesi, norvegesi, statunitensi. In Giappone illustra un libro di fiabe occidentali, ma anche una biografia di Richard Wagner (i dipinti originali saranno esposti allo WOW Spazio Fumetto di Milano in occasione del Bicentenario wagneriano, nel 2012). Nel 1980 dipinge i quadri di scena del film \"Ombre\", diretto da Giorgio Cavedon.\nJacono, nell\u2019arco della sua carriera ha realizzato 6000 illustrazioni, 300 quadri, 124 mostre d\u2019arte. \u00c8 stato pubblicato da 60 editori mondiali su pi\u00f9 di 150 testate editoriali. Ha vinto, nel corso della sua carriera, 18 premi nazionali ed internazionali (fra cui nel 1970 il prestigioso premio Illustrator) stabilendo relazioni di lavoro con pi\u00f9 di 20 Paesi.\nIn Italia, le sue numerose illustrazioni appaiono anche sui libri del Club degli Editori, di Euroclub, di Selezione del Reader's Digest, su Grazia, Confidenze.\nCollabora con importanti agenzie pubblicitarie come Armando Testa, Young e Rubicam, McCann Erickson, ritornando a prestare la sua mano al mondo della pubblicit\u00e0, realizzando molte famose campagne, fra le altre illustra per la Armando Testa la campagna di Lavazza con testimonial Nino Manfredi.\n\u00c8 presente come ospite in tutte le principali rassegne del giallo, della fantascienza e del fumetto, come il Mystfest di Cattolica, Treviso Comics, la Mostra internazionale del film di fantascienza di Roma.\nMuore a Milano (Italia) il 7 giugno 2000.\nNel 2008, in suo onore viene istituito il prestigioso premio \u201cCarlo Jacono\u201d con lo scopo di premiare e segnalare gli autori che, come Jacono, si sono particolarmente distinti e dedicati all\u2019illustrazione \u201cdi genere\u201d. Nella prima edizione il premio fu assegnato a Marco Soldi. \nNel 2020, in occasione dei 90 anni dalla nascita di Jacono, e nell\u2019ambito degli eventi relativi alla mostra organizzata a Milano per celebrare la data e l\u2019autore, viene istituito il premio letterario \u201cJacono 9000\u201d dedicato agli autori gialli in grado di scrivere un racconto noir in 9.000 battute ispirate all\u2019opera dell\u2019artista.\nAll\u2019opera di Carlo Jacono sono stati dedicati articoli, interviste, libri e monografie e oggi le sue opere sono esposte e sono presenti nei fondi di diverse fondazioni in Italia e nel mondo."}
{"id": "4201110", "revid": "52622819", "url": "https://it.wikipedia.org/wiki?curid=4201110", "title": "Opere e giorni", "text": ""}
{"id": "4201114", "revid": "363629", "url": "https://it.wikipedia.org/wiki?curid=4201114", "title": "Stallone", "text": "Stallone, termine che deriva dal francone \"stallo\", pu\u00f2 riferirsi a:"}
{"id": "4201116", "revid": "287204", "url": "https://it.wikipedia.org/wiki?curid=4201116", "title": "Elementary", "text": ""}
{"id": "4201117", "revid": "7077", "url": "https://it.wikipedia.org/wiki?curid=4201117", "title": "Nathan Rahl", "text": "Nathan Rahl \u00e8 un personaggio secondario immaginario della saga fantasy \"La spada della verit\u00e0\", scritta dallo statunitense Terry Goodkind. Nella serie televisiva non compare.\nAspetto.\nNathan \u00e8 un uomo alto dalle spalle larghe, con sguardo rapace e luminosi occhi azzurri. Ha lunghi capelli bianchi e, sebbene abbia quasi mille anni, ha l'aspetto di un settantenne.\nBiografia.\nNathan viene portato da piccolo al Palazzo dei Profeti a Tanimura dalle Sorelle della Luce, che lo rinchiudono nei sotterranei dietro schermi magici, con al collo un Rada'Han che blocchi i suoi poteri e gli impedisca di fuggire. L'uomo passa cos\u00ec molti secoli all'interno del Palazzo, scoprendo che in esso ci sono delle Sorelle dell'Oscurit\u00e0 votate al Guardiano. In seguito, Richard, discendente di Nathan, arriva al Palazzo per imparare a essere un mago e riesce a raggiungere il profeta nei sotterranei, dove Nathan gli rivela che lui \u00e8 un mago guerriero. Richard chiede l'aiuto di Nathan nuovamente per guarire la Priora Annalina, gravemente ferita nella battaglia contro la Sorella dell'Oscurit\u00e0 Ulicia, e il profeta insegna a Sorella Verna come togliere il Rada'Han a Richard.\nIn seguito agli sforzi per cercare di guarire, invano, Annalina, Nathan muore, ma Verna scopre che sono ancora vivi. Il profeta, dopo aver dato una mano per infrangere lo scudo attorno al Palazzo dei Profeti, che rallenta l'invecchiamento dei residenti, riesce a togliersi il Rada'Han e scappare: arrivato nella citt\u00e0 di Renwold salva una donna, Clarissa, dalle mani dei soldati dell'Ordine Imperiale, prendendola sotto la sua ala protettrice. Pur avendo confessato ad Annalina i sentimenti che prova per lei, Nathan comincia una relazione con Clarissa, spacciando se stesso per il plenipotenziario di Jagang e la donna come concubina dell'imperatore; si mette inoltre d'accordo con il sovrano per diventare il suo braccio destro e nuovo capo del D'Hara. In cambio dell'uccisione di Richard, Jagang accetta di consegnare a Nathan il libro che Sorella Amelia ha rubato dal Tempio dei Venti e che ha scatenato la peste. Nathan, che in realt\u00e0 vuole distruggere tutti i libri di profezie in possesso di Jagang, manda Clarissa a prenderlo al palazzo dell'imperatore, dandole appuntamento nel Vecchio Mondo, alla foresta di Hagen, dove la donna arriva, dopo aver fatto esplodere il palazzo, con Verna, Warren, la vecchia conoscenza Manda e le Sorelle Janet e Amelia. Queste ultime tre, per\u00f2, attaccano il gruppo, uccidendo Clarissa, e solo l'intervento di Kahlan permette agli altri di sopravvivere. Dopo aver fermato i mal di testa di Warren, Nathan si allontana nuovamente.\nDiversi mesi dopo, il profeta si trova al Palazzo del Popolo, dove svolge le funzioni di lord Rahl al posto di Richard: quando Annalina giunge al Palazzo per catturarlo, Nathan, avendone previsto l'arrivo, la fa imprigionare nelle segrete, liberandola solo una volta ricevute le scuse della donna per come \u00e8 stato trattato dalle Sorelle della Luce e da lei stessa. Insieme ad Annalina raggiunge Richard nel Bandakar e lo aiuta a cacciare l'Ordine Imperiale dalla citt\u00e0 di Hawton, dove resta per aiutare i Bandakariani ad erigere una nuova difesa. Qui trova delle stanze sotterranee al cimitero piene di rari libri di profezie: questi, per\u00f2, contengono inspiegabilmente delle pagine vuote e n\u00e9 lui, n\u00e9 Ann riescono a ricordare il testo mancante, pur avendo gi\u00e0 letto alcuni dei testi al Palazzo dei Profeti e sapendo che non contengono pagine bianche. Tutte le profezie mancanti sono legate a Richard e a un periodo successivo alla sua nascita; una di quelle rimaste dice che, quando Jagang divider\u00e0 il suo esercito, comincer\u00e0 la battaglia finale e che, se non verranno guidati da Richard, perderanno. Essendo la cosa appena accaduta, Nathan e Ann partono per raggiungere il ragazzo ad Aydindril e convincerlo a guidare l'esercito. Richard, per\u00f2, preferisce scoprire che cosa \u00e8 successo a Kahlan, scomparsa dalla memoria di tutti: considerandolo pazzo, Nathan chiede a Nicci di usare la Magia Detrattiva su di lui per cancellare i ricordi legati a Kahlan; tuttavia, la donna non adempie al compito e Richard, dopo aver scoperto che la scomparsa di sua moglie \u00e8 dovuta a un incantesimo chiamato \"Catena di fuoco\", responsabile anche della cancellazione delle profezie dai libri, e che alcune Sorelle dell'Oscurit\u00e0 intendono riattivare le scatole dell'Orden, convince tutti ad aiutarlo. Quando Richard sparisce misteriosamente e il legame tra lui e i D'Hariani si spezza, Nathan, essendo l'unico Rahl rimasto, assume il ruolo di lord Rahl per tenere in vita il legame e proteggere il popolo da Jagang; si reca quindi al Palazzo del Popolo con Ann per preparare la resistenza all'assedio del tiranno dei sogni. Al ritorno di Richard, gli cede nuovamente il titolo."}
{"id": "4201118", "revid": "52622934", "url": "https://it.wikipedia.org/wiki?curid=4201118", "title": "San Bernardo di Vienne", "text": ""}
{"id": "4201122", "revid": "2207437", "url": "https://it.wikipedia.org/wiki?curid=4201122", "title": "Elementary (serie televisiva)", "text": "Elementary \u00e8 una serie televisiva statunitense di genere giallo poliziesco, trasmessa negli Stati Uniti per sette stagioni sulla CBS dal 27 settembre 2012 al 15 agosto 2019. In Italia \u00e8 stata trasmessa dal 13 gennaio 2013, in chiaro su Rai 2 e a pagamento su Fox Crime.\nLa serie \u00e8 basata su una rilettura in chiave moderna del personaggio di Sherlock Holmes di sir Arthur Conan Doyle, riambientando a New York le indagini del celebre investigatore, interpretato da Jonny Lee Miller con Lucy Liu nei panni della versione femminile di Watson.\nTrama.\nDopo essere stato per anni consulente per Scotland Yard, in Gran Bretagna, e dopo essere uscito da una clinica per disintossicarsi dalle droghe, Sherlock Holmes si stabilisce negli Stati Uniti, a New York, dove accetta di collaborare con la polizia e risolvere diversi casi con l'aiuto della logica e del suo intuito. Il detective \u00e8 affiancato, inizialmente suo malgrado, dall'ex chirurgo Joan Watson, la sua terapista di riabilitazione, che diventa in seguito sua assistente investigativa.\nA coadiuvare le indagini per conto del New York City Police Department sono il capitano Thomas Gregson (ispirato all'ispettore Tobias Gregson che compare in alcuni libri di Arthur Conan Doyle) e il detective Marcus Bell.\nProduzione.\nLa serie \u00e8 stata ideata da Rob Doherty, che \u00e8 anche produttore esecutivo e showrunner, con Sarah Timberman e Carl Beverly come produttori esecutivi. L'episodio pilota \u00e8 diretto da Michael Cuesta, anch'egli tra i produttori esecutivi della serie. Il 23 ottobre 2012, la CBS ha ordinato nove episodi aggiuntivi, per un totale cos\u00ec di 22 episodi; il 14 novembre 2012 la CBS ha ordinato la produzione di altri due episodi, portando la prima stagione della serie a 24 episodi complessivi.\nIl 27 marzo 2013, grazie ai buoni ascolti ottenuti dalla prima stagione, la serie \u00e8 stata rinnovata per una seconda stagione.\nAlla fine di gennaio 2014 il canale a pagamento WGN America ha comprato i diritti di trasmissione di \"Elementary\" per un valore che ammonta ad almeno 1 milione di dollari a episodio; la trasmissione sulla rete via cavo \u00e8 iniziata nell'autunno 2015.\nIl 13 marzo 2014 la CBS ha rinnovato la serie per una terza stagione; l'11 maggio 2015 per una quarta; il 25 marzo 2016 per una quinta, sempre da 24 episodi. Il 13 maggio 2017 la serie \u00e8 stata rinnovata anche per una sesta stagione, composta da 21 episodi e trasmessa dal 30 aprile 2018. Successivamente, il 12 maggio 2018, CBS ha rinnovato la serie per una settima stagione. Il 17 dicembre 2018 il canale ha annunciato che la settima stagione sarebbe stata l'ultima."}
{"id": "4201126", "revid": "205197", "url": "https://it.wikipedia.org/wiki?curid=4201126", "title": "KS Albpetrol", "text": ""}
{"id": "4201130", "revid": "78480", "url": "https://it.wikipedia.org/wiki?curid=4201130", "title": "Cantone di Guglielmi", "text": ""}
{"id": "4201131", "revid": "729019", "url": "https://it.wikipedia.org/wiki?curid=4201131", "title": "Riconquista finlandese del lago Ladoga e della Carelia", "text": "La riconquista finlandese del lago Ladoga e della Carelia \u00e8 stato un episodio della guerra di continuazione nell'ambito della seconda guerra mondiale.\nL'attacco finlandese.\nIl 9 luglio 1941 l'esercito finlandese attacc\u00f2 le linee sovietiche e grazie al sostegno dell'artiglieria pesante l'indomani riusc\u00ec a rompere le difese nemiche. \nLe forze finlandesi inseguirono quelle sovietiche e il 14 luglio raggiunsero il lago Ladoga. Qui le truppe sovietiche provenienti dall'istmo di Carelia cercarono di difendere . Il 18 luglio per\u00f2 i soldati finlandesi attraversarono il fiume Tulemajoki circa 5 km a nord di Sami, sorprendendo i nemici e conquistando la citt\u00e0. \nIl 22 luglio la 5. divisione dell'esercito finlandese prosegu\u00ec la sua avanzata raggiungendo il vecchio confine a Rajakontu e conquistando l'indomani anche il villaggio di Vitele.\nL'offensiva finlandese prosegu\u00ec inarrestabile fino a Tuuloksenjoki dove i sovietici, grazie ai mezzi pesanti e all'artiglieria, riuscirono a frenare il nemico scatenando dal 23 luglio una violenta controffensiva.\nLa controffensiva sovietica.\nA partire dal 24 luglio le forze sovietiche riuscirono a riorganizzarsi sbarcando a Lunkulansaari e Mantsi, due isole di fronte Salmi. Qui per\u00f2 subirono il fuoco dell'artiglieria finlandese e il 27 luglio dovette ritirarsi.\nNel frattempo l'esercito finlandese aveva proseguito la propria offensiva lungo il confine con l'Unione Sovietica superando le fortificazioni nemiche e arrivando fino a J\u00e4nisj\u00e4rvi.\nIl 31 luglio il 2. corpo d'armata finlandese penetr\u00f2 nelle linee sovietiche conquistando all'inizio di agosto anche Viipuri.\nIl 19 agosto l'11. divisione finlandese scaten\u00f2 un attacco partendo da Hyrsyl\u00e4 e proseguendo fino a Suvilahti e Tsalkki. Il 23 agosto, con la presa di Suoj\u00e4rvi tutta la Carelia era stata strappata al controllo sovietico."}
{"id": "4201137", "revid": "287204", "url": "https://it.wikipedia.org/wiki?curid=4201137", "title": "Short Stories", "text": "Short Stories \u00e8 il primo album in studio del duo formato da Jon Anderson, leader degli Yes, e il musicista greco Vangelis, che avevano gi\u00e0 collaborato ai tempi di Heaven and Hell. \u00c8 stato pubblicato dalla Polydor nel 1980.\nTracce.\nEdizione in CD.\nOriginariamente pensato per una suddivisione in dieci tracce nell'edizione in vinile e in cassetta, quella in CD \u00e8 invece divisa in 8 tracce."}
{"id": "4201143", "revid": "1543377", "url": "https://it.wikipedia.org/wiki?curid=4201143", "title": "Cornelio Musso", "text": "Amico e seguace di Pietro Bembo, Musso fu il primo predicatore italiano del Cinquecento ad ottenere un riconoscimento tra i contemporanei e un successo duraturo soprattutto sul piano letterario.\nBiografia.\nAncora giovinetto entr\u00f2 nei frati minori conventuali compiendo cos\u00ec il voto della madre Cornelia che lo aveva consacrato a san Francesco. Proprio in memoria di lei, scomparsa gi\u00e0 nei suoi primi anni, mut\u00f2 il nome di Nicol\u00f2 in quello di Cornelio. Nel convento di Piacenza fu allievo di p. Giacomo Rosa da Randazzo, valente predicatore siciliano, rivelando eccellenti doti oratorie. Dopo aver seguito il Rosa a Carpi, fu inviato allo Studio di Padova dove usc\u00ec maestro di teologia. Professore di metafisica nelle universit\u00e0 di Pavia e di Bologna. Condotto dal cardinale Lorenzo Campeggi a Roma, fu presentato a papa Paolo III che lo volle predicatore ordinario in San Lorenzo in Damaso, la chiesa della Cancelleria Apostolica. Eletto nel 1541 vescovo di Bertinoro, nel 1544 fu trasferito alla sede di Bitonto. Partecip\u00f2 al Concilio di Trento, dove tenne l'orazione inaugurale, distinguendosi soprattutto ai dibattiti sulla giustificazione. Nel 1560 fu inviato come legato pontificio per l'imperatore Ferdinando I. Nel 1563, terminato il Concilio, torn\u00f2 a Bitonto dove rimase per nove anni visitando la diocesi e celebrando il sinodo. Desideroso di raggiungere la sua citt\u00e0 natale, dovette rimanere a Roma dove attese alla revisione delle sue opere e fu assistente di Gregorio XIII. Nel gennaio 1574, colpito da broncopolmonite, moriva presso Palazzo Farnese. \u00c8 sepolto nella basilica dei Dodici Apostoli, retta dal suo ordine. Lasci\u00f2 tre libri di \"prediche\" (Venezia 1576) e parecchi scritti teorici, tra cui il discorso \"De persecutionibus et victoriis ecclesiae\" tenuto al Concilio di Trento.\nBernardino Tomitano ha lasciato una breve biografia di Cornelio Musso, accompagnata da una profonda analisi del suo stile oratorio e omiletico, premessa all\u2019edizione veneziana delle \"Prediche\" edita da Giolito nel 1554.\nSuccessione apostolica.\nLa successione apostolica \u00e8:\nOpere.\nTra i suoi scritti si menzionano: \nFurono pubblicate a Colonia due traduzioni latine delle prediche italiane di Musso: le \"Conciones evangeliorum de dominicis aliquot et festis solennioribus totius anni, ac quadragesimalibus feriis nonnullis\" (tradotte da Michael ab Isselt, 1594) e le \"Chrysostomi Italorum, id est, Rmi P.F. Cornelii Mussi, Franciscani Episcopi Bitontini, conciones aliquot Romae habitae, in canticum Deiparae Virginis Magnificat\" (1618)."}
{"id": "4201144", "revid": "52623267", "url": "https://it.wikipedia.org/wiki?curid=4201144", "title": "San Poppone", "text": ""}
{"id": "4201145", "revid": "1452073", "url": "https://it.wikipedia.org/wiki?curid=4201145", "title": "Gear (DC Comics)", "text": "Gear (vero nome I.Z.O.R.) \u00e8 un personaggio dei fumetti pubblicati dalla DC Comics. \u00c8 un membro della Legione dei Super-Eroi nel XXX e XXXI secolo.\nBiografia del personaggio.\nGear \u00e8 un Linsnarniano, una razza composta di cibernetica organica sotto gusci umanoidi. La Blackstar Juvenile Correctional Facility lo cattur\u00f2 per mantenere in uso il proprio sistema. Per qualche tempo, finse di essere servile, mentre in realt\u00e0 riprogrammava alcuni dei suoi macchinari per disattivare i sistemi che mantenevano gli esseri l\u00ec imprigionati privi di poteri. Con l'arrivo della Legionaria Sensor nella stazione, fu convinto da lei a muoversi prematuramente, danneggiandosi e quindi attivando i sistemi di sicurezza.\nTuttavia, Brainiac 5 riusc\u00ec a ripararlo con successo, e Gear rimase nell'avamposto spaziale della Legione finch\u00e9 la maggior parte dei membri della squadra fu divisa da una spaccatura nello spazio che, come risultato, li mand\u00f2 indietro nel tempo. R. J. Brande si mise in contatto con i Legionari rimanenti, Gear incluso, e li mise insieme per creare una \"Legion World\" - un pianetoide artificiale per ospitare la squadra ora ricostituita ed estesa, che Gear e Lyle Norg, oltre a progettare, aiutarono a costruire.\nPoteri e abilit\u00e0.\nGear \u00e8 composto di macchinari organici, e pu\u00f2 trasformare le parti del suo corpo in oggetti e utensili, nonch\u00e9 interfacciarsi con i computer."}
{"id": "4201157", "revid": "287204", "url": "https://it.wikipedia.org/wiki?curid=4201157", "title": "Ospedale Regionale di Lugano", "text": "Ospedale civico e Ospedale italiano, in funzione della sede a cui si fa riferimento, \u00e8 il centro medico polispecialistico pi\u00f9 importante della citt\u00e0 di Lugano e del Canton Ticino. Dal 1983 \u00e8 parte integrante dell'Ente ospedaliero cantonale. La struttura \u00e8 pubblica e offre 301 letti; annualmente sono ricoverati circa 13.000 pazienti mentre ammontano a circa 100.000 i pazienti trattati ambulatorialmente."}
{"id": "4201159", "revid": "767487", "url": "https://it.wikipedia.org/wiki?curid=4201159", "title": "Football Club Vittoria 2004-2005", "text": "Questa voce raccoglie le informazioni riguardanti il Football Club Vittoria nelle competizioni ufficiali della stagione 2004-2005\nStagione.\nAlla stagione d'esordio in Serie C1, la squadra biancorossa concluse il girone A al diciassettesimo posto, essendo cos\u00ec obbligata a giocandosi la permanenza in categoria attraverso i play-out: i siciliani ebbero la peggio nel doppio confronto con la Fidelis Andria, retrocedendo in Serie C2 dopo una sola annata."}
{"id": "4201163", "revid": "287204", "url": "https://it.wikipedia.org/wiki?curid=4201163", "title": "Oasi di Valtrigona", "text": "L'Oasi di Valtrigona \u00e8 un'area naturale protetta che si trova in localit\u00e0 Malga Valtrigona, nel comune di Telve in provincia di Trento, tra i 1.600 e i 2.200 metri di altezza. \u00c8 affidata in gestione al WWF Italia."}
{"id": "4201167", "revid": "729019", "url": "https://it.wikipedia.org/wiki?curid=4201167", "title": "Campionati europei di canottaggio 2012 - Singolo maschile", "text": "Il singolo maschile dei Campionati europei di canottaggio 2012 si \u00e8 svolto tra il 14 e il 16 settembre 2012. Hanno partecipato 16 atleti.\nFormato.\nNel primo turno, i primi due classificati di ogni batteria si sono qualificati alle semifinali, mentre gli altri si sono affrontati nei ripescaggi che ha qualificato altri sei atleti, tre per batteria. Gli atleti eliminati al ripescaggio hanno gareggiato nella finale C per i piazzamenti.I primi tre classificati di ogni semifinale si sono qualificati per la finale A, gli altri hanno partecipato alla finale B."}
{"id": "4201168", "revid": "74801", "url": "https://it.wikipedia.org/wiki?curid=4201168", "title": "Penelope Tree", "text": "Famiglia.\nNata a New York in una ricca famiglia di origine inglese dell'Upper East Side, dove il padre Ronald Tree \u00e8 un giornalista ed ex deputato, mentre la madre Marietta Tree \u00e8 un'attivista politica statunitense e regina dei salotti di New York.\nPenelope Tree \u00e8 pronipote di Marshall Field, fondatore dei grandi magazzini Marshall Field and Company di Chicago, del Reverendo Endicott Peabody, famoso educatore, e dell'ex governatore del Massachusetts Endicott Peabody.\nPenelope \u00e8 anche sorellastra dell'autrice Frances FitzGerald, famosa per aver scritto molti libri sulla Guerra del Vietnam.\nVita e Carriera.\nLa sua famiglia contest\u00f2 molto la sua decisione di fare la modella e, quando a 13 anni Diane Arbus la ritrasse in una delle sue fotografie, suo padre giur\u00f2 di citarla in giudizio.\nLa prima apparizione pubblica e mondiale di Penelope Tree fu al ballo Bianco e Nero che organizz\u00f2 Truman Capote, dove indoss\u00f2 una corta tunica nera che svelava parti del ventre su shorts neri. I famosi fotografi intervenuti (Cecil Beaton e Dick Avedon) la lanciarono come icona Pop.\nQuando suo padre cedette, Penelope si trasfer\u00ec a Londra nel pieno della rivoluzione dei costumi; qui inizi\u00f2 a lavorare con vari fotografi, Cecil Beaton, Richard Avedon e infine David Bailey che con suo stile egiziano la rese una delle top model di quegli anni.\nNel 1967, insieme a David Bailey, diventato nel mentre il suo fidanzato, si trasfer\u00ec a Primrose Hill a Nord di Londra che in breve tempo divenne un luogo di raduno per Hippy.\nQuando fu chiesto a John Lennon di descrivere in tre parole la modella, lui rispose \"hot, hot, hot, smart, smart, smart!\" letteralmente \"sexy, sexy, sexy, intelligente, intelligente, intelligente!\".\nInsieme ai Beatles, Twiggy, Veruschka e ai Rolling Stones, \u00e8 un personaggio di spicco nella Swinging London.\nPenelope Tree finisce la sua carriera nel 1970 a causa di un acne tardivo; nel 1972 viene arrestata per possesso di cocaina e nel 1974 termina la sua relazione con David Bailey, cosicch\u00e9 lei si trasferisce a Sydney.\n\u00c8 stata sposata una sola volta con il musicista Sudafricano Ricky Fataar membro dei the Flames , The Rutles e dei Beach Boys; con lui ha avuto una figlia, Paloma Fataar Tree. Successivamente ha avuto un rapporto con Stuart McFarlane, psicoanalista australiano, dal quale ha avuto un secondo figlio, Michael McFarlane.\nPenelope Tree \u00e8 la presidentessa dell'associazione Lotus Outreach, ente di beneficenza che si occupa di aiutare la popolazione della Cambogia."}
{"id": "4201171", "revid": "7077", "url": "https://it.wikipedia.org/wiki?curid=4201171", "title": "Imperatore Jagang", "text": "Jagang \u00e8 un personaggio principale immaginario della saga fantasy \"La spada della verit\u00e0\", scritta dallo statunitense Terry Goodkind. \u00c8 il nuovo antagonista dopo la sconfitta del Guardiano del Mondo Sotterraneo. Nella serie televisiva non compare.\nAspetto e carattere.\nJagang \u00e8 un uomo calvo e muscoloso d'altezza media. Indossa sempre uno scaldacuore aperto che mostra il suo corpo possente e il suo petto villoso. Porta molti anelli frutto delle sue razzie ed ha una catenina d'oro che va dall'anello nella narice destra all'orecchino nel lobo sinistro. Porta due baffetti e una treccina sotto il labbro inferiore, e ha occhi completamente grigio scuro, privi di pupilla e iride.\n\u00c8 un tiranno dei sogni, un'arma progettata e costruita tremila anni prima dai maghi dell'epoca, ed \u00e8 in grado d'insinuarsi nella mente delle persone per controllarle. Al suo servizio ci sono Sorelle dell'Oscurit\u00e0, della Luce e alcuni maghi. Il suo obiettivo \u00e8 distruggere la magia, vista come un male del mondo che gli impedisce di entrare nella mente di chiunque.\nMetodico, paziente e calcolatore, non prende decisioni azzardate spinto dalle proprie emozioni, ma pianifica tutto con grande attenzione, facendo in modo di attaccare con una forza di molto superiore a quella del nemico.\nBiografia.\nCresciuto come un ragazzo di strada e un ladro per la citt\u00e0 di Altur'Rang, Jagang conosce Fratello Narev, che diviene poi la guida spirituale dell'Ordine Imperiale: l'uomo intuisce le sue potenzialit\u00e0 e lo istruisce per i suoi scopi di dominio. Consacrato imperatore del Vecchio Mondo e capo supremo dell'Ordine Imperiale, quando la barriera tra il Vecchio e il Nuovo Mondo cade, Jagang comincia il suo piano di conquista delle Terre Centrali. Dopo aver catturato le Sorelle dell'Oscurit\u00e0 non ancora tra le sue file, si reca al Palazzo dei Profeti, da dove intende conquistare il mondo utilizzando le profezie e sfruttando l'incantesimo attorno al Palazzo, che fa invecchiare molto lentamente gli abitanti: il suo piano viene per\u00f2 sventato da Richard, che distrugge il Palazzo; parallelamente, per liberarsi dal controllo di Jagang, le Sorelle Ulicia, Armina, Tovi, Merissa e Cecilia giurano fedelt\u00e0 a Richard: tutte le persone leali a lord Rahl, infatti, sono protette dalle incursioni mentali dell'imperatore. Nicci rimane, per\u00f2, sotto il controllo di Jagang, che la picchia e la violenta ripetutamente, ma l'uomo esita ad ucciderla perch\u00e9 rimane affascinato da come la donna lo sfidi apertamente, incurante della propria vita. Nicci diventa cos\u00ec la preferita dell'imperatore. Per vendicarsi di Richard, Jagang invoca una profezia a doppio vincolo che ha come vittima il Cercatore e riesce a far rubare dal Tempio dei Venti un libro che scatena la peste in tutto il mondo, ma Richard riesce a fermare entrambe. In seguito, l'imperatore comincia a risalire le Terre Centrali con il suo esercito, conquistando ogni villaggio e citt\u00e0: durante il viaggio cattura Annalina, infiltratasi come stracciona nel campo per salvare le Sorelle della Luce, ma la donna riesce a scappare grazie all'aiuto di Alessandra, Sorella dell'Oscurit\u00e0 tornata alla Luce.\nPoco dopo Jagang comincia a far costruire un nuovo e grande palazzo ad Altur'Rang e, insediatosi in quello del ministro della cultura di Anderith, manda Nicci a cercare Richard, mentre lui continua l'invasione, arrivando fino alle porte di Aydindril, ma rimanda l'attacco alla primavera. Passato l'inverno, riceve la visita di Jennsen Rahl, che chiede il suo aiuto per uccidere il fratellastro Richard. Jagang le accorda quanto chiesto e, insieme a quarantamila cavalieri, attacca Aydindril, dove trova una picca con la testa di Fratello Narev, ucciso in seguito a dei tumulti ad Altur'Rang scatenati dallo stesso Richard. Nonostante nella citt\u00e0 ci siano solo Adie e Zedd, l'assalto si rivela una carneficina: sopravvivono, infatti, in meno di mille e lo stesso Jagang riporta una profonda ferita alla coscia.\nNon volendo aspettare oltre, Jagang dirige le sue truppe verso est per conquistare il D'Hara, costringendo le Sorelle dell'Oscurit\u00e0 a creare delle armi umane utilizzando i maghi. Le donne riescono a generare un Penetrante, Nicholas, capace di rubare l'anima delle persone, al quale affida il compito di uccidere Richard e catturare Kahlan. All'uccisione di Nicholas, l'imperatore fa creare alle Sorelle una bestia da sangue che distrugga Richard. Contemporaneamente, mentre manda una truppa di veterani con tre maghi a sedare la rivolta ad Altur'Rang, divide le sue truppe, lasciando un contingente ai passi del nord e spostandosi con l'altra parte verso sud per aggirare da l\u00ec le montagne ed entrare nel D'Hara. Durante la marcia, cattura Ulicia, Armina e Cecilia e le informa che il legame con Richard non le ha mai protette perch\u00e9 non gli erano completamente fedeli. Dice anche loro che \u00e8 immune all'incantesimo della \"Catena di fuoco\", una magia che ha fatto dimenticare a tutti l'esistenza di Kahlan e alla donna stessa il suo passato, perch\u00e9 era nelle loro menti mentre lo lanciavano. Visto che le tre donne avevano rapito Kahlan, Jagang si ritrova ad avere tra le mani anche la Madre Depositaria e due delle scatole dell'Orden. Quando Kahlan, approfittando del fatto che \u00e8 praticamente invisibile per tutti perch\u00e9 si dimenticano di lei appena la vedono, uccide due guardie di Jagang e prova a scappare, l'imperatore la manda nuda in mezzo agli uomini del suo esercito per trovare qualcuno che la veda, avendo scoperto che ci sono delle eccezioni; informa anche Kahlan che aspetter\u00e0 a violentarla e metterla incinta perch\u00e9 prima vuole che lei ricordi il suo passato in modo da ferire Richard. Venuto a conoscenza dello scioglimento dell'esercito D'Hariano, l'imperatore raggiunge all'inizio dell'inverno la piana di fronte al Palazzo del Popolo e comincia a far costruire ai soldati una rampa enorme per superare le mura. Ottenuta anche la terza scatola dell'Orden, Jagang offre a Richard di consegnargli il Palazzo del Popolo e Nicci, diventata nel frattempo fedele a lord Rahl. Il Cercatore accetta e, mentre le Sorelle dell'Oscurit\u00e0 si preparano ad attivare l'Orden, Jagang si reca da Nicci, che riesce a mettergli al collo un Rada'Han e ucciderlo tramite il dolore inflitto dal collare."}
{"id": "4201175", "revid": "252105", "url": "https://it.wikipedia.org/wiki?curid=4201175", "title": "STET - Societ\u00e0 Finanziaria Telefonica", "text": ""}
{"id": "4201176", "revid": "599013", "url": "https://it.wikipedia.org/wiki?curid=4201176", "title": "John Friesz", "text": "Carriera professionistica.\nFriesz fu scelto nel corso del sesto giro del Draft 1990 dai San Diego Chargers, il decimo quarterback selezionato nel Draft.\nJohn divenne il quarterback titolare dei Chargers nel 1991, nella sua seconda stagione. In una gara di pre-stagione del 1992 soffr\u00ec un infortunio al ginocchio che lo tenne fuori dai campi di gioco per tutta la stagione. San Diego allora acquis\u00ec il QB Stan Humphries dai Washington Redskins, scelto dall'allora general manager dei Redskins Bobby Beathard, nel frattempo passato ai Chargers. Humphries come titolare dei Chargers port\u00f2 la squadra da un record di 0-4 a 11-5, guidando ai Chargers ai playoff dopo dieci anni e vincere il loro primo titolo della AFC West dal 1981 . Friesz torn\u00f2 coi Chargers la stagione successiva giocando come riserva e lasciando la squadra come free agent nel 1994.\nGli anni successivi li pass\u00f2 a Washington per una stagione, a Seattle come riserva di Warren Moon, chiudendo la riserva ai Patriots come riserva di Drew Bledsoe.\nVittorie e premi.\nNessuno"}
{"id": "4201179", "revid": "647919", "url": "https://it.wikipedia.org/wiki?curid=4201179", "title": "Football Club Vittoria 2003-04", "text": ""}
{"id": "4201180", "revid": "767487", "url": "https://it.wikipedia.org/wiki?curid=4201180", "title": "La madre (film 2013)", "text": "La madre (\"Mama\") \u00e8 un film del 2013 diretto da Andr\u00e9s Muschietti.\nPellicola horror prodotta da Guillermo del Toro, che ha per protagonista Jessica Chastain, tratta direttamente da \"Mam\u00e0\", cortometraggio in lingua spagnola del 2008 scritto e diretto da Andr\u00e9s Muschietti, presentato ufficialmente dallo stesso del Toro in un apposito video a poche settimane dall'uscita italiana del film.\nTrama.\nJeffrey, un padre separato, uccide la moglie e rapisce le figlie Victoria e Lily, scappando con loro e finendo in un bosco. Girovagando senza meta incappano in una vecchia casa disabitata dove intende uccidere le figlie, ma prima che lo faccia viene sopraffatto da una misteriosa creatura.\nCinque anni dopo, le due bambine vengono ritrovate vive da un paio di uomini ingaggiati da Lucas, fratello di Jeffrey. Egli riesce ad ottenere l'affidamento delle nipoti, aiutato dal dottor Dreyfuss, uno psicologo che studia il caso delle bambine e che interroga ripetutamente Victoria per capire come siano sopravvissute per cinque anni da sole. Victoria afferma che sono state accudite dalla \"Madre\": inizialmente Dreyfuss pensa che la bambina soffra di personalit\u00e0 multiple, ma in seguito collega un racconto fattole da Victoria alla storia di Edith, una donna che alla fine dell'800 scapp\u00f2 da un ospedale psichiatrico per riprendersi il figlio neonato, gettandosi poi da una rupe con esso. Nel frattempo la creatura si manifesta nella casa di Lucas e la sua compagna Annabel con fenomeni sempre pi\u00f9 inquietanti: una notte, mentre Lucas controlla dei rumori provenienti dal piano di sotto, viene spinto sulla scala dalla creatura, finendo in coma. Annabel resta da sola con le bambine, ma mentre riesce a instaurare un rapporto con Victoria, Lily \u00e8 ancora fredda con lei.\nDreyfuss allora intuisce che lo spirito di Edith \u00e8 proprio la \"Madre\", inquieto perch\u00e9 anche se il figlio mor\u00ec durante la caduta, lei continua a cercarlo; Dreyfuss ottiene i resti riesumati del figlio e si dirige nella casa del bosco per affrontare la \"Madre\", ma viene ucciso da essa. Annabel, non riuscendo a contattare il dottore, si reca nel suo studio e trafuga tutte le ricerche del medico, ricostruendo la storia di Edith.\nLa \"Madre\" intanto diventa gelosa di Annabel e la stordisce, rapendo le bambine. Ripresasi, Annabel prende i resti del figlio di Edith e si dirige nel bosco, dando appuntamento a Lucas che nel frattempo \u00e8 appena uscito dall'ospedale: i due raggiungono la casa e quindi la rupe l\u00ec vicino da dove Edith si gett\u00f2 e da dove ora intende gettarsi con le bambine. Annabel consegna alla \"Madre\" il corpo del figlio e lo spirito sembra placarsi, ma poi Lily la chiama e la \"Madre\" ritorna uno spirito furioso, che aggredisce Lucas e Annabel. Quest'ultima non si arrende, cerca strenuamente di trattenere Victoria, che lascia andare la \"Madre\", mentre Lily, felice di seguirla, si getta dalla rupe con Edith.\nDistribuzione.\nIl primo trailer del film viene pubblicato il 13 settembre 2012. Inizialmente programmato nelle sale per il mese di ottobre 2012, il film viene rinviato e distribuito nelle sale cinematografiche statunitensi a partire dal 18 gennaio 2013. In Italia, la pellicola \u00e8 stata distribuita dalla Universal Pictures il 21 marzo 2013 e la visione \u00e8 stata vietata ai minori di quattordici anni."}
{"id": "4201184", "revid": "757396", "url": "https://it.wikipedia.org/wiki?curid=4201184", "title": "Walter Hodge", "text": ""}
{"id": "4201185", "revid": "52623801", "url": "https://it.wikipedia.org/wiki?curid=4201185", "title": "San Sulpizio Severo di Bourges", "text": ""}
{"id": "4201187", "revid": "599013", "url": "https://it.wikipedia.org/wiki?curid=4201187", "title": "Mount Barker", "text": ""}
{"id": "4201191", "revid": "287204", "url": "https://it.wikipedia.org/wiki?curid=4201191", "title": "Shawntae Spencer", "text": "Carriera professionistica.\nSan Francisco 49ers.\nSpencer fu scelto nel corso del secondo giro del Draft 2004 dai 49ers. Il 30 luglio firm\u00f2 il suo contratto con la franchigia.\nDebutt\u00f2 nella NFL il 12 settembre 2004 contro gli Atlanta Falcons.\nIl 30 ottobre 2005 contro i Tampa Bay Buccaneers fece il suo primo intercetto in carriera. Il 13 novembre contro i Chicago Bears fece il suo secondo intercetto stagionale. Il 27 novembre contro i Tennessee Titans intercett\u00f2 e fece il suo primo touchdown in carriera. Il 24 dicembre contro i St. Louis Rams fece il suo quarto intercetto stagionale.\nIl 12 novembre 2006 contro i Detroit Lions fece il suo primo sack in carriera forzando un fumble poi recuperato dai 49ers. Il 14 dicembre contro i Seattle Seahawks dopo aver saltato 3 partite per un infortunio alla caviglia fece un intercetto sul lancio di Matt Hasselbeck.\nIl 10 settembre 2007 contro gli Arizona Cardinals fece un importantissimo intercetto a 10 secondi dalla fine della partita. Il 25 novembre contro i Cardinals si infortun\u00f2 al quadricipite saltando il resto delle partite.\nIl 16 ottobre 2008 venne messo sulla lista degli infortunati per un problema al ginocchio.\nIl 27 settembre 2009 contro i Minnesota Vikings fece un intercetto sul lancio di Brett Favre. Il 20 novembre contro i Philadelphia Eagles intercett\u00f2 un lancio di Donovan McNabb.\nIl 26 settembre 2010 contro i Kansas City Chiefs fece un intercetto sul lancio di Matt Cassel. Il 3 ottobre contro i Falcons intercett\u00f2 un lancio di Matt Ryan. Il 31 ottobre contro i Denver Broncos intercett\u00f2 per la terza volta in stagione.\nNella stagione 2011 salt\u00f2 varie partite per un infortunio al muscoli ischiocrurali e non scese in campo mai da titolare.\nIl 15 marzo 2012 venne svincolato dai 49ers.\nOakland Raiders.\nIl 20 marzo 2012 firm\u00f2 come \"unrestricted\" free agent con i Raiders. Il 16 settembre contro i Miami Dolphins nella sua 100 partita nella NFL usc\u00ec per un infortunio al piede che lo costrinse a saltare le sei partite successive, prima di venir messo sulla lista infortunati il 10 novembre.\nVittorie e premi.\n\"Nessuno\""}
{"id": "4201193", "revid": "52623935", "url": "https://it.wikipedia.org/wiki?curid=4201193", "title": "Sant'Aidano di Lindisfarne", "text": ""}
{"id": "4201201", "revid": "1987129", "url": "https://it.wikipedia.org/wiki?curid=4201201", "title": "Fresco lana", "text": "Fresco lana, fresco di lana o frescolana, \u00e8 un tessuto di lana di peso medio o leggero, dall'aspetto granulare, ingualcibile, poroso e resistente. La mano ruvida, rasata e asciutta \u00e8 determinata dai filati pettinati e fortemente ritorti. \nViene realizzato ad armatura tela o saia con filati pettinati e finemente cardati. La sua finezza viene indicata con una sigla \"super 's\", come super 100's, super 120's, super 140's, maggiore il numero maggiore la finezza dell'ordito e quindi la qualit\u00e0 del tessuto. La lana usata \u00e8 pura lana vergine di merinos anche se a volte in mischia con cotone, che ne riduce la qualit\u00e0.\nViene principalmente utilizzato per confezionare abiti da uomo estivi o primaverili. Il suo nome deriva dalla parola italiana \u201caffresco\u201d in funzione della sua superficie granulare."}
{"id": "4201208", "revid": "327773", "url": "https://it.wikipedia.org/wiki?curid=4201208", "title": "J\u00f6kuls\u00e1 \u00e1 Dal", "text": "Il fiume J\u00f6kuls\u00e1 \u00e1 Dal (chiamato anche J\u00f6kuls\u00e1 \u00e1 Br\u00fa o semplicemente J\u00f6kla) nasce dal ramo Br\u00faarj\u00f6kull del ghiacciaio Vatnaj\u00f6kull, nell'est dell'Islanda, e scorre per tutto il suo tragitto nella regione di Austurland, per poi sfociare nell'Oceano Atlantico nella baia di H\u00e9ra\u00f0sfl\u00f3i.\n\u00c8 sicuramente il pi\u00f9 lungo fiume glaciale dell'intera regione est, ma non \u00e8 guadabile a causa delle sue profondit\u00e0 troppo elevate e per la fortissima corrente.\nAlcuni cavi vettoriali furono tirati nel diciottesimo secolo ed usati fino agli anni Settanta ma il primo ponte pedonale fu costruito nel 1938, e la prima vera e propria strada carrabile che lo attraversa fu edificata nel 1995.\n\u00c8 il fiume pi\u00f9 fangoso di tutta l'Islanda: infatti immette circa 112 tonnellate di argilla ogni giorno nell'Oceano Atlantico. Due tra i suoi maggiori affluenti sono il Sau\u00f0\u00e1 e il Kringils\u00e1.\nPer via della rapidit\u00e0 del suo corso \u00e8 la prima causa dell'erosione del canyon Dimmugljufur.\nCome tutti i fiumi islandesi anche il J\u00f6kuls\u00e1 \u00e1 Dal ospita una grande diga idroelettrica.\nFauna.\nNella lingua di terra che si forma tra il suo corso e quello di Kringils\u00e1 si pu\u00f2 trovare la pi\u00f9 grande riserva naturale di renne, che furono importate dalla Norvegia settentrionale nel XVIII secolo. Le nuove generazioni di quelle mandrie ancora possono vagare libere nelle montagne orientali del Vatnaj\u00f6kull."}
{"id": "4201209", "revid": "52624203", "url": "https://it.wikipedia.org/wiki?curid=4201209", "title": "Amazon Standard Identification Number", "text": ""}
{"id": "4201211", "revid": "126257", "url": "https://it.wikipedia.org/wiki?curid=4201211", "title": "Coperto dei Figini", "text": "Il Coperto dei Figini era un palazzo rinascimentale costruito nel 1467 da Guiniforte Solari, un ingegnere della Veneranda Fabbrica del Duomo, su commissione di Pietro Figino, situato in Piazza Duomo a Milano. Il nome \"coperto\" deriva dal fatto che a livello stradale c'erano i portici davanti all'ingresso dei negozi, i quali erano rientrati rispetto al profilo stradale, creando cos\u00ec una sorta di passaggio \u201ccoperto\u201d.\nIl caseggiato fu costruito sui resti dell'antica Basilica di Santa Tecla. La basilica venne demolita per la costruzione del Duomo, iniziata nel 1386, ma la parete del fianco nord con una fila di colonne attigue fu risparmiata e trasformata dall'architetto Solari nel Coperto.\nL'edificio, che si trovava nella zona nord-ovest della piazza, fu per 400 anni un luogo d'incontro per i milanesi e sede di molti negozi e bar storici come il Caff\u00e8 Campari.\nIl Coperto dei Figini venne abbattuto nel 1864, quando la zona venne ristrutturata per l'ampliamento della piazza e la costruzione della Galleria.\nIl \"Coperto\" nella cultura di massa.\nLo scrittore e poeta Iginio Ugo Tarchetti scelse il Coperto dei Figini come tema principale per il suo romanzo di critica sociale \"Paolina. Mistero del coperto del Figini\", pubblicato nel 1867."}
{"id": "4201216", "revid": "553803", "url": "https://it.wikipedia.org/wiki?curid=4201216", "title": "Moselle Open 2012 - Qualificazioni singolare", "text": "Le qualificazioni del singolare del Moselle Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4201217", "revid": "104148379", "url": "https://it.wikipedia.org/wiki?curid=4201217", "title": "The Green Goddess (commedia)", "text": "The Green Goddess \u00e8 una commedia drammatica scritta nel 1921 da William Archer.\nProdotto e messo in scena da Winthrop Ames, il lavoro teatrale di Archer \u00e8 ambientato in una regione remota alle falde dell'Himalaya, dove va a schiantarsi un piccolo aereo da turismo con a bordo tre passeggeri che, miracolosamente, si salvano.\nPer il Broadway theatre arriva a 175 recite dal 18 gennaio 1921 al giugno 1921 nel Booth Theatre e promuove la produzione di The Green Goddess (film 1923) e del film La dea verde.\nTrama.\nDurante una rivolta, tre inglesi cadono con il loro aereo nelle vicinanze di un villaggio indiano. Si salvano, ma vengono presi prigionieri dai nativi che li portano al palazzo del rajah locale. Il signore di Rukh si dimostra un elegante e raffinato gentiluomo che ha studiato a Oxford e che li tratta come ospiti. Ma, come i tre verranno a scoprire, sono proprio i fratelli del rajah a essere il motivo della rivolta. Quest'ultimo, per vendicarne la morte, condanna i tre caduti fortunosamente nelle sue mani a essere sacrificati nel santuario della Dea verde.\nLe comunicazioni con l'esterno sono impossibili, ma i prigionieri scoprono che nel palazzo si trova una ricetrasmittente con la quale riescono a mettersi in contatto con l'esercito. Il maggiore Crespin resta ucciso, mentre sua moglie Lucilla e il dottor Traherne sono portati a forza al luogo del sacrificio. All'ultimo momento, saranno salvati dall'intervento armato dei britannici accorsi alla loro richiesta di aiuto."}
{"id": "4201218", "revid": "6923", "url": "https://it.wikipedia.org/wiki?curid=4201218", "title": "Coperture a tetto dell'antichit\u00e0", "text": "La lista delle coperture a tetto dell'antichit\u00e0 comprende le coperture a tetto realizzate in epoca Greca e Romana ordinate per luce libera.\nMolti edifici della Grecia Classica presentavano una copertura di tipo trilitico basata su architravi e falsi puntoni che spesso aveva bisogno di colonnate interne. I tetti a capriata comparvero intorno al 550 a.C. in Magna Grecia. Raggiunsero l'auge con l'impero romano durante il quale furono realizzati tetti a capriata capaci di coprire spazi a base rettangolare di larghezza superiore a 30 metri in edifici pubblici monumentali quali templi, basiliche e infine chiese. Le luci di queste coperture erano tre volte pi\u00f9 grandi delle maggiori coperture basate su architravi ed erano solamente superate dalle pi\u00f9 grandi coperture a cupola.\nTetti della Grecia classica.\nLa lista \u00e8 ordinata secondo la larghezza della luce libera (in metri)\nTetti della Roma Classica.\nL'elenco \u00e8 ordinato per luce libera in metri"}
{"id": "4201221", "revid": "715366", "url": "https://it.wikipedia.org/wiki?curid=4201221", "title": "L'incantatrice (opera)", "text": "L'incantatrice \u00e8 un'opera in quattro atti di P\u00ebtr Il'i\u010d \u010cajkovskij, su libretto di Ippolit Vasil'evi\u010d \u0160pa\u017einskij, che lo deriv\u00f2 dalla sua tragedia omonima.\nStoria della composizione.\nL'opera fu composta tra il settembre del 1885 ed il maggio del 1887 a Majdanovo, e fu messa in scena per la prima volta il 20 ottobre (11 novembre) 1887 al teatro Mariinskij di San Pietroburgo, sotto la direzione dell'autore.L'organico dell'orchestra \u00e8 il seguente:\nLa prima esecuzione assoluta in Italia ha avuto luogo al teatro di San Carlo di Napoli il 17 febbraio 2017.\nTrama.\nL'azione ha luogo a Ni\u017enij Novgorod e dintorni nell'ultimo quarto del XV secolo.\nAtto I.\nSulla riva dell'Oka opposta a Ni\u017enij Novgorod, presso la locanda di Nastas'ja. La bella ostessa Nastas'ja, detta Kuma, canta per i suoi ospiti, quando si avvicinano alla riva delle imbarcazioni: si tratta del giovane principe Jurij, che torna dalla caccia. Nastas'ja \u00e8 felice perch\u00e9 \u00e8 innamorata di Jurij, ma egli invece la rifugge e decide di non fermarsi e proseguire. Invece arriva un ospite ben pi\u00f9 sgradito: il padre di Jurij, il terribile principe vicario Kurljatev, con il diacono Mamyrov ed il suo seguito. Nastas'ja teme disgrazie, ma il principe, affascinato dalla bellezza e dal parlare arguto della ragazza, cambia la sua ira in benevolenza. Accetta dalla mano della locandiera una tazza di vino, beve e, ubriacatosi, ordina a Mamyrov di danzare con i buffoni per rallegrare i presenti.\nAtto II.\nIl giardino della casa del principe. La principessa, abbandonata dal marito, \u00e8 addolorata. Mamyrov, in collera per l'offesa ricevuta, fa credere alla principessa che il marito \u00e8 rimasto vittima dei sortilegi della maliarda Kuma. La donna, rimasta sola, medita vendetta. Arriva il vecchio principe, perso nei suoi pensieri per Nastas'ja. L'irosa conversazione che segue tra i due coniugi non fa che aggravare la situazione. Entrambi se ne vanno. Nel giardino irrompe una folla di popolani, che insegue i servitori del principe, colpevoli di aver derubato dei mercanti in pieno giorno. Compare l'odiato Mamyrov, che prende i servitori ladri sotto la sua protezione e d\u00e0 ordine di legare i capi della folla. Il rumore fa uscire il principe Jurij, che rimprovera Mamyrov per la sua ingiustizia e libera i capi del popolo. Nel frattempo il vecchio principe \u00e8 andato di nuovo da Kuma e la principessa si sfoga con Jurij, che promette alla madre di uccidere la strega che ha irretito il padre.\nAtto III.\nNell'isba di Nastas'ja, la sera. Il vecchio principe cerca di convincere Nastas'ja a diventare la sua amante, alternando lusinghe e minacce, ma lei si rifiuta ostinatamente. Giunge perfino a porgere la gola al pugnale del principe, preferendo la morte alle sue profferte. Il vecchio, fuori di s\u00e9 dalla rabbia, se ne va. Entra un'amica di Kuma con una brutta notizia: il principe Jurij ha creduto alle calunnie su di lei e la cerca per ucciderla. La povera ragazza rimasta sola si dispera, poi va a dormire senza chiudere la porta. Di soppiatto entra Jurij per ucciderla, ma al vederla desiste dal suo proposito: lei apre gli occhi e si dichiara pura. Jurij le crede e se ne innamora.\nAtto IV.\nUn fitto bosco sulle rive dell'Oka. La principessa travestita si reca dal malvagio stregone Kud'ma per farsi dare del veleno, con cui vendicarsi di Kuma. Si \u00e8 appena nascosta quando arrivano Jurij e Nastas'ja. Il giovane, cacciato da casa, cerca con la sua amata la felicit\u00e0 in qualche posto lontano. Ma, approfittando di una breve assenza di Jurij, la principessa riesce a far bere dell'acqua avvelenata a Nastas'ja, che muore tra le braccia del suo amato. Il suo corpo, per ordine della principessa, viene gettato nel fiume. Si fa scuro e sta per scoppiare una tempesta. Giunge il vecchio principe Kurljatev, sulle tracce del figlio e dell'amata. Sospettando che il giovane abbia nascosto Kuma da qualche parte, egli in uno scatto uccide suo figlio. Tutti fuggono inorriditi. Il principe quasi pazzo rimane solo nella sua disperazione, mentre la tempesta inizia a infuriare."}
{"id": "4201224", "revid": "438678", "url": "https://it.wikipedia.org/wiki?curid=4201224", "title": "Pavel Petrovi\u010d \u010cistjakov", "text": "Egli proveniva da una famiglia povera, ma suo padre voleva dargli una buona istruzione, cos\u00ec studi\u00f2 in una scuola itinerante di arte.\n\u010cistjakov fu professore di arti di importanti pittori russi, come Viktor Michajlovi\u010d Vasnecov, Michail Aleksandrovi\u010d Vrubel', Vasilij Dmitrievi\u010d Polenov, Il'ja Efimovi\u010d Repin, Valentin Aleksandrovi\u010d Serov e Vasilij Ivanovi\u010d Surikov.\n\u010cistjakov fu molto importante per lo sviluppo del realismo in Russia."}
{"id": "4201226", "revid": "1318658", "url": "https://it.wikipedia.org/wiki?curid=4201226", "title": "Naracoorte", "text": ""}
{"id": "4201228", "revid": "125336335", "url": "https://it.wikipedia.org/wiki?curid=4201228", "title": "Mario Nardone", "text": "Biografia.\nFiglio di un poliziotto poi divenuto questore si arruol\u00f2 nella polizia dopo la laurea: a muoverlo in questa direzione, come lui stesso dir\u00e0 in un'intervista con Enzo Biagi anni dopo, fu il \u201cdesiderio di prendere le parti di chi \u00e8 pi\u00f9 debole\u201c. Come sottotenente d\u2019artiglieria partecip\u00f2 nel 1943 alle cinque giornate di Napoli, contro i tedeschi. Nella polizia entr\u00f2 alla fine del 1945. Dapprima fu a Parma: qui partecip\u00f2 a una serie di operazioni contro la malavita locale, tra queste la cattura di due pericolose bande di rapinatori di banche.\nDivenuto commissario di pubblica sicurezza, nel 1946 si trasferisce a Milano, dove diede vita, per la prima volta, alla Squadra mobile e al centralino telefonico per le chiamate d'emergenza.\nContribu\u00ec a risolvere i casi di Rina Fort, la belva di San Gregorio e quello della Banda di via Osoppo. Fu poi Questore di Como.\nChiamato il Maigret italiano per la sua sensibilit\u00e0, mor\u00ec nella sua casa di Milano nel luglio del 1986 dopo una lunga malattia.\n\u00c8 stato l'autore del libro per ragazzi \"Il manuale del giovane detective\" , della stessa collana della Mondadori di cui facevano parte altri manuali famosi per ragazzi come ad esempio il celeberrimo \"Manuale delle Giovani Marmotte\".\nNella cultura di massa.\nLa serie televisiva Il commissario Nardone racconta la storia, romanzata ma basata su fatti reali, del commissario Mario Nardone, interpretato da Sergio Assisi.\nOnorificenze.\nAmbrogino d\u2019Oro rilasciato dal Comune di Milano"}
{"id": "4201230", "revid": "767487", "url": "https://it.wikipedia.org/wiki?curid=4201230", "title": "Dear America - Lettere dal Vietnam", "text": "Dear America - Lettere dal Vietnam (\"Dear America: Letters Home from Vietnam\") \u00e8 un film-documentario del 1987, opera del regista Bill Couturi\u00e8.\nTrama.\nIl documentario offre uno spaccato straordinariamente reale della Guerra del Vietnam attraverso la corrispondenza inviata dai militari al fronte dal 1965 al 1970.\nLe letture vengono accompagnate da materiale audio-video, (spesso inedito) girato durante il conflitto. La lettura del materiale viene affidata ad alcuni importanti attori. Prestano infatti voce al film Robert De Niro, Martin Sheen, Michael J. Fox, Robin Williams, Willem Dafoe, Tom Berenger, Ellen Burstyn, Kathleen Turner."}
{"id": "4201231", "revid": "228587", "url": "https://it.wikipedia.org/wiki?curid=4201231", "title": "Dub FX", "text": "Biografia.\nBenjamin nasce nelle vicinanze di Melbourne, Australia e dopo aver avuto le sue prime esperienze musicali come musicista e cantante per una band locale chiamata Twitch all'et\u00e0 di diciannove anni decide di trasferirsi in Europa.\nA soli ventidue anni si intromette nella scena musicale girando per le strade e per le piazze delle citt\u00e0 europee con un nuovo tipo di musica. Il suo stile infatti deriva da un intreccio di hip hop, drum and bass e Dub, il suo marchio di fabbrica \u00e8 la capacit\u00e0 di creare musica dal vivo usando solo le sue grandi doti da beat boxer e l'ausilio di una pedaliera con cui modula la sua voce e crea degli effetti detti \"loops\" da usare come basi.\nLa fama di Dub \u00e8 esplosa quando il regista inglese Ben Dowden ha registrato la performance di \"Love Someone\" e l'ha postato sul suo canale di YouTube dove ha superato oltre 18 milioni di visite. In seguito Dub Fx ha iniziato ad esibirsi in tutto il mondo continuando a viaggiare per l'Europa in compagnia della sua fidanzata Sahida Apsara, cantante austro-indiana, dalla quale ha avuto la figlia Sahara, e dalla sua crew.\nCollaborazioni.\nIl musicista \u00e8 noto per la produzione di \"LoveSomeone\" e per i due pezzi \"Flow\" e \"Wandering Love\" suonati con la collaborazione di un sassofonista di strada noto come Mr Woodnote.\nNel gennaio 2009 assembla altre due tracce assieme alla sua compagna Fairy: \"Everythinks a Ripple\" e \"Time Will Tell\".\nNel 2010 collabora con il produttore Sirius di Melbourne e pubblica un altro album dal titolo \"A crossworlds\".\nConcerti.\nLe prestazioni di Dub FX non sono programmate o pubblicizzate egli infatti \u00e8 completamente indipendente e le informazioni al riguardo girano per passaparola o tramite i social network."}
{"id": "4201233", "revid": "553803", "url": "https://it.wikipedia.org/wiki?curid=4201233", "title": "Moselle Open 2012 - Singolare", "text": "Il singolare del Moselle Open 2012 \u00e8 stato un torneo di tennis facente parte dell'ATP World Tour 2012.\nJo-Wilfried Tsonga era il campione uscente e si \u00e8 confermato battendo in finale Andreas Seppi col punteggio 6-1, 6-2.\nTeste di serie.\nLe prime quattro teste di serie ricevono un bye per il secondo turno."}
{"id": "4201234", "revid": "327773", "url": "https://it.wikipedia.org/wiki?curid=4201234", "title": "Lagarflj\u00f3t (fiume)", "text": "Il Lagarflj\u00f3t \u00e8 un fiume islandese, situato nella regione dell'Austurland, vicino alla citt\u00e0 di Egilssta\u00f0ir, nella provincia di Flj\u00f3tsdalsh\u00e9ra\u00f0. Lungo il suo corso d\u00e0 vita all'omonimo lago, famoso per le leggende del mostro \" Lagarfljotsormurinn\" che pare abiti le sue acque.\nIl fiume ha una profondit\u00e0 massima di 122 metri, rendendolo cos\u00ec navigabile. Lungo il corso del fiume Hengifoss\u00e1, un affluente del Lagarflj\u00f3t, vi sono alcune cascate, tra cui la pi\u00f9 importante \u00e8 Hengifoss, che \u00e8 una delle pi\u00f9 alte dell'Islanda.\nIl fiume va a sfociare nell'Oceano Atlantico nella baia di H\u00e9ra\u00f0sfl\u00f3i."}
{"id": "4201236", "revid": "33689", "url": "https://it.wikipedia.org/wiki?curid=4201236", "title": "Regno dell'Afghanistan (1929 - 1973)", "text": ""}
{"id": "4201238", "revid": "41851", "url": "https://it.wikipedia.org/wiki?curid=4201238", "title": "Centro di documentazione per la storia della Valpolicella", "text": "Il Centro di Documentazione per la Storia della Valpolicella \u00e8 nato nel 1980 come una libera associazione culturale. Il Centro ha sede a Fumane (Verona), presso la biblioteca comunale.\nIl Centro ha lo scopo di promuovere iniziative volte a favorire la ricerca e la conoscenza della storia nell'ambito del comprensorio della Valpolicella. Secondo il suo statuto, esso \"effettua ricerche, forma un archivio che conserva, sistema e rende accessibile la documentazione di tali ricerche tradotte in schedari, fotografie, microfilm, diapositive, nonch\u00e9 pubblicazioni, tesi di laurea, memorie, articoli giornalistici, anche redatti da terzi non soci; allestisce mostre documentarie, promuove convegni, dibattiti, conferenze; cura pubblicazioni di fonti e/o ricerche di storia della Valpolicella; presta consulenze a singoli, enti e associazioni che intendessero promuovere iniziative culturali in tale settore\".\nIl Centro, oltre a coinvolgere i soci in prima persona, ha costituito occasioni di incontro con il mondo accademico, con docenti e discenti di varie universit\u00e0, con i singoli studiosi e liberi cultori, con varie amministrazioni pubbliche e associazioni locali, sempre nell'intento di approfondire la conoscenza della Valpolicella.\nNel corso di pi\u00f9 di trent'anni di attivit\u00e0 ha promosso una decina di convegni, realizzato una quarantina di volumi, tra cui ventotto numeri dell'Annuario storico della Valpolicella - di cui sono consultabili on line i volumi I-XXXX (1982-2014) -, quattro volumi che coprono l'arco della vicenda storica della Valpolicella dalla preistoria ai primi decenni del XVII secolo, un volume sulle tradizioni popolari, un altro sulle ville del comprensorio, la ristampa de \"La Valpolicella\" di Giuseppe Silvestri, oltrech\u00e9 volumi sulle singole realt\u00e0 locali come Parona, Fumane, Dolc\u00e9, Marano, Negrar, Breonio, Sant'Ambrogio e Sant'Anna d'Alfaedo, questi ultimi in collaborazione con le singole amministrazioni comunali.\nLe pubblicazioni del Centro di Documentazione per la Storia della Valpolicella possono essere considerate un significativo punto di riferimento per la conoscenza complessiva di questa plaga del territorio veronese.\nPubblicazioni.\nAnnuario storico della Valpolicella.\nL'Annuario storico della Valpolicella \u00e8 una miscellana di studi pubblicata con cadenza annuale dal 1982 e dedicata a studi storici su questa plaga del territorio veronese.\nIl primo volume \u00e8 uscito nel 1983, e la serie \u00e8 stata rinnovata a partire dal 2000. Sono disponibili on line, tramite la piattaforma Verona Storia, i volumi a partire dal numero I del 1982-1983 al volume XXX del 2013-2014.\nNel corso del tempo l'Annuario storico della Valpolicella si \u00e8 strutturato in due sezioni: \"Laboratorio\", dedicata a studi originali sulla storia della Valpolicella, e \"Osservatorio\", dedicata alla segnalazione di avvenimenti o pubblicazioni sempre inerenti questo territorio.\nCollana Annuario Storico della Valpolicella. Convegni.\nLa collana \u00abAnnuario Storico della Valpolicella. Convegni\u00bb propone in forma editoriale autonoma atti di convegni ospitati nella rivista \u00abAnnuario Storico della Valpolicella\u00bb. Pur iniziando formalmente solo con il sesto numero, si sono volute ricollegare a questo le precedenti pubblicazioni del Centro di Documentazione per la Storia della Valpolicella che hanno avuto le stesse caratteristiche.\nCollana Annuario Storico della Valpolicella. Archivio.\nLa collana \u00abAnnuario Storico della Valpolicella. Archivio\u00bb propone in forma editoriale autonoma edizioni di fonti storiche ospitate nella rivista \u00abAnnuario Storico della Valpolicella\u00bb.\nOpere in collaborazione.\nOltre alle opere edite in proprio il Centro di Documentazione per la Storia della Valpolicella ha curato per conto e in collaborazione con amministrazioni e associazioni locali la realizzazione di monografie su singoli territori comunali o su aspetti specifici della loro storia."}
{"id": "4201240", "revid": "339392", "url": "https://it.wikipedia.org/wiki?curid=4201240", "title": "Naracoorte Caves", "text": ""}
{"id": "4201241", "revid": "105611", "url": "https://it.wikipedia.org/wiki?curid=4201241", "title": "H.C. Bolzano", "text": ""}
{"id": "4201245", "revid": "105611", "url": "https://it.wikipedia.org/wiki?curid=4201245", "title": "Hockey Club Bozen-Bolzano", "text": ""}
{"id": "4201246", "revid": "171881", "url": "https://it.wikipedia.org/wiki?curid=4201246", "title": "Leicester House", "text": ""}
{"id": "4201247", "revid": "767487", "url": "https://it.wikipedia.org/wiki?curid=4201247", "title": "Essex House", "text": "Essex House fu un palazzo fatto costruire a Londra intorno al 1575 da Robert Dudley, I conte di Leicester e originariamente chiamato \"Leicester House\". Venne rinominata \"Essex House\" dopo essere stata ereditata da Robert Devereux, II conte di Essex nel 1588.\nLa propriet\u00e0 occupava il luogo in cui il Outer Temple, parte della sede londinese dei cavalieri templari, era stato precedentemente costruito, ed era immediatamente adiacente al Middle Temple, poi uno dei quattro principali Inn of court.\nStoria.\nLa casa fronteggiava la Strand ed era di notevoli dimensioni; nel 1590 si contavano 42 stanze da letto, pi\u00f9 una galleria di ritratti, cucine, rimesse, un salone per banchetti e una cappella.\nLa madre di Essex, Lettice Knollys, affitt\u00f2 la casa per un periodo ma la occup\u00f2 pi\u00f9 tardi col nuovo marito Sir Christopher Blount, insieme al figlio e alla sua famiglia.\nDopo l'esecuzione capitale di Blount e di Essex, ella continu\u00f2 a viverci fino alla morte, lasciando parte dell'edificio a James Hay, I conte di Carlisle. \nLa casa poi divenne propriet\u00e0 di Robert Devereux, III conte di Essex, che l'affitt\u00f2 in parte a suo cognato William Seymour, I marchese di Hertford. \nDopo la Guerra civile inglese, la famiglia lasci\u00f2 la propriet\u00e0 a causa dei debiti. Dopo la Restaurazione e la morte di William Seymour, Sir Orlando Bridgeman visse nella dimora per lungo tempo.\nQuando la duchessa Somerset mor\u00ec nel 1674, la lasci\u00f2 a sua nipote, il cui marito Sir Thomas Thynne, vendette l'edificio insieme alle terre adiacenti.\nLa maggior parte del palazzo venne demolita tra il 1674 ed il 1679. Essex Street fu costruita su una parte dell'area occupata dall'edificio."}
{"id": "4201248", "revid": "553803", "url": "https://it.wikipedia.org/wiki?curid=4201248", "title": "Moselle Open 2012 - Doppio", "text": "Il doppio del Moselle Open 2012 \u00e8 stato un torneo di tennis facente parte dell'ATP World Tour 2012.\nJamie Murray e Andr\u00e9 S\u00e1 erano i detentori del titolo ma sono stati sconfitti al primo turno da Xavier Malisse e Alexander Waske.\nIn finale Nicolas Mahut e \u00c9douard Roger-Vasselin hanno battuto Johan Brunstr\u00f6m e Frederik Nielsen per 7-63, 6-4."}
{"id": "4201250", "revid": "109144372", "url": "https://it.wikipedia.org/wiki?curid=4201250", "title": "Societ\u00e0 del Casino Pedrocchi", "text": "La Societ\u00e0 del Casino Pedrocchi \u00e8 un club per gentiluomini di Padova.\nStoria.\nIl Circolo fu istituito nel 1855 e ha avuto sede fino al 1949 nelle sale superiori dell'omonimo Caff\u00e8.\nLa sede del circolo fu trasferita in Palazzo Zabarella nel 1949 e vi rest\u00f2 sino al 1988.\nDal 1999 sino ai giorni nostri, il sodalizio ha sede in Palazzo Orsato Lazara Giusti del Giardino.\nNel 2012 il circolo aveva 205 soci, tutti uomini.\nSede.\nL'attuale sede del circolo, Palazzo Orsato Lazara Giusti del Giardino, si trova in Via San Francesco n. 87.\nCostruito nel XV secolo, il palazzo fu residenza degli Orsato, illustre famiglia padovana, il cui stemma \u00e8 ancora visibile sulla colonna posta nell'androne d'entrata. \nNel 1574 il palazzo ospit\u00f2 il Re di Francia e Polonia Enrico III Valois.\nDurante la prima guerra mondiale ospit\u00f2 l'allora Re d'Italia Vittorio Emanuele III."}
{"id": "4201253", "revid": "385977", "url": "https://it.wikipedia.org/wiki?curid=4201253", "title": "Derpy", "text": ""}
{"id": "4201255", "revid": "2026698", "url": "https://it.wikipedia.org/wiki?curid=4201255", "title": "Medaglia dell'ordine al merito per la Patria", "text": "La medaglia dell'ordine al merito per la Patria () \u00e8 un premio statale della Federazione Russa.\nStoria.\nLa medaglia \u00e8 stata istituita il 2 marzo 1994.\nClassi.\nLa medaglia dispone delle seguenti classi di benemerenza:\nAssegnazione.\nLa medaglia \u00e8 assegnata ai cittadini della Federazione Russa per altissimi meriti nei vari campi dell'industria, della costruzione, della scienza, dell'istruzione, della salute, della cultura, dei trasporti e di altre aree di lavoro e ai membri delle Forze Armate della Federazione Russa per il grande contributo alla difesa della Patria, per il successo nel mantenere la disponibilit\u00e0 elevata di combattimento degli organi centrali dell'amministrazione militare, di unit\u00e0 militari e delle organizzazioni, per il rafforzamento dello stato di diritto e ordine, per il garantire la sicurezza pubblica."}
{"id": "4201257", "revid": "1776051", "url": "https://it.wikipedia.org/wiki?curid=4201257", "title": "Kinetix", "text": "Kinetix (Zo\u00eb Saugin del pianeta Aleph) \u00e8 un personaggio immaginario, una supereroina dei fumetti presente nell'Universo DC, nonch\u00e9 un membro della Legione dei Super-Eroi nel XXX secolo.\nBiografia del personaggio.\nLa madre di Zo\u00eb, Azra, fu una rinomata archeologa che portava con s\u00e9 lei suo fratello Thanot negli scavi in giro per la galassia. Un giorno, Azra inal\u00f2 del gas velenoso nel corso di uno scavo, che cominci\u00f2 a divorarle i polmoni. Sentendosi impotente nell'osservare la madre morente, Zo\u00eb cerc\u00f2 nel libri di Azra una probabile cura e trov\u00f2 un incantesimo magico utilizzato sulla Luna di Kol, un artefatto trovato da sua madre. A quanto sembr\u00f2, la luna poteva trasformare \"una lacrima d'amore in uno sprizzo di salute\" una volta in una vita. Zo\u00eb riusc\u00ec a guarire sua madre, e cos\u00ec cominci\u00f2 la sua sete di potere - ma solo al fine di aiutare gli altri e per raggiungere la perfezione personale. Tuttavia, anche se le sue motivazioni erano nobili, la sua divenne un'ossessione.\nZo\u00eb pass\u00f2 i successivi cinque anni in cerca di altri incantesimi da poter utilizzare, e ne trov\u00f2 uno esplorando le caverne sulla luna di Saturno, Titano, dove trov\u00f2 e assorb\u00ec una vasca di energia che sblocc\u00f2 i suoi poteri telecinetici. Zo\u00eb si ribattezz\u00f2 Kinetix (come in \"telecinesi\"), e si un\u00ec alla Legione dei Super-Eroi come parte del secondo gruppo di Legionari attivi, al fianco di Shrinking Violet, che sarebbe poi diventata la sua migliore amica. Zo\u00eb sarebbe poi diventata un membro importante della Legione, diventando parte di una squadra scelta per seguire Tangleweb e aiutare il ritardo contro Composite Man, permettendo al gruppo di riformarsi. Svilupp\u00f2 anche una cotta per il vice leader della Legione, Leviatano, che ne svilupp\u00f2 una ancora pi\u00f9 grande per lei.\nZo\u00eb continu\u00f2 la sua ricerca di un potere maggiore e lo localizz\u00f2 sulla Stella di Akkos, pensando che avrebbe incrementato i suoi poteri, insieme a quelli di Shrinking Violet, quando in realt\u00e0 glieli tolse tutti. Cos\u00ec, la ragazza part\u00ec alla ricerca di una soluzione che potesse ridarle le sue abilit\u00e0, e viaggiando attraverso gli stargate uno di questi, che le avrebbe permesso di tornare, fu distrutto da alcuni criminali Daxamiti, lasciandola dispersa nello spazio. Il supporto che le permetteva di sopravvivere stava per terminare, quando Zo\u00eb fu salvata da Mysa e portata su Zarrox, il Mondo degli Stregoni.\nMysa addestr\u00f2 Zo\u00eb nelle arti mistiche e le restitu\u00ec la telecinesi, alterando per\u00f2 il suo aspetto cos\u00ec facendo; la pelle di Zo\u00eb divenne pallida, con un tatuaggio sulla guancia, le orecchie si fecero a punta, e le crebbe la coda. Mysa rimand\u00f2 Zo\u00eb alla Legione perch\u00e9 ritrovasse l'Occhio di Smeraldo. Senza che Zo\u00eb ne fosse a conoscenza, la sua amica Violet era intanto gi\u00e0 stata posseduta dall'Occhio.\nQuando il loro compagno di squadra Leviatano, per cui entrambe avevano una cotta, si sacrific\u00f2 per salvare la squadra dal Dottor Regulus, Violet divenne frenetica e rivel\u00f2 agli altri la sua possessione da parte dell'Occhio, per poi possedere a sua volta la Legione al fine di trovare un modo per resuscitare il Leviatano. Zo\u00eb era gi\u00e0 tra gli schiavi dell'Occhio e tent\u00f2 di prenderlo per s\u00e9, ma fu rigettata da esso e quasi uccisa.\nZo\u00eb, scossa dalla perdita del Leviatano e dalla possessione di Violet, fu ritrasportata da Mysa su Zarrox insieme alla sua famiglia e alcuni dei suoi compagni di squadra. Mysa stava per togliere a Zo\u00eb i suoi poteri di nuovo al fine di punirla per non essere stata in grado di trovare l'Occhio per prima, ma Azra rivel\u00f2 allora di aver incontrato Mysa in precedenza, quando stava per morire, e che utilizz\u00f2 un mistico artefatto per guarirla. Azra era incinta di Zo\u00eb all'epoca e le energie dell'artefatto forgiarono una connessione tra Mysa e Zo\u00eb, che permise a Mysa in seguito di manipolare Zo\u00eb da adulta, nonch\u00e9 alter\u00f2 la struttura genetica di Zo\u00eb, donandole una certa abilit\u00e0 nella magia che le permise di assorbire l'energia nella pozza di Titano. Azra si umili\u00f2 verso Mysa ammettendo il suo debito, e utilizz\u00f2 la Stella di Akkos per ridare alla figlia i suoi poteri e ricostituire il suo aspetto normale. Kinetix and\u00f2 avanti, diventando poi fondamentale per la sconfitta di Mordru e la liberazione di Violet dall'Occhio.\nDurante la missione esplorativa di una misteriosa anomalia dello spazio-tempo, Zo\u00eb era cos\u00ec affascinata dal suo potere che divenne quasi catatonica. La sua personalit\u00e0 cos\u00ec esuberante ed energetica improvvisamente fu sommersa, lasciandola silenziosa e quasi infantile. Costernati, Violet e Ayla Ranzz|Spark convinsero il loro compagno di squadra, Brainiac 5, ad utilizzare la Macchina Ovunque per convincere Zo\u00eb a tacere la soggezione che provava in presenza di tanto potere e riportarla alla normalit\u00e0. Zo\u00eb fu una dei tanti Legionari che fu Blight-ata, o che sub\u00ec il lavaggio del cervello e rigenerata in una cacciatrice e assassina. Numerosi suoi compagni si persero e la Legione si sciolse poco dopo tentando di rimarginare la spaccatura nello spazio. Dopo lo scioglimento della squadra, Kinetx si un\u00ec alla Polizia Scientifica e fu di servizio sulla Terra.\nQuando i \"Terrorforms\" alterarono la gente della Terra, Zo\u00eb fu tra i pochi genetici che divennero dei Terrorform. Come tale, Zo\u00eb fu connessa alla biosfera planetaria e responsabile, al fianco dei suoi nuovi compagni, della salvaguardia e della velocit\u00e0 di evoluzione della Terra. Zo\u00eb fu una Terrorform unica in poich\u00e9 ella possedeva ancora un brandello della sua vecchia personalit\u00e0 e dei suoi vecchi ricordi, grazie alle sue radici a sfondo magico. Zo\u00eb fece ritorno alla Legione dopo che questa fu riformata e gioc\u00f2 un ruolo importante nel fermare Ra's al Ghul. Fu poi parte di una squadra finch\u00e9 la crisi dei Fatali 500, e fu bloccata nel Limbo insieme al resto della Legione.\nKinetix non fu mai mostrata come membro della nuova versione corrente della Legione, che ebbe una sua storia e una cronologia interna separate dalle versioni precedenti.\nPost-Ora Zero.\nLa Legione post-\"Ora Zero\" riemerse pi\u00f9 avanti dal Limbo e si un\u00ec al combattimento contro la Legione dei Supercriminali. Kinetix si precipit\u00f2 su Superboy-Prime e abbass\u00f2 la guardia, inconsapevole della sua resistenza alla magia, rimanendo cos\u00ec uccisa dalla sua vista calorifica mentre Mordru ne assorb\u00ec poteri e ricordi.\nPoteri e abilit\u00e0.\nKinetix possiede abilit\u00e0 telecinetiche, che lei in primo luogo utilizza per manipolare e riconfigurare la materia solida con il pensiero. Come Terrorform, le sue abilit\u00e0 furono parziali ed indefinite poich\u00e9 erano reattive al tipo di circostanze in cui Zo\u00eb si fosse trovata. La si vide possedere abilit\u00e0 guaritrici, volo, una limitata super forza, l'abilit\u00e0 di sopravvivere nel vuoto dello spazio, e il controllo della gravit\u00e0. Si scopr\u00ec nella miniserie Crisi finale: la Legione dei 3 mondi che Kinetix assorb\u00ec la magia dell'universo di Terra-247 dopo la sua distruzione, rendendola pi\u00f9 forte che mai."}
{"id": "4201262", "revid": "767487", "url": "https://it.wikipedia.org/wiki?curid=4201262", "title": "Regio IV degli scavi archeologici di Pompei", "text": "Nella lista seguono i monumenti presenti nella Regio IV degli scavi archeologici di Pompei."}
{"id": "4201264", "revid": "767487", "url": "https://it.wikipedia.org/wiki?curid=4201264", "title": "Coye Francies", "text": "Carriera professionistica.\nCleveland Browns.\nFrancies fu scelto nel corso del sesto giro del Draft 2009 dai Browns. Il 15 luglio firm\u00f2 un contratto quadriennale per un totale di 1.850.500 dollari di cui 100.500 di bonus alla firma. Debutt\u00f2 nella NFL il 13 settembre 2009 contro i Minnesota Vikings. Il 3 settembre 2010 venne svincolato.\nFece una parentesi nel campionato UFL con i Las Vegas Lokomotives. Rifirm\u00f2 il 1\u00ba dicembre con la squadra di pratica dei Browns. Il 14 dello stesso mese venne promosso nel \"roster\" ufficiale terminando la stagione con 2 partite all'attivo.\nIl 3 settembre 2011 venne definitivamente svincolato.\nSeattle Seahawks.\nIl 14 dicembre 2011 firm\u00f2 con la squadra di pratica con i Seahawks. Il 3 gennaio 2012 rifirm\u00f2 ma poi il 27 agosto venne svincolato.\nOakland Raiders.\nIl 29 agosto venne preso dagli svincolati. Il 6 settembre venne svincolato, ma dopo 6 giorni rifirm\u00f2 con la squadra di pratica un contratto di un anno per 540.000 dollari. Il 15 dello stesso mese venne promosso nel \"roster\" ufficiale della squadra.\nIl 13 marzo 2013 firm\u00f2 un contratto annuale per 630.000 dollari. Il 23 luglio venne svincolato."}
{"id": "4201273", "revid": "767487", "url": "https://it.wikipedia.org/wiki?curid=4201273", "title": "Football Club Vittoria 2005-2006", "text": "Questa voce raccoglie le informazioni riguardanti il Football Club Vittoria nelle competizioni ufficiali della stagione 2005-2006\nStagione.\nDi nuovo in Serie C2 dopo la retrocessione dell'ultima stagione, i siciliani conclusero il girone C al diciottesimo e ultimo posto, andando incontro a un nuovo declassamento in Serie D. A fine campionato, le inadempienze finanziarie del \"Football Club Vittoria\" e il suo successivo fallimento precluderanno alla squadra biancorossa la partecipazione al massimo livello dilettantistico: la nuova societ\u00e0, costituita sotto il nome di \"Associazione Calcio Dilettantistica Citt\u00e0 di Vittoria\", sar\u00e0 costretta a ripartire dal campionato regionale di Seconda Categoria."}
{"id": "4201278", "revid": "709565", "url": "https://it.wikipedia.org/wiki?curid=4201278", "title": "Blight", "text": "I Blight sono una razza immaginaria nell'Universo DC. Sono esseri tecno-organici del XXX secolo i cui corpi sono composti di carne in putrefazione e tecnologia.\nBiografia della razza.\nCominciarono la loro vita in ricerca di immortalit\u00e0 nella galassia: lungo il percorso incontrarono una razza superiore e potente, nota come Doda, che possedeva l'abilit\u00e0 di teletrasportarsi nelle galassie.\nNella storia \"Legion of the Damned\", la Legione dei Super-Eroi incroci\u00f2 la strada dei Doda e dei Blight, e distrusse i loro dispositivi di teletrasporto. Senza questi dispositivi, che utilizzavano la tecnologia degli stargate, i Blight erano incapaci di teletrasportarsi o diffondere la loro putredine nelle galassie."}
{"id": "4201279", "revid": "125680489", "url": "https://it.wikipedia.org/wiki?curid=4201279", "title": "Episodi di Castle (quinta stagione)", "text": "La quinta stagione della serie televisiva Castle \u00e8 stata trasmessa in prima visione assoluta negli Stati Uniti d'America da ABC dal 24 settembre 2012 al 13 maggio 2013.\nIn Italia la prima parte della stagione \u00e8 stata trasmessa in prima visione sul canale satellitare Fox Life dal 13 novembre 2012 al 29 gennaio 2013; la parte restante della stagione \u00e8 andata in onda dal 1\u00ba maggio al 24 luglio 2013. In chiaro \u00e8 stata trasmessa su Rai 2 dal 7 settembre 2013.\nDopo la tempesta.\nTrama.\nCastle si sveglia di colpo nel proprio letto, si guarda attorno ma non trova nessuno, con la paura che sia stato tutto un sogno. Dopo pochi secondi dalla porta aperta della stanza entra Beckett, vestita solo di una camicia, con una coppia di caff\u00e8 in mano. Dopo un breve dialogo riguardo alla notte trascorsa e alle reciproche idee su quanto successo (avventura di una notte o inizio di una relazione), i due si scambiano effusioni e decidono di trascorrere la giornata a letto. Tuttavia, improvvisamente in sottofondo si ode la voce di Martha, madre di Castle, la quale sta accompagnando Alexis, e chiama il figlio. Castle, preso alla sprovvista, decide che \u00e8 meglio che non li scoprano insieme e fa nascondere Beckett nell'armadio; mentre Castle parla con la madre e Alexis, reduce da una sbronza, Beckett riesce a uscire dalla casa senza essere vista. Poco dopo Castle va a casa di Beckett per scusarsi. Pochi minuti dopo arriva anche l'agente Ryan per discutere delle ultime novit\u00e0 sul caso, collegato alla morte della madre, dell'uomo che le ha sparato (di nome Maddox). Inizialmente, Beckett (sospesa e senza pistola n\u00e9 distintivo) si rifiuta, ma, pressata dall'insistenza di Castle e Ryan, decide alla fine di partecipare all'indagine. Essi, insieme all'aiuto dell'agente Esposito, sono in grado di collegare Maddox (che in seguito morir\u00e0) e il signor Smith (custode del prezioso dossier contenente varie prove) al senatore William Bracken. Beckett deduce che Bracken \u00e8 il responsabile della morte di sua madre. Con uno stratagemma, la detective riesce a trovarlo e si confronta apertamente con lui da sola, minacciandolo con una pistola. Entrambi per\u00f2 sanno che il potente politico non pu\u00f2 essere ucciso. Per questo, alla fine arrivano a un compromesso: Beckett, che si finge in possesso di prove schiaccianti e del dossier, lo lascer\u00e0 in pace in cambio della sua tranquillit\u00e0 e incolumit\u00e0. Tuttavia, se accadesse qualcosa a lei o a una persona a lei cara, queste prove verrebbero immediatamente pubblicate in maniera da porre fine alla carriera politica del senatore. Quest'ultimo, vistosi con le spalle al muro, accetta l'accordo. In realt\u00e0, la detective non ha in mano alcuna prova netta: \u00e8 solamente riuscita a entrare in possesso del numero di un conto bancario, ora chiuso, intestato al senatore. Proprio quel conto \u00e8 collegato al ricatto che aveva messo in piedi nei confronti dei poliziotti che rapivano i mafiosi, quando era assistente del procuratore. Messa parzialmente al corrente di ci\u00f2, il capitano Gates permette a Beckett di riprendere il proprio lavoro, dopo aver terminato il suo periodo di sospensione.\nNuvoloso con possibili omicidi.\nTrama.\nLa storia d'amore tra Kate e Castle continua piacevolmente, anche se tra ansie e timori. Intanto la squadra deve indagare sull'omicidio di una meteorina, che non era presa molto sul serio a causa della sua bellezza, ma che si era interessata da vicino ai molti bambini colpiti dall'asma, malattia di cui anch'ella soffriva. Nelle sue indagini personali, la ragazza aveva scoperto che un produttore locale di tappeti rilasciava sostanze chimiche dalla sua fabbrica, causando i sintomi dell'asma. Durante lo svolgimento indagini, Kate e Castle si accorgono di quanto sia pericoloso condurre la loro relazione segretamente.\nIl tuo segreto \u00e8 al sicuro.\nTrama.\nLa squadra deve indagare sulla morte di una giovane ragazza, il cui fratello \u00e8 anch'egli deceduto in un incidente pochi giorni prima; la quantit\u00e0 di denaro in possesso della vittima porta momentaneamente fuori pista Kate e Castle, ma il ritrovamento di un bracciale che tutti supponevano fosse stato rubato, avvicina la polizia alla soluzione del caso.\nWeekend con il morto.\nTrama.\nCastle e Beckett decidono di passare il loro primo weekend romantico nella tenuta negli Hamptons. A causa della loro relazione segreta non possono dire nulla ai colleghi di lei, che cominciano a indagare su chi possa essere \"l'uomo misterioso\" con cui si frequenta la detective. Nella tenuta estiva dello scrittore per\u00f2 la sera stessa, un uomo cade senza vita nella piscina. Il colpevole viene subito catturato dai poliziotti del posto ma Castle non ne \u00e8 molto convinto, quindi decide di indagare con Beckett su chi sia il vero colpevole. Tutto questo grazie anche a Esposito e Ryan che si trovano a New York e che li aiuteranno nelle indagini e successivamente porteranno al vero killer. Castle e Beckett, cos\u00ec, riescono finalmente ad avere un po' di tempo solo per loro due. Le precedenti indagini hanno anche portato Ryan a scoprire della relazione tra i due, egli decide di tenere tutto per s\u00e9 e non rivelare il segreto agli altri poliziotti.\nColpevole o innocente?\nTrama.\nUna ragazza viene trovata morta e attaccata al soffitto. Castle e Beckett come sempre seguono i vari indizi, ma la pista questa volta li porta al coinvolgimento totale di Castle sospettato dell'omicidio della ragazza. Beckett di certo non crede che abbia potuto fare una cosa del genere quindi continua a investigare su chi sia il vero killer. Ryan si trova costretto dalle circostanze a rivelare a Esposito la relazione tra lo scrittore e la detective, che viene rassicurata dai colleghi circa il fatto di tenere segreto il rapporto al distretto e di scoprire chi ha incastrato Castle. Successivamente si scoprir\u00e0 che in questo omicidio \u00e8 coinvolta una loro vecchia conoscenza, il \"Triplo omicida\" che ha architettato tutto solo per vendetta.\nL'ultima frontiera.\nTrama.\nLa detentrice dei diritti di un telefilm di fantascienza, soppressa dopo poche puntate, viene uccisa durante una convention di appassionati di fantascienza in un padiglione dedicato alla serie. Castle e Beckett, che ammette di essere stata una fan della serie, indagano sul caso.\nStoria di Swan.\nTrama.\nIl frontman di un complesso rock viene ucciso con un colpo alla testa. I problemi per Castle e Backett nascono ben presto per causa della presenza, sul luogo del delitto, di una troupe che sta girando un documentario sulla band. Indagando, i due trovano dei collegamenti con un altro musicista che aveva avuto degli attriti con la vittima e una groupie, scoprendo inoltre che era un adepto di una setta e che ha cercato di far uscire dalla stessa un suo caro amico.\nDopo cena.\nTrama.\nDurante la prima cena assieme ai propri genitori, che non sta andando molto bene, Kate e Castle vengono chiamati per l'omicidio di un parroco. I primi sospetti ricadono su un boss della mafia irlandese amico della vittima: il movente pare risiedere nel fatto che cercasse di redimerlo dalla sua vita criminale. La scoperta di un testimone, e il tentativo di interrogarlo, porta la coppia in una situazione pericolosa, a risolvere il caso e appianare alcune divergenze che si erano venute a creare durante la cena.\nIl segreto di Babbo Natale.\nTrama.\nA pochi giorni dalla vigilia di Natale avviene uno strano omicidio: qualcuno ha ucciso \"Babbo Natale\" e lo ha gettato da un aeroplano. Durante le indagini, Castle e la squadra di Beckett scoprono che l'uomo era in realt\u00e0 un ladro, che durante una festa nei quartieri alti della citt\u00e0 aveva rubato un prezioso orologio del valore di 30.000 dollari. Gli indizi portano inizialmente verso un collega della vittima, salvo poi scoprire che il vero assassino \u00e8 uno dei partecipanti alla festa dov'\u00e8 avvenuto il furto, che ha sparato al ladro mentre fuggiva via cielo. A ucciderlo non \u00e8 stato per\u00f2 il giovane cameriere della festa (nonostante abbia un valido movente), ma l'ex moglie del ladro, timorosa di perdere l'elevato tenore di vita a cui \u00e8 abituata: il suo ex marito Edmund (la vittima), un tempo spietato uomo d'affari, aveva infatti deciso di costituirsi, e cos\u00ec facendo lui e l'ex consorte avrebbero perso tutto.\nFinch\u00e9 morte non li separi.\nTrama.\nUna famosa avvocato divorzista viene trovata morta nella sua auto, uccisa a coltellate. Le piste al vaglio all'inizio sono diverse: un ex collaboratore e una cliente insoddisfatta, sospettata per aver lasciato una traccia su un bottone. Altri indiziati invece sono subito scartati, tra cui gli ex mariti delle donne rappresentate. Man mano che le indagini proseguono, si scopre che il fidanzato della vittima era un ex appartenente ai servizi segreti militari e - per conoscerla - aveva utilizzato una falsa identit\u00e0. Lavorava per un avvocato penalista, intermediario per un famoso giocatore di golf, Billy Piper - sospettato in passato della morte della moglie.\nIntanto la madre di Alexis \u00e8 tornata e invita Beckett a cena...\nCattive compagnie.\nTrama.\nEsposito cerca di aiutare Joey, un ragazzino dei quartieri bassi, coinvolto in un caso di omicidio da Shane, l'uomo che lo ha preso per strada e che lo sfrutta per rubare in ricche case \u2013 con la complicit\u00e0 di una deejay che si sospetta abbia ucciso. All'inizio Esposito non sa come gestire Joey, finch\u00e9 non riesce a conquistare la sua fiducia mostrandogli la sua fedina penale di quando aveva la sua et\u00e0 e delle medesime cose che aveva commesso (per poi riuscire a uscirne con l'aiuto di un insegnante, che gli ha mostrato la strada giusta da percorrere). Si scopre che ad aver ucciso la deejay \u00e8 Regina, famosa cantante ma con una carriera in declino, sorpresa dalla vittima a rubare le tracce dal suo album di prossima uscita. Regina viene aiutata a trasportare via il cadavere della deejay da Shane, che Joey ha protetto per lealt\u00e0 fin quando non ha capito che per lui era solamente una pedina; Beckett non pu\u00f2 per\u00f2 dimostrare il suo coinvolgimento poich\u00e9 ha bruciato la propria auto, unica prova che lo collegava all'omicidio. Esposito avverte Shane che se lo trova a girare ancora intorno a Joey, o a qualsiasi altro ragazzino, lo uccider\u00e0 e lo far\u00e0 sembrare autodifesa: Shane si accolla cos\u00ec l'accusa di furto, e decide di accettare il consiglio di Esposito.\nVita e morte di Beau Randolph.\nTrama.\nBeau Randolph, fondatore del \u201cCollege Girls Gone Crazy\u201d, gi\u00e0 conosciuto da Castle e Beckett in una passata indagine, viene strangolato nel corso di una sua festa. Molti avrebbero voluto vedere Beau morto, per la vita \u201csconveniente\u201d e \u201cimmorale\u201d che conduceva. Tra i sospettati appare anche Scarlet Jones, l'attraente guardia del corpo della vittima, di cui Esposito rimane subito affascinato e che, non appena viene discolpata, invita a uscire. Nel frattempo, Castle scopre che Alexis ha un video blog in cui rivela informazioni personali sulla propria vita, non prendendo molto bene la cosa.\nContraccolpo.\nTrama.\nCastle e Beckett indagano sulla morte di una giovane donna ritrovata carbonizzata in un bidone. Durante le indagini scoprono un collegamento con il senatore William Bracken, il responsabile della morte della madre di Beckett. La detective \u00e8 determinata a fare giustizia ma le cose non andranno come sperato.\nLe mogli di Wall Street.\nTrama.\nLa squadra investiga sull'omicidio di una giovane star del reality show \"Le mogli di Wall Street\". Intanto Castle cerca di organizzare una bella sorpresa di San Valentino per Beckett ma il piano prende una piega inaspettata.\nNel posto sbagliato al momento sbagliato (1).\nTrama.\nLa squadra investiga sull'omicidio di un giovane, che porta alla luce un piano per rapire la figlia di un ricco uomo d'affari mediorientale. Al caso, che vede inoltre il rapimento di Alexis, lavora anche l'agente Harris dell'FBI.\nJackson Hunt (2).\nTrama.\nL'FBI sembra non avere tracce per trovare chi ha rapito Alexis. Castle decide quindi di recarsi a Parigi e di risolvere la situazione da solo. Per ritrovare la figlia ingaggia un personaggio misterioso che \u00e8 famoso per la risoluzione di casi molto intricati. Il piano per\u00f2 non va come dovrebbe e Castle si ritrova nei guai. Ad aiutarlo accorrer\u00e0 un agente segreto del governo; che si scoprir\u00e0 essere il padre di Castle e quindi il nonno di Alexis. Tutto il piano di rapimento, infatti, riguardava proprio la ragazza in modo da far uscire allo scoperto suo nonno e permettere a un mafioso russo di vendicarsi.\nSpaventata a morte.\nTrama.\nCastle e Beckett indagano sulla morte di una ragazza che sembra essere morta di paura tre giorni dopo aver visto un DVD \"maledetto\". Dopo aver visto il video, Castle si convince di essere la prossima vittima. Il caso si riveler\u00e0 uno dei pi\u00f9 spaventosi mai affrontati dalla squadra.\nIl figliol prodigo.\nTrama.\nLa squadra indaga sull'omicidio di un uomo che viene ritrovato morto all'interno di un apparecchio industriale per la produzione di dolciumi. L'omicidio li porta a una gang di criminali irlandesi di base a Staten Island il cui capo \u00e8 Bobby S. Si scoprir\u00e0 che Ryan conosce Siobhan O'Doul la proprietaria del bar in cui il clan ha la sua sede e che in passato era un agente infiltrato nella gang.\nLe vite degli altri.\nTrama.\nCastle si \u00e8 fatto male a un ginocchio e non pu\u00f2 partecipare alle indagini. Mentre lui si annoia a casa, Beckett indaga sulla morte di un agente delle tasse. Per spezzare la monotonia Castle inizia a sbirciare il palazzo di fronte dalla finestra e si ritrova testimone di quel che sembrerebbe essere un omicidio. Lo scrittore far\u00e0 di tutto per convincere la compagna che l'omicidio non \u00e8 frutto della sua mente.\nBig Foot.\nTrama.\nLa squadra trova delle impronte gigantesche sulla scena del crimine e subito Castle riconduce l'omicidio a Bigfoot. Durante le indagini la storia prende una piega inaspettata, cos\u00ec Castle e Beckett si ritroveranno a indagare su un altro omicidio, avvenuto anni prima.\nIl piccione e la quaglia.\nTrama.\nDopo la morte di un ricco uomo d'affari, Beckett viene assegnata alla protezione di Erik Vaughn, un affascinante miliardario che si trova in pericolo di vita. Castle, logorato dalla gelosia, cerca di risolvere il caso il pi\u00f9 in fretta possibile per riuscire ad allontanare Beckett da Vaughn. Intanto la detective si ritrova a riflettere sulla sua storia con lo scrittore, domandandosi se Castle la dia troppo per scontata.\nAncora.\nTrama.\nL'episodio mostrer\u00e0 la relazione tra Castle e Beckett dalla prima stagione, tutto questo mentre Beckett si trover\u00e0 a dover stare immobile su una bomba.\nIl fattore umano.\nTrama.\nUn uomo rimane ucciso nell'esplosione della sua auto. Quando Beckett e Castle arrivano sul posto si rendono conto che le indagini sono secretate. Dalle poche informazioni a loro disposizione capiscono che l'uomo \u00e8 stato ucciso da un missile lanciato da un drone. Riuscendo a entrare in sintonia con un membro dei servizi segreti, scoprono la verit\u00e0 sull'assassino. Intanto l'agente del governo, dopo aver visto Beckett al lavoro, ne ha apprezzato le grandi doti investigative e le propone una importante carica governativa a Washington.\nIl bivio.\nTrama.\nIn seguito agli eventi del caso precedente, Kate decide di fare il colloquio a Washington, ma non \u00e8 certa se accettare o meno l'occasione. Nel frattempo le indagini su una prostituta (in realt\u00e0 non una vera squillo) trovata morta, portano Castle e Beckett a indagare su uno studio legale."}
{"id": "4201282", "revid": "1543377", "url": "https://it.wikipedia.org/wiki?curid=4201282", "title": "Breaking the Code (dramma)", "text": "Breaking the Code \u00e8 un'opera teatrale scritta da Hugh Whitemore nel 1986, basata sul libro , che racconta della vita del famoso matematico e crittografo Alan Turing, in particolare il periodo che lui pass\u00f2 come crittonalista in Inghilterra contro i Tedeschi durante la seconda guerra mondiale.\nDa questa opera \u00e8 stato prodotto anche l'omonimo film.\nLa prima rappresentazione di Breaking the code nei dintorni di Londra fu presentata a Guilford il 15 settembre 1986 e successivamente al Theatre Royal nel quartiere Haymarket a Londra nel 21 ottobre 1986. La prima newyorchese ebbe luogo a Broadway al Neil Simon Theatre il 15 novembre 1987. Derek Jacobi interpret\u00f2 Alan Turing sia nelle rappresentazioni londinesi che in quelle americane. La prima nazionale italiana ha avuto luogo a Genova al Teatro Stabile (Teatro Duse) il 2 Novembre 2006, in una versione tradotta e diretta da Luca Giberti, con Jurij Ferrini nel ruolo di Alan Turing.\nTrama.\nL'opera si apre con l'ufficiale Ron Miller mentre interroga Alan Turing a causa del furto che quest'ultimo ha denunciato. Tramite domande ben precise l'ufficiale mette in difficolt\u00e0 il matematico, che in realt\u00e0 era stato derubato dal suo compagno, ma, essendo l'omosessualit\u00e0 non tollerata dal governo inglese in quegli anni, non vuole rivelare la verit\u00e0 completa. Da questo interrogatorio hanno origine diversi flashback riguardo alla vita di Alan Turing, in modo particolare riguardo al periodo durante il quale il crittografo si dedic\u00f2 a cercare di decriptare i messaggi codificati con la macchina Enigma, in possesso dell'esercito tedesco. Enigma aveva infatti un sistema molto innovativo per codificare i messaggi: era composto da tre rotori comunicanti tra loro, i quali ruotavano di una lettera in momenti diversi: il primo ruotava ogni volta che veniva digitato un tasto, il secondo ruotava ogni volta che il primo compiva un giro e il terzo ruotava di una lettera ogni volta che il secondo compiva un giro. In questo modo le combinazioni possibili per i crittonalisti aumentavano esponenzialmente rispetto al classico codice di Vigenere. Inoltre non era richiesta alcuna chiave, quindi si ritenevano i messaggi criptati da Enigma praticamente inviolabili. O almeno questo era ci\u00f2 di cui erano convinti tutti fino a quando Alan Turing non diede un importante contributo per l'invenzione del computer \u2013 il quale velocizz\u00f2 i calcoli\u00a0\u2013 e le sue teorie illuminanti. \nPer\u00f2 l'ingegno del matematico non fu sufficiente a salvarlo dalla giustizia inglese, infatti dopo un processo fu condannato ad assumere ormoni femminili che avrebbero soppresso la sua tendenza omosessuale. A causa del duro trattamento a cui fu sottoposto, Alan Turing si suicid\u00f2, mangiando una mela avvelenata.\nOpere derivate.\nIl regista Herbert Wise si ispir\u00f2 all'opera teatrale per produrre un film omonimo nel 1996, con Derek Jacobi come interprete del protagonista Alan Turing."}
{"id": "4201284", "revid": "1305772", "url": "https://it.wikipedia.org/wiki?curid=4201284", "title": "Decabromodifeniletano", "text": "Il decabromodifeniletano (abbreviato in DBDPE o TY-103) \u00e8 una sostanza chimica commercializzata sotto forma di polvere (finezza 3-5\u00a0\u00b5m) bianca inodore, insolubile sia in acqua che nei solventi organici come etanolo, benzene o acetone.\nAgisce come ritardante di fiamma, trova impiego negli estintori come sostituto del decabromodifenil etere (detto BDE-209) dal 1990.\n ed utilizzata in tutto il mondo per creare dei coloranti plastici antifiamma, plastiche per elastomeri e resine sintetiche.\nStruttura e caratteristiche.\nLo scheletro della molecola \u00e8 composto da due gruppi fenilici uniti da una catena (-CH2-CH2-). I dieci atomi di bromo uniti ai due anelli aromatici rendono la molecola stabile ad alte temperature e resistente ai raggi UV ed agli agenti chimici.\nNome.\nIl composto pu\u00f2 essere chiamato 1,2-bis(2,3,4,5,6-pentabromofenil) etano se \u00e8 considerato come una molecola di etano avente nelle posizioni 1 e 2 due pentabromofenili; oppure 1,2,3,4,5-pentabromo-6-[2-(2,3,4,5,6-pentabromofenil)-etil] benzene se considerato come una molecola di benzene a cui sono legati 5 atomi di bromo ed in posizione 6 una molecola di pentabromoetilbenzene.\nTossicit\u00e0.\nQuesta sostanza \u00e8 dannosa per l'organismo umano, provoca irritazioni polmonari e alle vie respiratorie, se utilizzata per lunghi periodi pu\u00f2 provocare tumori. Durante l'utilizzo occorre una maschera anti-polvere P2 o meglio P3 con filtro intercambiabile in carbonio.\nEffetti ambientali.\nNon sono ancora certi i suoi effetti sull'ambiente, ma \u00e8 presente nel pulviscolo atmosferico assieme ad altri bromobenzen-derivati."}
{"id": "4201285", "revid": "729019", "url": "https://it.wikipedia.org/wiki?curid=4201285", "title": "Battaglia di Tienhaara", "text": "La battaglia di Tienhaara \u00e8 stato un episodio della guerra di continuazione della seconda guerra mondiale durante il quale l'esercito finlandese, dopo aver perso Viipuri cerc\u00f2 di difendere la regione del Tienhaara dall'avanzata dell'Armata Rossa.\nContesto.\nNel giugno 1944, grazie all'offensiva Viipuri-Petroskoi, l'esercito dell'Unione Sovietica aveva travolto le difese finlandesi sull'istmo careliano ed il 20 giugno l'Armata Rossa era alle porte di Viipuri. Le forze finlandesi, prive di sufficienti munizioni e rifornimenti, non erano in grado di reggere l'urto delle unit\u00e0 corazzate sovietiche e si ritirarono disordinatamente.\nLa battaglia.\nDopo la perdita di Viipuri, il 61. reggimento di fanteria finlandese (composto principalmente da svedesi di lingua finnica), sotto il comando del tenente colonnello Marttinen, venne incaricato di difendere Tienhaara. Grazie al sostegno di un'unit\u00e0 della Luftwaffe Marttinen riusc\u00ec a respingere due attacchi sovietici.\nConseguenze.\nIl 23 giugno, non essendo riuscito a rompere le linee finlandesi, il maresciallo Leonid Govorov decise che ulteriori tentativi di penetrare in Carelia attraverso Tienhaara avrebbe comportato costi eccessivi in termini di uomini e risorse e prefer\u00ec concentrare le sue forze nella regione di Tali-Ihantala."}
{"id": "4201286", "revid": "709565", "url": "https://it.wikipedia.org/wiki?curid=4201286", "title": "Arnaldo Alberti (filologo)", "text": "Biografia.\nLe sue ricerche vertono essenzialmente sulle reciproche influenze tra le culture slava e quelle ugrofinnica, iranica e turca.\nNel 1992 inizi\u00f2 pubblicare le sue opere presso importanti case editrici (Marietti, Mondadori, Garzanti, Piemme, Utet).\nI suoi scritti sono stati tradotti in inglese, russo, polacco, tedesco, spagnolo, francese, giapponese e cinese.\nNel 1995 ha tradotto dall'estone il romanzo \"Il pazzo dello zar\" di Jaan Kross, Garzanti Editore, vincitore del \"premio internazionale Nonino\".\nSi \u00e8 occupato anche con diverse pubblicazioni linguistiche ed etnografiche di cultura e dialetti locali, in particolare del Canavese.\nIl suo volume dedicato alla Russia \u00e8 stato tradotto in numerose lingue. L'edizione in russo \u00e8 stata edita dalla \"National Geographic Society\". Le influenze iraniche sul mondo slavo sono state evidenziate anche nel suo libro Zarathustra (Piemme Editore, 1998). La ricerca ha trovato la sua completezza nella sua interpretazione e traduzione dell'Avest\u0101, la monumentale raccolta dei testi religiosi iranici. La religione che onora Ahura Mazd\u0101, il mazdaismo o Zoroastrismo, infatti, sta alla base delle concezioni teologiche e antropologiche diffusesi nel primo Millennio tra le popolazioni nomadi e stanziali, inclusi gli antichi Slavi, che abitarono il vasto territorio tra gli Urali, Caspio e Mar Nero. Il lavoro era premessa al libro sull'etnogenesi degli Slavi, edito nel 1996 (\"Gli Slavi\", Mondadori, Oscar Saggi).\n\u00c8 membro del Consiglio esecutivo della \"Soci\u00e9t\u00e9 Europ\u00e9enne de Culture\" (SEC) e segretario di redazione della rivista Comprendre; \u00e8 consulente dell'Associazione Internazionale \"G-K Cultural Services\"."}
{"id": "4201287", "revid": "767487", "url": "https://it.wikipedia.org/wiki?curid=4201287", "title": "Brandon Bair", "text": "Carriera professionistica.\nKansas City Chiefs.\nDopo non essere stato scelto nel draft, Bair firm\u00f2 il 27 luglio 2011 come free agent coi Kansas City Chiefs un contratto di 3 anni per un valore di 1,402 milioni di dollari, di cui 7.000 di bonus alla firma. Il 31 agosto 2012 venne svincolato, senza essere mai sceso in campo nella stagione regolare.\nOakland Raiders.\nIl 12 settembre, Bair firm\u00f2 un contratto di due anni del valore di 945.000 dollari con la squadra di allenamento degli Oakland Raiders. Il 28 dicembre venne promosso nel roster attivo per sostituire l'infortunato Richard Seymour. Concluse la stagione senza scendere mai in campo. Il 26 agosto 2013 venne svincolato, il giorno seguente venne inserito nella lista degli infortunati. Il 2 settembre venne svincolato dopo aver raggiunto un accordo assicurativo.\nPhiladelphia Eagles.\nNel 2013, Bair firm\u00f2 coi Philadelphia Eagles. Vi gioc\u00f2 per tre stagioni disputando 21 partite (di cui 2 come titolare) e mettendo a segno 28 tackle e 1,5 sack."}
{"id": "4201289", "revid": "1543377", "url": "https://it.wikipedia.org/wiki?curid=4201289", "title": "Jakub Vor\u00e1\u010dek", "text": "Carriera.\nVor\u00e1\u010dek \u00e8 stato la prima scelta assoluta del Canadian Hockey League (CHL) Import Draft del 2006 e ha giocato per due stagioni con l'Halifax Mooseheads nella Quebec Major Junior Hockey League (QMJHL). Ha rappresentato anche la Repubblica Ceca al campionato mondiale di hockey su ghiaccio Junior nel 2007 e nel 2008. Fu scelto come settima scelta assoluta dai Columbus Blue Jackets nel NHL Entry Draft 2007 e il 2 agosto 2007 firmo un contratto triennale, \"entry-level\" con i Blue Jackets.\nVor\u00e1\u010dek fece il suo debutto di NHL su 10 ottobre 2008 contro i Dallas Stars e nella stessa partita ha segnato il primo gol di carriera NHL; nel primo periodo riusc\u00ec a battere Marty Turco. Vor\u00e1\u010dek ha segnato 9 gol e 29 assist per 38 punti in 80 partite durante la sua stagione da rookie e ha aiutato i Blue Jackets a fare i play-off per la prima volta nella storia della franchigia. Ha fatto l'assist sul primo gol dei playoff nella storia dei Blue Jackets, segnato da R. J. Umberger.\nIl 23 giugno 2011, \u00e8 stato scambiato insieme alla scelta al primo turno 2011 (Sean Couturier) e alla scelta del terzo turno 2011 (Nick Cousins) a Philadelphia Flyers per Jeff Carter. Ha firmato un contratto di un anno con i Flyers il primo luglio, lo stesso giorno, la sua nuova squadra firm\u00f2 un contratto di un anno con il concittadino (ambedue sono infatti nati a Kladno) Jaromir Jagr. Ha segnato un gol nel suo debutto con i Flyer, segnando nel primo periodo a Tim Thomas dei Boston Bruins. Vor\u00e1\u010dek stabili un nuovo primato personale di gol realizzati in una stagione con 18 gol e anche segnato il primo gol nei playoff in carriera durante la serie contro i Pittsburgh Penguins, battendo Marc-Andr\u00e9 Fleury al 2:23 nel primo tempo supplementare di gara 1.\nVor\u00e1\u010dek ha firmato un contratto quadriennale di $17 milioni con i Flyers il 26 luglio 2012. Dovrebbe sostituire Jarom\u00edr J\u00e1gr, che ha firmato con i Dallas Stars come free agent, nella prima linea dei Flyers con Claude Giroux e Scott Hartnell. Durante il periodo del Lockout Vor\u00e1\u010dek ha firmato con la squadra ceca dell'HC Lev Praga della KHL."}
{"id": "4201297", "revid": "106908", "url": "https://it.wikipedia.org/wiki?curid=4201297", "title": "Messa di Requiem (Mozart)", "text": ""}
{"id": "4201301", "revid": "604467", "url": "https://it.wikipedia.org/wiki?curid=4201301", "title": "Anastasia Oberstolz-Antonova", "text": ""}
{"id": "4201304", "revid": "339392", "url": "https://it.wikipedia.org/wiki?curid=4201304", "title": "Demarchia", "text": ""}
{"id": "4201318", "revid": "604467", "url": "https://it.wikipedia.org/wiki?curid=4201318", "title": "Anastasia Antonova", "text": ""}
{"id": "4201319", "revid": "1543377", "url": "https://it.wikipedia.org/wiki?curid=4201319", "title": "Cupa Moldovei 1996-1997", "text": "La Cupa Moldovei 1996-1997 \u00e8 stata la sesta edizione della coppa nazionale disputata in Moldavia giocata tra l'autunno 1996 e la primavera del 1997. Vincitore della competizione \u00e8 stato lo Zimbru Chi\u0219in\u0103u che ha conquistato il diritto a partecipare alla Coppa delle Coppe 1997-1998.\nQuarti di Finale.\nIl turno di andata fu disputato il 9 marzo, quello di ritorno il 2 aprile 1997.\nSemifinale.\nIl turno di andata fu disputato il 16 aprile, quello di ritorno il 30 aprile 1997.\nFinale.\nLa finale fu disputata il 14 maggio 1997."}
{"id": "4201320", "revid": "205197", "url": "https://it.wikipedia.org/wiki?curid=4201320", "title": "Coppa di Moldavia 1996-1997", "text": ""}
{"id": "4201324", "revid": "106908", "url": "https://it.wikipedia.org/wiki?curid=4201324", "title": "Kono (personaggio)", "text": "Kono \u00e8 un personaggio immaginario nell'Universo DC. Divenne membro della Legione dei Super-Eroi nel XXX secolo, durante la \"Five Year Gap\".\nBiografia del personaggio.\nBrita An'nan \u00e8 una nativa del pianeta Sklar, una societ\u00e0 matriarcale dove la pirateria tecnologica \u00e8 comune. Sua madre, una pirata, salv\u00f2 la vita della madre di Mysa Nal. In cambio, a Brita fu donato il potere di spostare la materia nel tempo, rendendola quindi pi\u00f9 o meno densa. Quando Brita comp\u00ec cinque anni, lei e sua madre furono attaccati da un gruppo di Khundiani. Brita rese intangibile i vestiti di uno dei guerrieri Khundiani, imbarazzando l'intero gruppo e facendo di lei una nemica permanente della razza ostile.\nAnni dopo, Brita divenne una contrabbandiera sul pianeta quasi privo di regole di nome Rimbor, insieme a Jo Nah, l'ex Ultra Boy. Quando Reep Daggle (Chameleon Boy) e Rokk Krin (Cosmic Boy) riformarono la Legione dei Super-Eroi, Brita si un\u00ec a loro, adottando il nome in codice di \"Kono\". Port\u00f2 insieme a lei il suo enorme animale domestico felino \"Palla di Pelo\", inconsapevole che in realt\u00e0 era Brin Londo, l'ex Timber Wolf (cosa che scopr\u00ec successivamente).\nPost-Ora Zero.\nNella continuit\u00e0 post-\"Ora Zero\", Kono non si un\u00ec alla squadra e rimase un pirata di Sklar, che la Legione per\u00f2 cattur\u00f2.\nPost-Crisi Infinita.\nNessuno di nome Brita An'nan o Kono comparve nella terza versione della Legione. Eppure, gli eventi della miniserie \"Crisi infinita\" ricostituirono un'analogia molto vicina alla continuit\u00e0 della Legione pre-Crisi, come visto nella storia \"The Lightning Saga\" in \"Justice League of America\" e \"Justice Society of America\", e nella storia \"Superman e la Legione dei Supereroi\" in \"Action Comics\". Kono si vide brevemente quando multiple versioni della Legione si batterono contro Superboy-Prime, Time Trapper e la \"Legione dei Supercriminali\"."}
{"id": "4201330", "revid": "116467467", "url": "https://it.wikipedia.org/wiki?curid=4201330", "title": "Roberto Carvelli", "text": "\u00c8 autore di opere di narrativa, guide di viaggio e inchieste.\nSi \u00e8 laureato in lettere nel 1992 presso l'Universit\u00e0 La Sapienza di Roma con una tesi sull'opera narrativa di Tonino Guerra tra cinema e letteratura. Suoi racconti e saggi sono usciti su varie riviste: Tratti, Rendiconti, Buddismo &amp; Societ\u00e0, Carta, Kerosene, Maltese Narrazioni, Fernandel, Private, Delitti di Carta, Blue, Il Giuoco d'Assalto e Storie. Ha ideato e coordina il sito Perdersi a Roma.\n\u00c8 l'autore della voce \u201cappallottolare\u201d per il Dizionario affettivo della letteratura italiana (a cura di Matteo B. Bianchi e Giorgio Vasta - Fandango, 2008)."}
{"id": "4201333", "revid": "38120", "url": "https://it.wikipedia.org/wiki?curid=4201333", "title": "Mark Ibold", "text": "Biografia.\nNato a Cincinnati, tra la fine degli anni ottanta e l'inizio del decennio successivo ebbe la sua prima esperienza con una band, i Dustdevils, con cui pubblica, nel 1990, l'album \"Rhenyards Grin\". Nel 1992, in occasione del tour promozionale del loro disco di debutto Slanted and Enchanted, Ibold si unisce ai Pavement con cui, nel corso di una decennale carriera, pubblica cinque album, nove EP e undici singoli, prima della separazione della band, avvenuta nel 1999.\nContemporaneamente all'attivit\u00e0 con i Pavement, all'inizio del 1993, partecipa anche al progetto Free Kitten, un super-gruppo che comprendeva, oltre a lui, anche Kim Gordon dei Sonic Youth, Julie Cafritz dei Pussy Galore e Yoshimi P-We dei Boredoms. Con loro pubblica due album ed una serie di singoli, esibendosi anche in alcuni spettacoli dal vivo.\nNel 2006, dopo la separazione dei Pavement, si \u00e8 unito ai Sonic Youth per partecipare al tour promozionale del loro album Rather Ripped e, a partire dal 2009, \u00e8 diventato a pieno titolo un componente della band.\nNel 2000, \u00e8 apparso in un cameo nel terzo episodio (intitolato \" The Virgin Jerri\") della seconda stagione della sitcom televisiva Strangers with Candy con un personaggio, chiaramente autobiografico, chiamato \"Mark il bassista\". Dal 1999, quando non impegnato come musicista, lavora come barista al \"Great Jones Cafe\" di New York."}
{"id": "4201334", "revid": "1452073", "url": "https://it.wikipedia.org/wiki?curid=4201334", "title": "Rimbor", "text": "Rimbor \u00e8 un pianeta immaginario dell'Universo DC del XXX secolo, meglio noto come pianeta natale del membro della Legione dei Super-Eroi Ultra Boy.\nStoria.\nRimbor ha la reputazione di pianeta duro e grezzo dove il crimine dilaga.\nPer alcuni motivi non ben spiegati, la maggior parte della gente di Rimbor possiede dei nome che riguardano uno schema preciso: il primo nome consiste di due lettere, e il cognome di tre. Esempio: Jo Nah (Ultra Boy), \"An Ryd\" \"Mo Seh\", ecc. Naturalmente ci sono delle eccezioni.\nRimbor \u00e8 anche un luogo nella serie \"Young Justice\" dove la Justice League fu inviata da Light sotto controllo mentale ad attaccare e provocare un attacco alieno alla Terra."}
{"id": "4201346", "revid": "256896", "url": "https://it.wikipedia.org/wiki?curid=4201346", "title": "Manicomio di Teramo", "text": ""}
{"id": "4201349", "revid": "1310927", "url": "https://it.wikipedia.org/wiki?curid=4201349", "title": "O'zbekiston Professional Futbol Ligasi 2012", "text": "La Oliy Liga 2012 \u00e8 stata la 21\u00aa edizione della massima serie del campionato di calcio uzbeko disputato tra il 6 gennaio e il 21 novembre 2012. La squadra campione in carica \u00e8 il Bunyodkor Professional Futbol Klubi.\nClassifica.\nLegenda:\n\u00a0\u00a0\u00a0\u00a0\u00a0 Campione dell'Uzbekistan 2012, ammessa alla AFC Champions League 2013\n\u00a0\u00a0\u00a0\u00a0\u00a0 Ammesse alla AFC Champions League 2013\n\u00a0\u00a0\u00a0\u00a0\u00a0 Retrocessa in O\u2018zbekiston Birinchi Ligasi 2013\nNote:"}
{"id": "4201351", "revid": "110157", "url": "https://it.wikipedia.org/wiki?curid=4201351", "title": "Nokia Asha 306", "text": "Il Nokia Asha 306 \u00e8 un feature phone della Nokia.\n\u00c8 stato annunciato il 6 giugno 2012 insieme ad altri due modelli della serie Asha: il 305 e il 311."}
{"id": "4201353", "revid": "767487", "url": "https://it.wikipedia.org/wiki?curid=4201353", "title": "Trade of Innocents", "text": "Trade of Innocents \u00e8 un film del 2012 scritto e diretto da Christopher Bessette.\nTrama.\nNelle strade di una citt\u00e0 turistica nell'attuale Sud-est asiatico, una bambina aspetta il prossimo cliente in una camera d'albergo. Alex \u00e8 un investigatore impegnato contro la tratta di esseri umani, e Claire, moglie di Alex, \u00e8 entusiasta della sua nuova vita in Asia come volontaria in un rifugio post-terapia per le ragazze salvate dal traffico di esseri umani. Trame parallele si intrecciano e colpi di scena si dipanano sullo sfondo del pericoloso mondo del traffico di esseri umani, in una storia di lotta, di vita, di speranza e di riscatto nel \"commercio di innocenti\" (Trade of Innocents).\nProduzione.\nIl progetto prende vita dopo il viaggio intrapreso dal regista Christopher Bessette prima, e dai produttori William Bolthouse e Laurie Bolthouse poi, a Phnom Penh. Al loro ritorno iniziarono a lavorare insieme al progetto. Successivamente rilasciano la seguente dichiarazione: \nRiprese.\nLe riprese del film sono state effettuate completamente in Thailandia, tra cui la citt\u00e0 di Bangkok, e sono iniziate nel marzo 2011.\nBudget.\nLa pellicola ottiene un budget di circa 5,8 milioni di dollari.\nPromozione.\nIl primo trailer del film viene rilasciato l'8 agosto 2012 nelle sale statunitensi, mentre il full trailer viene pubblicato il 13 settembre.\nDistribuzione.\nIl film viene presentato al Breckenridge Festival of Film nel giugno 2012 e successivamente al Toronto Cornerstone Film Festival.\nLa pellicola viene distribuita nelle sale statunitensi a partire dal 28 settembre 2012.\nDivieto.\nIl film viene vietato ai minori di 13 anni negli Stati Uniti d'America per la presenza di \"violenza e immagini e materiale riguardante il traffico di bambini\"."}
{"id": "4201359", "revid": "287204", "url": "https://it.wikipedia.org/wiki?curid=4201359", "title": "St. Petersburg Open 2012 - Qualificazioni singolare", "text": "Le qualificazioni del singolare dello St. Petersburg Open 2012 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4201367", "revid": "110157", "url": "https://it.wikipedia.org/wiki?curid=4201367", "title": "Carnevale di Notting Hill", "text": "Carnevale di Notting Hill (\"Notting Hill Carnival\") \u00e8 una manifestazione che si tiene ogni anno a partire dal 1965 nelle strade del quartiere di Notting Hill, a Londra. L'evento viene organizzato nel mese di agosto e dura due giorni: il luned\u00ec della Bank holiday e la domenica che lo precede.\nLa sfilata \u00e8 guidata dai membri della comunit\u00e0 delle Indie occidentali londinesi. In tempi recenti grazie anche alla diffusione di foto e notizie varie sul web, il carnevale ha raggiunto una notevole fama internazionale richiamando oltre un milione di turisti all'anno, rendendo questa celebrazione tra i carnevali in strada pi\u00f9 grandi del mondo. Il carnevale si pratica anche molto in Brasile."}
{"id": "4201369", "revid": "228587", "url": "https://it.wikipedia.org/wiki?curid=4201369", "title": "Premi dipartimentali della Federazione Russa", "text": ""}
{"id": "4201371", "revid": "767487", "url": "https://it.wikipedia.org/wiki?curid=4201371", "title": "Fred Roberts (calciatore)", "text": "Carriera.\nClub.\nAttaccante, gioca la stagione 1924-1925 con i Queen's Island, squadra campione di Nordirlanda in carica. Il campionato si conclude con il secondo posto ma la squadra coglie un successo nella City Cup. Nel 1928 passa al Glentoran dove vince diverse competizioni: il torneo nazionale nell'annata 1930-1931, la County Antrim Shield nella stessa stagione, la City Cup nella stagione successiva e per due volte l'Irish Cup (1931-32 e 1932-33). In particolare Roberts domina il campionato 1931-1932 realizzando 55 marcature, che gli valgono il titolo di capocannoniere nazionale e mondiale. . Nella stagione 1933-1934 gioca per il Lisburn Distillery, con i quali vince la sua terza City Cup, per poi chiudere la carriera nella stagione 1934-1935 al Dundela.\nNazionale.\nIl 21 febbraio del 1931 Roberts \u00e8 chiamato nella Nazionale maggiore: gioca da titolare la partita contro la Scozia, pareggiata 0-0 a Belfast."}
{"id": "4201373", "revid": "287204", "url": "https://it.wikipedia.org/wiki?curid=4201373", "title": "Chmel\u00edk", "text": "Chmel\u00edk \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4201374", "revid": "287204", "url": "https://it.wikipedia.org/wiki?curid=4201374", "title": "Chmelik", "text": ""}
{"id": "4201375", "revid": "732916", "url": "https://it.wikipedia.org/wiki?curid=4201375", "title": "CFLN", "text": ""}
{"id": "4201377", "revid": "1442080", "url": "https://it.wikipedia.org/wiki?curid=4201377", "title": "St. Petersburg Open 2012 - Singolare", "text": "Il singolare dello St. Petersburg Open 2012 \u00e8 stato un torneo di tennis facente parte dell'ATP World Tour 2012.\nMarin \u010cili\u0107 era il detentore del titolo ma ha deciso di non prendere parte alla competizione.\nIn finale Martin Kli\u017ean ha sconfitto Fabio Fognini per 6-2, 6-3."}
{"id": "4201379", "revid": "287204", "url": "https://it.wikipedia.org/wiki?curid=4201379", "title": "Chornice", "text": "Chornice \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4201383", "revid": "1573940", "url": "https://it.wikipedia.org/wiki?curid=4201383", "title": "Linothele", "text": "Linothele \u00e8 un genere di ragni appartenente alla Famiglia Dipluridae.\nCaratteristiche.\n\u00c8 uno dei generi della sottofamiglia Diplurinae che non possiede un organo liriforme. Differisce dal genere Metriura perch\u00e9 ha una piccola sutura nei pressi dello sterno e per la parte basale del metatarso che nei maschi non \u00e8 distintamente curvata.\nDistribuzione.\nLe 22 specie note di questo genere sono diffuse in America meridionale, principalmente in Brasile (6 specie), in Ecuador (5 specie) e in Colombia (4 specie).\nTassonomia.\nConsiderato inizialmente un sinonimo posteriore di Diplura , da un lavoro dell'aracnologo Raven del 1980, venne rimosso da questa sinonimia a seguito di un altro studio di Raven del 1985.\nIn questo lavoro consider\u00f2 il genere un sinonimo anteriore di \"Uruchus\" , e correttamente analizz\u00f2 la posizione tassonomica di tutte le specie del genere Diplura tranne D. brachythele , D. dolichosternum e D. macrura .\nAttualmente, a giugno 2012, si compone di 22 specie:"}
{"id": "4201386", "revid": "110157", "url": "https://it.wikipedia.org/wiki?curid=4201386", "title": "Chot\u011bnov", "text": "Chot\u011bnov \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4201387", "revid": "287204", "url": "https://it.wikipedia.org/wiki?curid=4201387", "title": "Chotenov", "text": ""}
{"id": "4201388", "revid": "2091899", "url": "https://it.wikipedia.org/wiki?curid=4201388", "title": "Episodi di Bob's Burgers (prima stagione)", "text": "La prima stagione di \"Bob's Burgers\" \u00e8 andata in onda originariamente negli Stati Uniti dal 9 gennaio 2011 al 22 maggio 2011 su Fox.\nIn Italia \u00e8 stata trasmessa per la prima volta dal 21 agosto 2011 al 13 novembre 2011 su Fox.\nCarne umana.\nDopo tanto lavoro Bob \u00e8 pronto a riaprire il proprio ristorante fast-food di hamburger, e si prepara per l'inaugurazione. Allo scopo di attirare clienti nel locale, manda Gene in strada con un vassoio di piccoli assaggi da offrire ai passanti. Il ragazzo li fa cadere a terra e, come se nulla fosse accaduto, li raccoglie e li risistema sul vassoio. Alla scena ha per\u00f2 assistito Hugo, l'ispettore sanitario, che coglie l'occasione per svolgere un'ispezione nel locale, trovando varie lacune nell'organizzazione e nella pulizia. Confessa di essere l\u00ec per controllare che nel locale non si usi carne umana (voce messa in giro da Louise a scuola), e, incattivito dopo aver saputo che la sua storica fiamma Linda ha sposato Bob, se ne convince ancor prima di effettuare l'ispezione quando a causa di un pasticcio di Gene finisce nel locale una bara della vicina impresa di pompe funebri, scambiata da Linda per il suo regalo d'anniversario. Approfittando dell'influenza che ancora ha su di lui, Linda convince Hugo ad effettuare realmente l'esame, che rivela nei panini solo normalissima carne bovina. Ma quando Ron, aiutante di Hugo, corre al \"Bob's Burgers\" per informare del buon esito dell'analisi, viene malamente zittito da Bob, che sta nel frattempo accogliendo un nutrito gruppo di clienti desiderosi di sperimentare il sapore della (presunta) carne umana.\nL'intercapedine.\nLinda pulisce casa in maniera ossessiva per l'imminente visita dei suoi genitori Al e Gloria, ospiti per una notte. Convince Bob a riparare una fastidiosa perdita, a causa della quale l'uomo deve calarsi in un'intercapedine tra i muri di casa propria e del \"Bob's Burgers\". Poco allettato dall'idea di trascorrere la giornata con l'odiata suocera, che genera in lui una vera e propria repulsione, per godere di un po' di tranquillit\u00e0 finge di essere rimasto incastrato nell'intercapedine, comunicando ai familiari (che lo ascoltano dall'altra parte del muro) le direttive per mandare avanti il locale. Linda si rivolge a Teddy, il muratore fedele cliente del Burgers, per salvare il marito, ma Bob svela all'operaio la sua messa in scena e lo esorta a fingere di dover tornare il giorno successivo. Gloria, per\u00f2, decide di trattenersi anche l'indomani, e Bob, nel tentativo di uscire dall'intercapedine, vi rimane davvero incastrato, rivelando la sua farsa anche a Linda, che per ripicca decide di lasciarlo l\u00ec e bloccare i soccorsi. La situazione degenera: il \"Bob's Burgers\" piomba nel caos, Bob finisce per ammattire a causa della solitudine, e Mr. Frond, psicologo della scuola frequentata dai figli della coppia, insospettito dagli strani comportamenti insofferenti dei ragazzi, decide di effettuare un'ispezione. Sul punto di affidare i ragazzi a degli assistenti sociali, viene bloccato da Gloria, che riesce a estrarre Bob dall'intercapedine e, prima di lasciare casa della figlia, lo convincere a desistere sostenendo che, non essendo lui un padre di famiglia, non \u00e8 in grado di giudicare se Bob e Linda siano dei buoni genitori o meno.\nLa mucca sacra.\nIl \"Bob's Burgers\" \u00e8 in procinto di tagliare il traguardo dei centomila hamburger cucinati. In occasione dell'evento il documentarista Randy Watkins, che sta girando un lavoro contro il consumo della carne bovina, si piazza con la propria troupe fuori dal locale, lega a un palo la mucca Mulissa e, accusando Bob di essere un assassino di bovini, attiva un countdown della durata di cinque giorni: alla scadenza di quest'ultimo Bob dovr\u00e0 decidere se risparmiare l'animale o macellarlo per farne un hamburger. Il documentario si rivela una buona pubblicit\u00e0 per il locale sempre pi\u00f9 affollato, ma dipinge Bob come un macellaio spietato e senza cuore. Preso dai sensi di colpa, sogna la morte della mucca e, impietosito, la fa salire in casa durante una notte di pioggia. I giorni passano e Bob si affeziona sempre di pi\u00f9 a Mulissa, iniziandola a trattare come un membro della famiglia nonostante i malumori di Linda, che di nascosto riporta la mucca in strada. Quando Bob scende, per\u00f2, Mulissa non c'\u00e8 pi\u00f9: \u00e8 stata rubata dai proprietari dello \"Zoo per animali domestici di Mamma Oca\". La notte seguente la famiglia Belcher e la troupe di Randy organizzano un blitz allo zoo e recuperano l'animale, riportandolo fuori dal \"Bob's Burgers\". Allo scadere del countdown, mentre Bob e Randy litigano sul da farsi, Mulissa viene quasi investita dal furgone della Protezione Animali, morendo d'infarto. Bob sviene per lo shock e sogna di nuovo l'animale, che gli chiede di fare del suo cadavere carne per hamburger. Bob, riluttante, accetta e pu\u00f2 cos\u00ec cucinare il centomillesimo hamburger del suo locale.\nLa danza sexy.\nIn preda ad una crisi tipica della pubert\u00e0, Tina si rifiuta di svolgere il lavoro che Bob la costringe a fare nel ristorante. Portata dai fratelli minori a vedere una lezione di capoeira, si infatua del maestro brasiliano Jairo e decide di seguirne con regolarit\u00e0 le lezioni contro il volere del padre. Stanco della crescente ammirazione della figlia nei confronti del maestro e vedendola sempre pi\u00f9 assente dal lavoro, Bob si reca alla scuola di capoeira per riportarla indietro e viene sfidato da Jairo che lo batte e lo umilia: durante lo scontro infatti Bob, che a quell'ora \u00e8 solito recarsi al gabinetto, non riesce a trattenere i propri bisogni, facendoseli addosso. Vieta cos\u00ec a Tina di frequentare le lezioni finch\u00e9 lo stesso Jairo si reca al \"Bob's Burgers\" per convincerlo a tornare sui propri passi in vista del \"Troca de Cordoes\", il saggio finale durante il quale vengono assegnate le corde gialle agli allievi del corso. Linda, Gene e Louise vanno a vedere l'esibizione di Tina, mentre Bob resta al locale, troppo orgoglioso per darla vinta alla figlia. Alla fine, per\u00f2, preso dai sensi di colpa, cede, ed anzi si fa tanto prendere dall'entusiasmo da sfidare nuovamente Jairo quando questi, viste le (pessime) abilit\u00e0 di Tina nella capoeira, decide di non assegnarle la corda. Battuto nettamente ancora una volta dal maestro, Bob riesce comunque a riappacificarsi con la figlia, che per dimostrare di aver apprezzato il gesto del genitore torna a lavorare a tempo pieno al \"Bob's Burgers\".\nCena teatrale.\nDopo aver partecipato con delle amiche ad una cena con spettacolo teatrale, Linda convince il riluttante Bob ad organizzare tre serate cena-spettacolo al \"Bob's Burgers\", ribattezzato per l'occasione \"Sognatorio\". Con l'aiuto dei ragazzi e di Morty la donna organizza lo show, la cui trama vedr\u00e0 svolgersi una serie di omicidi in un obitorio. La prima serata non va per nulla bene: a causa di un eccesso di effetti speciali, il pubblico crede che Morty venga davvero assassinato e allerta la polizia. Anche la seconda serata non sembra promettente; lo spettacolo \u00e8 noioso e Tina, presa dell'ansia da palcoscenico, non riesce a pronunciare la sua unica battuta. Ma proprio quando il pubblico sta per lasciare il \"Bob's Burgers\", ecco il colpo di scena: un rapinatore con il volto coperto entra nel locale, intimando di consegnare l'incasso della serata. Nessuno, poliziotte comprese, muove un dito per aiutare Bob, convinte che la rapina sia parte dello spettacolo. Lo stesso malvivente, entrato nella parte, prima di scappare con i soldi ammalia Linda improvvisando una danza con lei. Il giorno successivo, mentre fervono i preparativi dell'ultima cena-spettacolo, l'uomo torna al \"Bob's Burgers\", confessa il misfatto e chiede, visto il successo riscosso, di poter nuovamente prendere parte al musical. Dinanzi al rifiuto di Bob, il giovane per ripicca estrae la pistola e lo rapina ancora, venendo catturato poco dopo dalla polizia. Senza di lui l'ultimo spettacolo si rivela un nuovo flop: il pubblico si aspetta il colpo di scena che non arriva, nonostante Bob, all'ultimo momento, decida di fingersi un ladro e improvvisare con pessimi esiti una rapina. L'azione del marito, per\u00f2, rende lo stesso felice Linda e riesce a liberare Tina dalla sua ansia, facendole pronunciare finalmente la sua battuta.\nBuon compleanno Tina.\nIl tredicesimo compleanno di Tina si avvicina e la ragazza rivela ai propri genitori di sognare una festa nel \"Bob's Burgers\", adibito per l'occasione a discoteca, durante la quale baciare Jimmy Pesto Jr, figlio dell'odiato rivale di Bob. Per far fronte agli alti costi del party, Bob chiede una proroga del pagamento dell'affitto di due settimane al signor Fischoeder, che respinge la richiesta ma gli offre un posto come tassista notturno per arrotondare i guadagni. L'uomo inizia cos\u00ec la sua nuova, doppia vita, sopportando la stanchezza per amore della figlia e facendo amicizia con un gruppo di travestiti, assidui clienti del taxi. Tina inizia a distribuire gli inviti per la festa a scuola, ma viene a sapere che il suo amato Jimmy non potr\u00e0 venire a causa delle rivalit\u00e0 tra i loro genitori. Bob si reca cos\u00ec al ristorante dei Pesto, pregando Jimmy Sr di cambiare idea: quest'ultimo, inflessibile, gli dice che dar\u00e0 il permesso al figlio solo se Bob si taglier\u00e0 i suoi storici baffi, e glieli porter\u00e0 come trofeo in un sacchetto di plastica. Bob rifiuta e ha un battibecco con Tina, per la quale il party non avrebbe senso senza Jimmy, e la mattina seguente torna ubriaco da lavoro, addormentandosi fino all'inizio della festa. Uno dopo l'altro arrivano al \"Bob's Burgers\" tutti i suoi amici travestiti che aveva invitato, senza pi\u00f9 ricordarsene, durante la sbornia. Questi spiegano a Tina tutti i sacrifici che il padre ha fatto per lei, ma proprio quando la ragazza si appresta a scusarsi col padre e dimostrare tutto il suo affetto, Bob esce dalla toilette con i baffi tagliati, deciso ad accontentare fino in fondo la figlia. I travestiti gli rivelano che Jimmy Pesto Sr \u00e8 solito frequentare i loro ambienti e Bob si reca al ristorante rivale, ottenendo la presenza di Jimmy Jr alla festa dopo aver minacciato di spifferare questo segreto a tutti i clienti. Arrivato al \"Bob's Burgers\", il ragazzo si avvicina subito a Tina e i due, dopo aver ballato insieme, si baciano.\nBed &amp; Breakfast.\nLinda ha deciso di convertire l'appartamento dei Belcher in un bed and breakfast, costringendo Tina e Gene a condividere con lei e Bob la camera matrimoniale: la stanza di Tina \u00e8 occupata dall'entomologo Javed Fazel e dalla sua collezione di scarafaggi, quella di Gene dai coniugi Ed e Nora Samuels. Linda pianifica ogni cosa nei minimi dettagli, compreso una serie di imbarazzanti attivit\u00e0 di gruppo alle quali obbliga i malcapitati ospiti a partecipare. Il giorno seguente Bob si lamenta con Teddy del disordine che regna nella casa: questi per\u00f2 si rivela entusiasta dell'idea, e chiede a Linda di potervi soggiornare. L'ospite \"perfetto\", come \u00e8 subito ribattezzato dalla donna, dovr\u00e0 stare in camera di Louise, che accoglie con rabbia la notizia e giura vendetta al muratore. La situazione precipita. Durante la notte Louise ruba la boccetta di feromoni di Javed e ne spruzza il contenuto sul volto di Teddy che, per nulla infastidito dall'accaduto, si ritrova al mattino la faccia ricoperta di scarafaggi. La bambina viene per\u00f2 a scoprire che la pi\u00f9 grande paura di Teddy sono gli uomini che indossano costumi di animali, fobia generata dal trauma di aver visto la propria moglie a letto con un uomo travestito da foca. Chiama cos\u00ec una compagnia di figuranti in costumi da animali e ne assolda una dozzina, causando una reazione violenta da parte di Teddy, che li aggredisce una volta giunti al bed and breakfast. Intanto Linda, sempre pi\u00f9 stressata e incollerita per la poca partecipazione degli ospiti, che vorrebbero lasciare la struttura, chiude Javed e i coniugi Samuels nelle proprie camere, salvo poi perderne le chiavi. Bob riesce a farla rinsavire e a farle chiedere scusa a Louise, la quale accetta di aiutare la madre a liberare gli ospiti grazie alla sua abilit\u00e0 nello scassinare serrature. Ma se l'entomologo neanche si accorge di essere stato chiuso dentro, i Samuels vengono colti in flagrante nell'atto di calarsi gi\u00f9 dalla finestra, e vengono lasciati liberi da Linda solo dopo aver promesso di fare buona pubblicit\u00e0 alla struttura. La situazione torna alla normalit\u00e0, con Louise che pu\u00f2 finalmente riavere la sua stanza e Teddy che riesce a sconfiggere la propria paura invitando una delle persone in costume (che erroneamente crede essere una donna) ad uscire con lui.\nLa fiera dell'arte.\nLinda chiede a Bob di lasciare che sua sorella esponga i propri quadri nel ristorante, durante la settimana dell'arte. Bob acconsente, ma si trover\u00e0 nei guai.\nSpaghetti Western e polpette.\nDa quando Bob e Gene iniziano a vedere classici film western, legano sempre di pi\u00f9, facendo sentire Louise esclusa.\nLa guerra degli hamburger.\nIl proprietario del locale di Bob gli rivela che il suo rivale, Jimmy Pesto, ha intenzione di prendersi il Bob's Burger per ampliare il suo ristorante.\nWeekend da Mort.\nMentre il ristorante rimane chiuso per una disinfestazione, tutta la famiglia di Bob \u00e8 costretta a passare il fine settimana da Mort, l'impresario delle pompe funebri.\nLa sagra dell'aragosta.\nAnche se l'annuncio di una tempesta ha fatto cancellare gli eventi della sagra dell'aragosta, Bob decide di tenere aperto il locale per la sua festa preferita.\nTorpedo.\nL'eroe di Bob, un ex campione di baseball ormai fallito, entra a far parte della squadretta della citt\u00e0. Lui e Bob diventano amici, ma non tutto andr\u00e0 bene."}
{"id": "4201392", "revid": "239447", "url": "https://it.wikipedia.org/wiki?curid=4201392", "title": "Hockey Club Como", "text": ""}
{"id": "4201394", "revid": "110157", "url": "https://it.wikipedia.org/wiki?curid=4201394", "title": "Chotovice (Pardubice)", "text": "Chotovice \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4201395", "revid": "834", "url": "https://it.wikipedia.org/wiki?curid=4201395", "title": "Me\u00e4nkieli", "text": ""}
{"id": "4201400", "revid": "110157", "url": "https://it.wikipedia.org/wiki?curid=4201400", "title": "Chrastavec", "text": "Chrastavec \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4201401", "revid": "339392", "url": "https://it.wikipedia.org/wiki?curid=4201401", "title": "FCF Como 2000", "text": ""}
{"id": "4201403", "revid": "834", "url": "https://it.wikipedia.org/wiki?curid=4201403", "title": "Dialetto miceneo", "text": ""}
{"id": "4201405", "revid": "110157", "url": "https://it.wikipedia.org/wiki?curid=4201405", "title": "\u010cist\u00e1 (Pardubice)", "text": "\u010cist\u00e1 \u00e8 un comune della Repubblica Ceca facente parte del distretto di Svitavy, nella regione di Pardubice."}
{"id": "4201406", "revid": "392845", "url": "https://it.wikipedia.org/wiki?curid=4201406", "title": "Notting Hill Carnival", "text": ""}
{"id": "4201408", "revid": "599013", "url": "https://it.wikipedia.org/wiki?curid=4201408", "title": "Gale Gilbert", "text": "Carriera professionistica.\nGilbert \u00e8 l'unico giocatore della storia della NFL ad aver fatto di parte di squadre che hanno raggiunto il Super Bowl per cinque anni consecutivi. Fu membro dei Bills, che disputarono 4 Super Bowl consecutivi (XXV- XXVIII) e dei Chargers, che giocarono il Super Bowl XXIX. Le squadre di Gilbert persero tutte e cinque le sfide.\nFamiglia.\n\u00c8 il padre del quarterback della NFL Garrett Gilbert."}
{"id": "4201409", "revid": "298229", "url": "https://it.wikipedia.org/wiki?curid=4201409", "title": "3000 m marcia", "text": ""}
{"id": "4201411", "revid": "298229", "url": "https://it.wikipedia.org/wiki?curid=4201411", "title": "3000 metri marcia", "text": ""}
{"id": "4201412", "revid": "72396", "url": "https://it.wikipedia.org/wiki?curid=4201412", "title": "Chattanooga Choo Choo", "text": ""}
{"id": "4201414", "revid": "298229", "url": "https://it.wikipedia.org/wiki?curid=4201414", "title": "Marcia 3000 metri", "text": ""}
{"id": "4201415", "revid": "298229", "url": "https://it.wikipedia.org/wiki?curid=4201415", "title": "Marcia 3000 m", "text": ""}
{"id": "4201419", "revid": "1305772", "url": "https://it.wikipedia.org/wiki?curid=4201419", "title": "Romo", "text": ""}
{"id": "4201422", "revid": "1442080", "url": "https://it.wikipedia.org/wiki?curid=4201422", "title": "St. Petersburg Open 2012 - Doppio", "text": "Il doppio dello St. Petersburg Open 2012 \u00e8 stato un torneo di tennis facente parte dell'ATP World Tour 2012.\nColin Fleming e Ross Hutchins erano i detentori del titolo ma sono stati sconfitti nei quarti di finale da Martin Kli\u017ean e Filip Pol\u00e1\u0161ek.\nRajeev Ram e Nenad Zimonji\u0107 hanno sconfitto in finale Luk\u00e1\u0161 Lacko e Igor Zelenay per 6-2, 4-6, [10-6]."}
{"id": "4201424", "revid": "834", "url": "https://it.wikipedia.org/wiki?curid=4201424", "title": "Milio", "text": ""}
{"id": "4201431", "revid": "52627844", "url": "https://it.wikipedia.org/wiki?curid=4201431", "title": "Ansaldobreda S.p.A.", "text": ""}
{"id": "4201432", "revid": "52627853", "url": "https://it.wikipedia.org/wiki?curid=4201432", "title": "AnsaldoBreda S.p.A.", "text": ""}
{"id": "4201434", "revid": "52627863", "url": "https://it.wikipedia.org/wiki?curid=4201434", "title": "AnsaldoBreda S.P.A.", "text": ""}
{"id": "4201435", "revid": "287204", "url": "https://it.wikipedia.org/wiki?curid=4201435", "title": "Ivan V\u0103l\u010danov", "text": "Carriera.\nClub.\nGiocatore prima del \u010cavdar Etropole e poi del Montana, il 28 agosto 2012 firma per il Novara Calcio con la formula del prestito con diritto di riscatto. Non scende mai in campo con la prima squadra in partite ufficiali, e dopo 11 presenze con la squadra Primavera, a fine stagione non viene riscattato e fa ritorno al \u010cavdar Etropole.\nNazionale.\nTra il 2010 e il 2012 ha disputato 4 partite con la nazionale Under-21 della Bulgaria, di cui due valide per le qualificazioni ai campionati europei di categoria."}
{"id": "4201436", "revid": "2215945", "url": "https://it.wikipedia.org/wiki?curid=4201436", "title": "Indoor Football League", "text": "La Indoor Football League (IFL) \u00e8 una lega professionistica di football americano indoor. La lega fu fondata nel 2008 dalla fusione dell'Intense Football League e della United Indoor Football.\n\u00c8 la maggiore lega nordamericana di questa disciplina sportiva, essendo quella attiva da pi\u00f9 tempo e avendo il maggior numero di squadre partecipanti rispetto a qualsiasi altra lega di football indoor.\nIl quartier generale della lega si trova a Grand Island (Nebraska).\nStoria.\nNel 2008, due leghe di football indoor (la United Indoor Football League e la Intense Football League) hanno deciso di sciogliere le rispettive organizzazioni e fondersi per diventare la nuova Indoor Football League. Subito dopo, la giovane lega inizi\u00f2 a ricevere richieste da squadre di altre leghe in tutta l'America. L'IFL ha gareggiato con 19 squadre nella sua stagione inaugurale 2009. Quell'anno i Billings Outlaws sconfissero il River City Rage e fu incoronato primo campione dello United Bowl.\nIl campionato ha fatto molta strada da quella stagione inaugurale. Nel 2018, l'IFL ha celebrato il suo decimo anniversario di stagione e ha registrato la pi\u00f9 alta partecipazione per partita nella storia del campionato. Con obiettivi comuni di intrattenere i fan nelle comunit\u00e0 IFL in tutti gli Stati Uniti e sviluppare giocatori talentuosi e meritevoli per giocare al livello successivo, l'IFL ha sviluppato un modello forte che le ha permesso di sopravvivere ai suoi concorrenti e diventare il campionato di football indoor pi\u00f9 longevo d'America. .\nPrima della stagione 2020, l'IFL ha concordato un accordo storico con la famiglia di Steve Germain che ha acquisito i diritti sulle sponsorizzazioni nazionali, sulla pubblicit\u00e0, sui diritti di trasmissione, sulle licenze, sul marketing e sulle comunicazioni della lega. Questo accordo ha fornito, per la prima volta, una sponsorizzazione a livello nazionale e uno sforzo di vendita delle trasmissioni per l'IFL, creando anche nuovi flussi di entrate sia per la lega stessa sia per le squadre. \nSquadre.\nEx partecipanti.\nSquadra di Abilene (Texas). \nLa squadra lascia l'IFL nel 2010. Nel 2013 cessa le attivit\u00e0.\nSquadra di Anchorage (Alaska). \nFondata nel 2006, ha partecipato per due stagioni nell'Intense Football League prima di entrare nell'IFL in seguito alla fusione. Gioca nella stagione 2009 e nella stagione 2010, dopo nove partite, dichiara fallimento e viene sciolta.\nSquadra di Amarillo, (Texas).\nLascia l'IFL dopo la stagione 2011. Adesso gioca nella Champions Indoor Football.\nSquadra originariamente prevista per Wasilla, (Alaska).\nEra stata annunciata come squadra partecipante dell'IFL nel 2010 ma le difficolt\u00e0 tra la propriet\u00e0 e l'head coach hanno creato problemi di locazione. La franchigia quindi si trasfer\u00ec e divenne Kent Predators, locata a Kent (Washington). \nUn'altra squadra con il nome di Arctic Predators gioc\u00f2 nell'American Indoor Football Association.\nSquadra di Prescott Valley, (Arizona).\nUnitasi all'IFL nel 2011, cess\u00f2 le attivit\u00e0 poco prima della fine della stagione stessa.\nSquadra di Austin, (Texas).\nEntr\u00f2 nell'IFL nel 2010 e dopo una sola stagione chiuse i battenti.\nSquadra di Billings, (Montana).\nSi un\u00ec all'IFL nel 2009 e fu la prima squadra a laurearsi campione della lega. Sconfisse nel primo United Bowl della lega i RiverCity Rage. Biss\u00f2 nuovamente il risultato l'anno successivo nello United Bowl 2010, battendo i Sioux Falls Storm.\nLa squadra cess\u00f2 di esistere l'anno seguente per mancanza di fondi, anche a seguito di un violento tornado che colp\u00ec la citt\u00e0 (danneggiando gravemente l'arena della squadra).\nSquadra di Billings, (Montana).\nSi unirono all'IFL nel 2015 come team di espansione, riportando il football indoor a Billings dopo 5 anni. Nel 2017 la squadra cessa di esistere poich\u00e9 il proprietario non trov\u00f2 nessun compratore."}
{"id": "4201441", "revid": "1605525", "url": "https://it.wikipedia.org/wiki?curid=4201441", "title": "Mario Raffaele Conti", "text": "Biografia.\nNel 1982 inizia a collaborare con Avvenire, L'Ordine di Como, Eva Express, Famiglia Tv, La Notte, e dal 1990 entra nella redazione di Oggi dove fino al 2017 \u00e8 stato caporedattore all\u2019ufficio centrale. Negli anni Ottanta \u00e8 stato conduttore radiofonico a Radio Monte Carlo: in quel periodo era stata affiancata a Luisella Berrino, Roberto Arnaldi e Awanagana una nuova redazione di dj e giornalisti, tra cui Max Pagani, Marco Odino e Manuela De Vito. Tra il 1984 e il 1986 ha condotto le trasmissioni radiofoniche \"\"Radici\", \"Orizzonti Perduti\" e in coppia con Marco Odino, \"La patata bollente\"\". Come autore ha scritto i testi delle canzoni del duo iDocs - Rosati &amp; Conti (con cui ha registrato due album, \"E poi\" e \"Naviglio Swing\"). Inoltre, la canzone \"E Poi, ce la puoi fare\" scritta con Edoardo Rosati \u00e8 diventata l\u2019inno delle \"Pink is Good\" della Fondazione Veronesi, con l\u2019arrangiamento di Roberto Cacciapaglia. Dal 2018 collabora con la rivista Yoga Journal. "}
{"id": "4201443", "revid": "151734", "url": "https://it.wikipedia.org/wiki?curid=4201443", "title": "Anticoagulanti orali", "text": ""}
{"id": "4201445", "revid": "767487", "url": "https://it.wikipedia.org/wiki?curid=4201445", "title": "Butter (film 2011)", "text": "Butter \u00e8 un film del 2011 diretto da Jim Field Smith.\nLa commedia, distribuita nei cinema di Stati Uniti e Canada dal 5 ottobre 2012, \u00e8 stata da alcuni ritenuta una satira delle Primarie Democratiche Americane del 2008.\nTrama.\nDestiny \u00e8 una bambina ospitata in un centro sociale dall'Iowa, in quanto figlia di una tossicodipendente. A 10 anni, dopo diverse brevi esperienze in famiglie inadatte, viene affidata agli amorevoli Ethan e Jill Emmet. Durante una visita all'annuale Fiera dello Stato dell'Iowa, finisce per sbaglio nella teca in cui \u00e8 esposta l'opera vincitrice di una competizione di sculture di burro, una riproposizione dell'Ultima Cena, e termina da sola le rifiniture del Sacro Graal, suscitando grande stupore soprattutto nell'autore della stessa, Bob Pickler.\nBob ha vinto il premio per la migliore scultura di burro alla Fiera ogni anno per 15 anni, e a causa di ci\u00f2 gli viene chiesto di non prendere parte alla nuova edizione per dare anche agli altri partecipanti una possibilit\u00e0 di vittoria. La moglie di Bob, Laura, donna molto competitiva e ambiziosa, si infuria quando apprende la notizia e decide di recarsi a casa dell'organizzatore della gara per protestare. Intanto Bob, accusato di inerzia dalla moglie, si reca in un locale a luci rosse dove viene irretito dalla spogliarellista Brooke con la quale contratta un rapporto sessuale nella sua auto, bruscamente interrotto dalla moglie Laura che, avvistatili li tampona violentemente con la sua auto.\nLaura decide di partecipare in prima persona alla competizione di sculture della propria contea, alla quale si iscrivono anche Destiny, Carol-Ann Stevenson (un'ammiratrice di Bob) e Brooke. Quest'ultima ha l'unico scopo di tormentare i Pickler, sia perch\u00e9 Bob le deve ancora 600 dollari per la sua prestazione sia perch\u00e9 odia Laura dopo l'increscioso incidente. Alla gara Destiny si afferma confermando il suo talento, mentre Laura, pur capace di realizzare un'opera tecnicamente valida, giunge seconda e non si qualifica per la finale di stato.\nIntanto Brooke sempre per recuperare la somma che le era stata promessa, entra a casa Pickler grazie alla figlia Kaitlin. Questa, attratta dallo charme della seducente Brooke finisce per avere un rapporto sessuale con lei. Kaitlin \u00e8 felice della nuova amica Brooke, della quale ammira lo stile alternativo e il carattere, mentre questa la frequenta solo fino a quando non le viene consegnata la sua famosa ricompensa, nel frattempo salita a 1.200 dollari. Allo stesso tempo, Laura si concede ad un venditore di auto usate nonch\u00e9 ex-fidanzato dei tempi del liceo, Boyd Bolton, per convincerlo a dare falsa testimonianza allo sceriffo della contea dicendogli di essere stato pagato da Ethan per aiutare Destiny a vincere la competizione. Laura ottiene cos\u00ec l'annullamento della gara e l'organizzazione di una nuova sfida di spareggio tra lei e Destiny.\nBrooke, con l'intera somma ottenuta da Kaitlin, compra un set di coltelli professionali per Destiny, per aiutarla a sconfiggere l'odiata Laura. Destiny, tornata a casa, trova un'assistente sociale che la informa della morte della mamma biologica consegnandole una bella foto della stessa.\nNella sfida decisiva Laura realizza una replica della macchina di John F. Kennedy nel momento in cui fu assassinato, mentre Destiny scolpisce la sua mamma biologica che tiene in braccio lei da piccola seduta su una sedia a dondolo. Prima del giudizio finale l'opera di Destiny viene misteriosamente rovinata usando il calore di una torcia. Sicura di perdere la gara, la bambina incontra Laura nel bagno e le offre il suo perdono per l'ultima malefatta. Laura spiega che per lei vincere la gara significa molto pi\u00f9 di quanto la piccola possa mai comprendere, mentre lei cos\u00ec giovane e cos\u00ec talentuosa ha ancora innumerevoli possibilit\u00e0 per realizzarsi.\nDestiny, nonostante il sabotaggio, vince nuovamente la competizione riuscendo anche nell'impresa di far tornare ragionevole Laura.\nQualche mese dopo, Destiny, campionessa statale di scultura col burro, \u00e8 stata adottata ufficialmente dagli Emmet mentre Laura \u00e8 impegnata nella campagna per l'elezione del Governatore dell'Iowa, dove concorre perch\u00e9 pare abbia avuto una visione da Dio che le ha detto di candidarsi...\nProduzione.\nIl via libera al progetto avviene nel febbraio 2010, quando l'attrice, qui anche produttrice, Jennifer Garner dichiara:\nRiprese.\nLe riprese del film sono state effettuate nello stato della Louisiana (Stati Uniti d'America) tra le citt\u00e0 di Shreveport e Bossier City. Sono iniziate il 6 aprile e concluse il 19 maggio 2010.\nCast.\nJim Carrey era stato avvicinato al progetto, ma non ne fece mai parte. Kate Hudson fu scelta per il ruolo di Brooke, ma rifiut\u00f2 per fare il film \"Something Borrowed - L'amore non ha regole\" e fu rimpiazzata da Olivia Wilde.\nDistribuzione.\nLa pellicola viene presentata in vari festival cinematografici:\nIl film viene rilasciato nelle sale cinematografiche statunitensi a partire dal 5 ottobre 2012, in un numero limitato di copie, contemporaneamente al servizio video on demand.\nDivieto.\nIl film viene vietato ai minori di 17 anni (nella classificazione americana equivale alla lettera \"R\") per la presenza di \"linguaggio e contenuti sessuali\".\nIncassi.\nIl film ha incassato in totale 175.706 $ di cui in patria 105.018 $, mentre all'estero (Portogallo, Singapore e Sudafrica) 70.688 $"}
{"id": "4201449", "revid": "599013", "url": "https://it.wikipedia.org/wiki?curid=4201449", "title": "Eustaquio de Escand\u00f3n", "text": "Partecip\u00f2 al torneo di polo della II Olimpiade di Parigi del 1900. La sua squadra, formata anche dai suoi fratelli Manuel e Pablo, fu sconfitta in semifinale e si aggiudic\u00f2 cos\u00ec la medaglia di bronzo."}
{"id": "4201451", "revid": "422900", "url": "https://it.wikipedia.org/wiki?curid=4201451", "title": "Eustaquio de Escand\u00f3n y Barr\u00f3n", "text": ""}
{"id": "4201455", "revid": "113757", "url": "https://it.wikipedia.org/wiki?curid=4201455", "title": "Danmarks Havn", "text": ""}
{"id": "4201456", "revid": "767487", "url": "https://it.wikipedia.org/wiki?curid=4201456", "title": "Episodi di Bob's Burgers (seconda stagione)", "text": "La seconda stagione di \"Bob's Burgers\" \u00e8 andata in onda originariamente negli Stati Uniti dall'11 marzo 2012 al 20 maggio 2012 su FOX.\nIn Italia \u00e8 stata trasmessa per la prima volta dal 26 agosto 2012 al 21 ottobre 2012 su Fox.\nIl tesoro di Caffrey.\nPer cercare un tesoro Tina, Gene, Louise, Ollie, Andy e Jimmy Jr. si avventurano di notte in un edificio di caramelle che sta per essere demolito. Dovranno essere Bob e Linda a portarli fuori prima della distruzione del palazzo.\nBob eroe per caso.\nQuando la rapina nella banca lungo la strada va male, Bob si ritrova al centro di una crisi come ostaggio dei criminali.\nNuoto sincronizzato.\nI ragazzi trovano un originale modo per evitare le lezioni di ginnastica a scuola. Intanto Bob d\u00e0 il 'benvenuto' ad una nuova macchina per i gelati.\nIl boss degli hamburger.\nBob si fissa con un videogioco della vecchia scuola, in cui si devono capovolgere gli hamburger: vuole battere il record, che appartiene all'odiato Jimmy Pesto.\nProblemi ambulanti.\nBob decide di prendere in considerazione una proposta di Randy, quella di comprare un furgone-ristorante per vendere il cibo a 'portar via' di Bob's Burger pi\u00f9 comodamente.\nDr. Yap.\nMentre \u00e8 malato, Bob scambia Gayle per sua moglie, e la bacia. Lei si innamora di lui, e ora Bob non sa come comportarsi.\nMorsi e rimorsi.\nBob \u00e8 seccato: ha scoperto che un critico gastronomico tanto famoso quanto maligno ha fatto una recensione negativa al suo ristorante.\nCattivissima Tina.\nTina sta crescendo, e inizia a frequentare la 'cattiva ragazza' Tammy, anche per potersi avvicinare a Jimmy Pesto Jr.\nBeefsquatch.\nBob \u00e8 invitato ad apparire in un talk show della mattina. Qualcosa roviner\u00e0 tutto, a partire dal set della trasmissione."}
{"id": "4201458", "revid": "30610", "url": "https://it.wikipedia.org/wiki?curid=4201458", "title": "Istero-annessiectomia", "text": "L'istero-annessiectomia \u00e8 un intervento chirurgico che consiste nell'asportazione dell'utero e dei suoi annessi, tube di Falloppio e ovaie.\nPu\u00f2 essere eseguito per via sia laparotomica (aprendo l'addome), sia laparoscopica (introducendo gli strumenti mediante piccoli fori e asportando l'utero e le ovaie attraverso la vagina).\nQuesto intervento preclude irreversibilmente la capacit\u00e0 di procreazione nella donna."}
{"id": "4201460", "revid": "599013", "url": "https://it.wikipedia.org/wiki?curid=4201460", "title": "Manuel de Escand\u00f3n", "text": "Partecip\u00f2 al torneo di polo della II Olimpiade di Parigi del 1900. La sua squadra, formata anche dai suoi fratelli Eustaquio e Pablo, fu sconfitta in semifinale e si aggiudic\u00f2 cos\u00ec la medaglia di bronzo.\nManuel divenne marchese di Villavieja."}
{"id": "4201463", "revid": "1354930", "url": "https://it.wikipedia.org/wiki?curid=4201463", "title": "Grand Prix de Fourmies 2012", "text": "Il Grand Prix de Fourmies 2012, ottantesima edizione della corsa e valida come evento dell'UCI Europe Tour 2012, si svolse il 9 settembre 2012, per un percorso totale di 200\u00a0km. Fu vinto dal danese Lars Bak, che giunse al traguardo con il tempo di 4h45'01\" alla media di 42,1\u00a0km/h.\nAl traguardo 143 ciclisti portarono a termine il percorso."}
{"id": "4201464", "revid": "729019", "url": "https://it.wikipedia.org/wiki?curid=4201464", "title": "Pablo de Escand\u00f3n", "text": "Partecip\u00f2 al torneo di polo della II Olimpiade di Parigi del 1900. La sua squadra, formata anche dai suoi fratelli Eustaquio e Manuel, fu sconfitta in semifinale e si aggiudic\u00f2 cos\u00ec la medaglia di bronzo."}
{"id": "4201465", "revid": "422900", "url": "https://it.wikipedia.org/wiki?curid=4201465", "title": "Manuel de Villavieja Escand\u00f3n y Barr\u00f3n", "text": ""}
{"id": "4201466", "revid": "422900", "url": "https://it.wikipedia.org/wiki?curid=4201466", "title": "Pablo de Escand\u00f3n y Barr\u00f3n", "text": ""}
{"id": "4201476", "revid": "106852009", "url": "https://it.wikipedia.org/wiki?curid=4201476", "title": "Guillermo Hayden Wright", "text": "Partecip\u00f2 al torneo di polo della II Olimpiade di Parigi del 1900. La sua squadra, formata anche dai tre fratelli Escand\u00f3n, fu sconfitta in semifinale e si aggiudic\u00f2 cos\u00ec la medaglia di bronzo."}
{"id": "4201481", "revid": "1543377", "url": "https://it.wikipedia.org/wiki?curid=4201481", "title": "Vittorio Genovesi", "text": "Biografia.\nEntr\u00f2 nella Compagnia di Ges\u00f9 a 15 anni di et\u00e0 e ricopr\u00ec nella Chiesa cattolica numerosi incarichi importanti fra cui quello di innografo della Congregazione dei Riti (1942) e consultore della Congregazione del Concilio.\nVittorio Genovesi \u00e8 ricordato soprattutto come poeta in lingua latina. Partecip\u00f2 nove volte al Certamen poeticum Hoeufftianum di Amsterdam conseguendo per tre volte la medaglia d'oro del primo premio e otto volte la gran lode.\nFu membro dell'Accademia dell'Arcadia, dell'Istituto nazionale di studi romani, del Centro di studi ciceroniani."}
{"id": "4201482", "revid": "15756", "url": "https://it.wikipedia.org/wiki?curid=4201482", "title": "Episodi di Bob's Burgers (terza stagione)", "text": "La terza stagione di \"Bob's Burgers\" \u00e8 in onda originariamente negli Stati Uniti dal 30 settembre 2012 al 12 maggio 2013 su FOX.\nIn Italia \u00e8 trasmessa per la prima volta dal 18 agosto 2013 al 26 gennaio 2014 su Fox.\nMoto e beb\u00e8.\nUn gruppo di motociclisti si raduna al ristorante per onorare il loro capo perduto.\nIntanto, Louise ha una crisi di nervi perch\u00e9, passeggiando per strada, un bullo le ruba le sue orecchie da coniglio. La ragazzina far\u00e0 di tutto per riprendersele e inizier\u00e0 a pedinare giorno per giorno il bulletto finch\u00e9 non riavr\u00e0 quello che le spetta.\nDolcetto o scherzetto.\nI ragazzi decidono di passare la notte di Halloween da soli, facendo il loro giro di 'dolcetto o scherzetto' in autonomia, senza Bob e Linda. Ma siccome in citt\u00e0 non riescono a racimolare dolcetti, prendono in traghetto per l'isola di Kingshead. Arrivati l\u00ec raccolgono molte caramelle, ma arrivano tre bulli a rovinare il divertimento.\nNel frattempo, Bob e Linda sono alla festa annuale di Teddy.\nBob licenzia tutti.\nBob riceve un pacco dalla signora che abita nella casa dove era nato. Dentro la scatola ci sono vecchi giocattoli che gli fanno ricordare la sua infanzia, priva di divertimento a causa del padre severo. Bob si rende conto che lui stesso \u00e8 un padre rigido tanto da privare i suoi figli delle vacanze estive. Decide cos\u00ec di licenziarli e di far godere ai ragazzi il loro riposo. Ma Tina, Gene e Louise si annoiano senza un lavoro e chiedono a Bob di farsi riassumere. Il padre rifiuta perch\u00e9 ha gi\u00e0 trovato un sostituto: Mickey, il rapinatore di banche appena uscito di prigione. Cos\u00ec ragazzi trovano un altro lavoro: vengono assunti da una coppia hippie. Louise \u00e8 incaricata di consegnare scatole di mirtilli che, a sua insaputa, hanno un doppio-fondo nel quale ci nascondono la marijuana e Tina e Gene aiutano alla fattoria i due signori a coltivarla.\nAvventura in alto mare.\nLa cucina di Bob impressiona a tal punto il capitano di una nave, che Bob e la sua famiglia vengono invitati per una sera su una nave da crociera. Il cuoco dovr\u00e0 cucinare una cena a base di hamburger per il capitano e, nel frattempo, la sua famiglia potr\u00e0 godere di tutti i servizi della nave. Mentre Bob incontra un cuoco pazzo che \u00e8 nella cucina della nave da anni, Linda si scotta al sole e vince al casin\u00f2, Tina si innamora del signore che fa i massaggi, Gene si innamora del pupazzo di un ventriloquo che lo sfrutter\u00e0 per guadagnare soldi e Louise si fa allungare smisuratamente le unghie con una manicure. La sera viene servita la cena di Bob, il quale si accorge che la nave \u00e8 partita per mare e che il capitano \u00e8 un folle che non permette a nessuno di scendere dall'imbarcazione. Con l'aiuto della famiglia, Bob cercher\u00e0 di mettere in atto un ammutinamento per tornare alla terraferma.\nGrazie al ringraziamento.\nBob \u00e8 ansioso di celebrare in pace la sua festa preferita, il Ringraziamento. Ma il signor Fischoeder si presenta il giorno prima al ristorante e convince la famiglia ad aiutarlo a riconquistare una sua vecchia fiamma. Per tutto il giorno del Ringraziamento, la famiglia di Bob dovr\u00e0 far finta di essere la famiglia del signor Fischoeder. Bob sar\u00e0 invece il cuoco incaricato di cucinare il tacchino. Ma in cucina si ubriaca con dell'assenzio, rovinando i piani del signor Fischoeder.\nIl capitano coraggioso.\nIl signor Fischoeder cerca consigli per una nuova attrazione del parco divertimenti sul lungomare. Al ristorante chiede a Tina, Gene e Louise se hanno dei consigli e, navigando su internet, trovano in vendita uno squalo meccanico che era stato usato per girare un film in citt\u00e0. Il signor Fischoeder segue il consiglio e installa lo squalo meccanico, di cui Tina se ne innamora. Louise manda Gene sopra l'animale perch\u00e9 vuole la sua pinna, ma, mentre il ragazzo tenta di tagliarla, il motore meccanico che fa muovere l'attrazione si accende, lo squalo casca a terra e inizia a muoversi per tutta la citt\u00e0 provocando grossi danni. Bob tenta di fermare lo squalo scavando una buca nel terreno per farcelo cadere dentro. Ma lo squalo, sotto terra, continua a muoversi fino ad arrivare alla cantina del ristorante. Toccher\u00e0 a Bob e Teddy uccidere la creatura utilizzando la macchina del gelato per bloccare gli ingranaggi del motore.\nGuida alla truffa.\nIn un parcheggio deserto di un supermercato, Bob fa provare a Tina a guidare la macchina. Ma la figlia, impacciata nella guida, si scontra con l'unica macchina presente. Tina nota un'ammaccatura e convince il padre a lasciare un suo recapito telefonico. Il giorno stesso Bob scopre che l'automobile appartiene all'odiato Jimmy Pesto, il quale promette che gli far\u00e0 passare seri guai. Allora Bob convince Tina a mentire all'agente assicurativo raccontando una bugia: Bob era alla guida, lei era al sedile del passeggero e a causa di una farfalla e di un cormorano Bob ha perso il controllo dell'automobile facendo un incidente. L'agente assicurativo crede alla versione dei fatti raccontatagli e invita la famiglia a un barbecue a casa sua. Ma durante il barbecue, Tina manda a fuoco la griglia degli hamburger e la casa dell'assicuratore. Divorata dai sensi di colpa, Tina convince Bob a raccontare tutta la verit\u00e0 all'assicuratore, il quale fin dall'inizio non aveva creduto a una parola di come era avvenuto l'incidente e, per avere pi\u00f9 soldi, era stato lui a provocare l'incendio. Per non finire veramente nei guai, Bob \u00e8 costretto ad assecondare l'assicuratore in un grande tentativo di frode assicurativa e gli viene ordinato di allagare la cantina del ristorante. Bob esegue l'ordine, fingendo che Tina, Gene e Louise siano morti annegati. Anche in questo caso l'assicuratore capisce l'inganno e confida a tutta la famiglia che vorr\u00e0 provocare un guasto elettrico al ristorante per guadagnare ancora pi\u00f9 soldi. Ma questa volta Louise ha registrato il discorso dell'assicuratore corrotto.\nL'insopportabile Courtney.\nCourtney, una ragazzina incredibilmente fastidiosa, si innamora di Gene e lo perseguita. Lui vuole liberarsene e, con l'aiuto di Tina e Louise, trova coraggio per andare a casa di Courtney a rompere il fidanzamento. Ma quando scopre che il padre di lei ha una stanza piena di pianole che usa per scrivere jingle, decide di non lasciare la fidanzata e sfruttare l'occasione per incidere una sua musica. Infatti, per la festa di compleanno di Courtney, Gene canta il jingle che aveva scritto, ma la ragazzina prende il microfono e per duettare. Gene si arrabbia e, davanti a tutti gli invitati alla festa, le dice che \u00e8 insopportabile. A Courtney, che soffre di cuore, le prende un infarto. L'ambulanza la trasporta in ospedale, dove Gene prende coraggio e le dice che vuole lasciarla. A quel punto Courtney ha un arresto cardiaco. Ma dopo poco si risveglia, facendo capire che era tutto uno scherzo e che Gene si doveva vergognare di averla usata solo per incidere un jingle con gli strumenti di suo padre.\nNel frattempo, al ristorante arriva Grecel che si vanta di essere dimagrita. Tutti i clienti le fanno i complimenti, incluso Bob. Ci\u00f2 fa arrabbiare Linda, che non vuole sentirsi da meno e perci\u00f2 si mette a dieta mangiando solo bucce di frutta. Ma la dieta durer\u00e0 poco tempo.\nNatale in vetrina.\nVicino a Natale, un vecchio zio muore e Bob eredita un magazzino. Quando la famiglia si reca a visitare il magazzino, trovano Chet, un senzatetto. La famiglia decide di non abbandonarlo a s\u00e9 stesso, ma di ospitarlo a casa loro. In segno di riconoscenza, Chet crea nella vetrina del ristorante delle scene con dei manichini in cui lui stesso prende parte. Ma mentre Natale si avvicina, il ragazzo diventa sempre pi\u00f9 instabile e rivela alla famiglia che lui \u00e8 stato un manichino per poi diventare uomo. Infatti in passato \u00e8 stato innamorato di un altro manichino femmina, ma a causa del fallimento del negozio nel quale lavorava, il manichino femmina \u00e8 stato venuto e, da quel giorno, lui non l'ha pi\u00f9 visto. Grazie a questa sofferenza ha capito cos'\u00e8 l'amore e gli ha permesso di diventare un uomo. Bob lo crede un pazzo e dice che non c'\u00e8 pi\u00f9 speranza di ritrovare il manichino femmina. Chet \u00e8 offeso da queste affermazioni e la Vigilia di Natale crea una scena macabra e terrificante, che, lui stesso afferma, ricrea i sentimenti di rabbia che ha dentro s\u00e9. La famiglia \u00e8 disperata perch\u00e9 non pu\u00f2 aprire il ristorante al pubblico con una vetrina in quelle condizioni, quindi vanno a rintracciare il manichino femmina in un sexy shop. Preso manichino, lo danno a Chet e lo convincono a creare una scena pi\u00f9 adeguata per la Vigilia di Natale.\nMamma e figlia.\nLinda capisce di non piacere a sua figlia Louise, perch\u00e9 da sempre ha avuto un legame pi\u00f9 forte col padre. Cos\u00ec, con grande imbarazzo della figlia, la costringe a partecipare ad un seminario Madre-Figlia per migliorare il loro rapporto. Luoise \u00e8 molto contraria e la madre capisce che l'unico modo per convincerla \u00e8 corromperla. Ma quando l'insegnante del seminario scopre tutto ci\u00f2, si arrabbia e decide di mandare Louise chiusa in una stanza in isolamento fino a quando non si sar\u00e0 chiarita le idee. Nel frattempo Linda entra in competizione con un'altra mamma perch\u00e9 vuole vincere una sciarpa, cio\u00e8 il premio per la migliore madre del seminario. Louise per\u00f2 riesce ad evadere dalla stanza di isolamento e, durante una battaglia-laser, fa capire a sua madre che non la odia, ma che le vuole molto bene.\nTina si rende conto che ha delle gambe molto pelose e, per non essere umiliata dalle ragazze pi\u00f9 popolari della scuola, decide di radersele. Ma, siccome la madre \u00e8 impegnata nel seminario con Louise, prova a chiedere Bob a insegnarle come radersi le gambe. Il padre la porta da un'estetista, ma Tina ha paura della ceretta e convince anche Bob e poi Gene a depilarsi con lei. Ma poi i sensi di colpa, per aver ucciso i suoi peli, assaliranno Tina.\nNudi e crudi.\nVicino al ristorante di Bob inaugurano una spiaggia per nudisti. Hugo, l'ispettore sanitario che perseguita da anni Bob, lascia il suo lavoro e si converte al nudismo. In un primo momento le dimissioni di Hugo rendono entusiasta Bob, che non dovr\u00e0 pi\u00f9 essere cos\u00ec minuziosamente attento a ogni dettaglio di pulizia nel suo ristorante. Ma viene mandato un nuovo sostituto, che comincia a ricattare Bob: se non gli far\u00e0 suonare le sue canzoni nel ristorante, allora lo chiuder\u00e0. Dopo poco Bob si stanca perch\u00e9 il nuovo ispettore canta delle canzoni volgari, facendo allontanare i clienti. Quando Bob gli dice che \u00e8 bene che smetta di fare musica, riceve l'avviso di chiusura. Allora Bob si rivolge a Hugo, pregandolo di tornare al lavoro. Hugo accetta solo a un compromesso: Bob dovr\u00e0 competere in un \"Nudecathalon\", cio\u00e8 in degli eventi sportivi organizzati nella spiaggia per nudisti. Bob accetta la sfida e perde tutte le competizioni, ma il giorno dopo Hugo torna comunque al lavoro, portando i suoi amici nudisti al ristorante di Bob.\nTina, Gene e Louise tentano di guadagnare qualche soldo sfruttando una visuale da cui si pu\u00f2 osservare la spiaggia dei nudisti. Faranno pagare ai loro amici dei soldi per vedere con un cannocchiale i bagnanti nudi.\nNotizie fresche.\nTina \u00e8 pronta a fare un provino per essere scelta come conduttrice del telegiornale della scuola media di Belcher, ma un'altra studentessa prende il suo posto. \u00c8 costretta dunque a svolgere il ruolo di staff, consegnando succhi di frutta ai collaboratori del telegiornale, senza avere voce in capitolo sulla scelta delle notizie. Cos\u00ec decide di realizzare un suo telegiornale con la collaborazione di Louise, indagando su chi defeca indisturbato nelle aule della scuola. Il programma di Tina ha molto pi\u00f9 successo e, per vendetta, il telegiornale ufficiale della scuola d\u00e0 una notizia falsa: \u00e8 Tina a defecare nelle aule della scuola. Il maestro della classe di Tina ci crede e manda la ragazzina in presidenza. Ma nel frattempo nella scuola si sta svolgendo uno spettacolo teatrale, dove l'individuo incriminato potrebbe colpire facendo i suoi bisogni durante la recita. Con la copertura di Louise, Tina scappa dalla presidenza e riesce ad acciuffare il ragazzo. Come ricompensa per il buon lavoro, Tina apre una sua rubrica all'interno del telegiornale ufficiale della scuola.\nLinda fa capire a Gene che assomiglia molto a suo padre e il ragazzino si convince che da grande sar\u00e0 come lui: pelato, con i baffi e molto peloso. Con l'aiuto di Luoise si traveste come il padre, si taglia i capelli e si incolla i baffi e i peli. Inoltre comincia a comportarsi da padre di famiglia e da bravo marito. Ma scoprir\u00e0 che \u00e8 pi\u00f9 divertente essere bambino.\nI cuori solitari.\nPer San Valentino Bob si presenta a Linda con un pancake a forma di cuore. Il regalo fa felice la moglie, per\u00f2 non la entusiasta come sperava Bob. Decide di rimediare, andando alla ricerca di un regalo migliore e si fa accompagnare dai ragazzi, i quali ne approfittano per marinare la scuola. In un centro commerciale trovano una statuina, ma costa molto per il budget di Bob. A un certo punto a Bob torna alla mente il ricordo del primo San Valentino passato con Linda: quella sera si divertirono molto giocando con una macchina per il test dell'amore. Bob decide quindi di ritrovare la macchina e regalarla a Linda. Bob, Tina, Gene e Louise si recano nel bar dove i due fidanzati passarono il loro primo San Valentino, ma l\u00ec incontrano Hugo, l'ispettore sanitario, che sa in quale ristorante si trova la macchina, ma non vuole rivelarlo a Bob. L'unico indizio che gli fornisce \u00e8 che la macchina si trova in un ristorante che Hugo ispezioner\u00e0 il giorno stesso. Bob, Tina, Gene e Louise seguono Hugo e, con l'aiuto del suo assistente, entrano in possesso della lista di ristoranti che l'ispettore visiter\u00e0 quel giorno. Bob e i ragazzi cominciano quindi ad andare di ristorante in ristorante per trovare la macchina. Quando la trovano, la macchina \u00e8 per\u00f2 gi\u00e0 stata comprata da Hugo per 100 dollari e la rivender\u00e0 a Bob solo per 500. Sbalordito, Bob accetta e la porta al suo ristorante come regalo di San Valentino per Linda.\nLinda, nel ristorante, organizza degli incontri per single che vogliono trovare la loro anima gemella. Ma parteciper\u00e0 anche un ispettore di polizia che dar\u00e0 filo da torcere a Linda.\nUna donna indipendente.\nLinda, Tina, Gene e Louise vanno a fare la spesa in un supermercato. L\u00ec Linda trova un personale molto disponibile e simpatico, che si diverte mentre lavora e quindi pone domanda come commessa nel negozio. Quando la domanda viene accettata, Linda \u00e8 entusiasta del suo nuovo lavoro, al contrario del marito. La moglie si sente incompresa e non apprezzata da Bob e decide di smettere di lavorare al ristorante per fare la commessa a tempo pieno. Bob prova a cavarsela da solo, ma si rende conto che \u00e8 impossibile gestire il ristorante senza l'aiuto di Linda. Ma anche al supermercato le cose si complicano: Linda \u00e8 troppo permissiva e concede la giornata libera a chiunque gliela chieda. In questo modo si ritrova a lavorare da sola. Non sono sufficienti nemmeno Tina, Gene e Louise, chiamati in aiuto dalla madre. Al negozio arriva Bob, che si scusa con Linda per non averla apprezzata a dovere e, accettate le scuse, la famiglia torna al ristorante.\nSempre nel supermercato, Tina incontra la sua anima gemella, nascosta tra gli scaffali frigorifero del latte. I due si riescono a parlare senza vedersi in faccia, ma lui deve per forza andare via. L'unica cosa che lascia a Tina \u00e8 un cerotto scivolato via dal suo dito. La ragazzina cerca in tutti i modi di ritrovare il suo amato, fino a quando lo ritrover\u00e0 e si daranno un bacio.\nLa tazza parlante.\nDopo una giornata di scuola, Tina, Gene e Louise tornano a casa, ma Gene si incammina sulla strada pi\u00f9 lunga che passa dal bosco. Proprio l\u00ec fa amicizia con un costoso wc parlante, con cui parla fino a sera. Sulla via di casa Gene incontra il proprietario del wc, che gli era caduto dal camion perch\u00e9 lo doveva consegnare al destinatario. Il ragazzino non gli vuole dire dove si trovi il costoso oggetto, cos\u00ec scappa, ma il giorno dopo il proprietario lo raggiunge al ristorante, chiedendogli nuovamente dove si trovi il wc. Gene, Louise e Tina, a conoscenza di tutto, mantengono il segreto e non rivelano il luogo al cacciatore malvagio. Cos\u00ec il proprietario si apposta nel camion fuori dal ristorante, aspettando che i ragazzi si rechino dal wc. Ma con un diversivo, Gene riesce a scappare e raggiungere il wc, a cui per\u00f2 manca corrente elettrica. Se non verr\u00e0 subito messo in ricarica, si spegner\u00e0. Tina, Gene e Louise e il loro amici trasportano il wc in un fast food per ricaricarlo, ma arriva anche il proprietario e la polizia, chiamata dal commesso del fast food. La polizia riconosce che l'uomo che vuole il wc non \u00e8 il proprietario, ma \u00e8 un ladro che aveva rubato il costoso wc parlante. Arrestato il delinquente, Gene \u00e8 costretto a lasciare il suo wc.\nBob si veste molto elegante per recarsi in tribunale dopo aver preso una multa. Con il vestito che indossa nota che ottiene maggior rispetto e credibilit\u00e0 dalla gente, cos\u00ec decide di tenerselo. Una sera porta fuori a cena Linda, ma si ubriacano. Quando sulla via del ritorno a casa trovano un poliziotto, quest'ultimo sequestra il vestito di Bob perch\u00e9 rubato da un servizio di pompe funebri.\nScienze infuse.\nLouise \u00e8 fiera del suo vulcano di plastica che presenter\u00e0 alla fiera di scienze. Ma, arrivata a scuola, le viene comunicato che il vecchio insegnante non ci sar\u00e0. Al suo posto un nuovo professore spiega le nuove regole del concorso: il progetto dovr\u00e0 in qualche modo essere inerente a Thomas Edison e sono vietati i vulcani. Louise prova a spiegare al nuovo insegnante che \u00e8 gi\u00e0 a buon punto del suo vulcano di plastica, ma il professore non vuole sentire ragioni e distrugge il progetto della ragazzina. Furiosa, Louise si reca in biblioteca per raccogliere materiale su Thomas Edison e il bibliotecario le consiglia di approfondire l'esperimento della folgorazione dell'elefante Topsy, avvenuto ad opera proprio di Edison. In questo modo la ragazzina ha in programma di abbattere ogni considerazione positiva del suo insegnante nei confronti di Edison. Nel progetto di Louise, Gene rappresenter\u00e0 Edison e Tina rappresenter\u00e0 Topsy. Ma un compagno di scuola spia le prove generali dell'esperimento di Louise e va a raccontare tutto al professore. Quest'ultimo manda in presidenza la ragazzina per non farla partecipare al concorso. Per sua sfortuna Louise scappa e riesce comunque a presentare il suo esperimento, il quale fa inorridire il professore, che fuggir\u00e0 piangendo.\nBob e Linda inventano due nuovi porta-spezie, ma entreranno in competizione per dimostrare quale dei due \u00e8 pi\u00f9 funzionale.\nTina al ballo.\nTina parteciper\u00e0 al suo primo ballo di scuola, cos\u00ec chiede a Jimmy Jr se vuole accompagnarla, ma le dice che dovr\u00e0 valutare tra le varie ragazze che glielo chiederanno. Nel frattempo Tina si innamora di un altro ragazzo, che la invita al ballo. Ma quando lei riferisce a Jimmy Jr che ha gi\u00e0 un ragazzo, diventa geloso e cerca in tutti i modi di farsi notare dalla ragazza per andare con lei al ballo. Chiede addirittura aiuto a Gene e Louise per fare cambiare idea a Tina, ma lei sembra irremovibile. Alla serata del ballo della scuola, Tina si presenta col suo nuovo ragazzo, ma Jimmy Jr arriva all'improvviso e lo sfida ad una gara di ballo. Dopo le loro esibizioni, nessuno dei due pretendenti sembra aver pi\u00f9 voglia di essere il ragazzo di Tina, cos\u00ec quest'ultima resta sola.\nAnche per Bob \u00e8 la prima serata di ballo con Linda, dal momento che, ai tempi della scuola, era stato lasciato dalla sua ragazza per la mano di un altro pretendente. Ma i due si ubriacano.\nPrede e cacciatori.\nSiccome il ristorante \u00e8 chiuso per una disinfestazione, la famiglia Belcher intraprende un viaggio in Florida per far visita ai genitori di Linda. Tutti sono entusiasti, tranne Bob, avvilito dalla sola idea di dover passare del tempo con i suoceri. Tina, Gene e Louise non vedono l'ora di fare il bagno. Ma, arrivati a destinazione, trovano la piscina chiusa per manutenzione. Poco pi\u00f9 in l\u00e0 vedono una vecchietta con una cinepresa in mano, seduta alle soglie di una fitta selva. Questa sostiene che il suo cane \u00e8 stato mangiato da un pitone, il quale dovrebbe essere ucciso, ma, siccome nessuno gli crede, vuole raccogliere delle prove. Cos\u00ec propone ai tre ragazzi di filmare il pitone per lei in cambio di denaro. Tina, Gene e Louise accettano e, montata la tenda per passare la notte, si appostano alle soglie della fitta selva. Calato il sole, solo Tina e Louise si avventurano nel bosco perch\u00e9 Gene ha troppa paura. Ma le due ragazze rimangono intrappolate nelle sabbie mobili e, fattosi coraggio, Gene riesce ad entrare nella selva e a salvarle. Subito dopo ritrovano il cane e lo portano dalla vecchietta, che, entusiasta, lo riabbraccia commossa. Per festeggiare tenta di fargli indossare un vestito, ma il cane scappa nuovamente nella selva e si rifugia dal pitone, del quale se ne era innamorato.\nBob e Linda passano del tempo con i genitori di lei. Ad una festa i due capiscono che il posto dove si trovano \u00e8 un luogo per scambisti. Mentre Bob \u00e8 divertito dalla situazione, Linda \u00e8 allibita. Ma siccome i genitori di Linda, in particolare il padre, non rispettano le regole della comunit\u00e0 di scambisti, ricevono un avviso di sfratto. Qualora accadesse ci\u00f2, Linda gli propone di alloggiare a casa loro. Bob \u00e8 contrario e decide di fare di tutto per far restare i genitori nella comunit\u00e0. Bob riesce a convincere il padre di Linda e a far restare i suoceri in Florida.\nFamily Fracas.\nLa famiglia Belcher sta per andare al cinema, ma l'automobile non riesce a mettersi in moto, suscitando l'ilarit\u00e0 di Jimmy Pesto, il quale prende in giro Bob per il fatto di avere una macchina non funzionante. Per strada prendono un biglietto, sul quale trovano l'invito a partecipare come concorrenti al gioco televisivo \"Family Fracas\". Se vinceranno, potranno portare a casa un nuovo Minivan. La famiglia si presenta agli studi televisivi e subito vengono scelti per partecipare, anche contro la volont\u00e0 del conduttore, il quale li odia. Durante i giochi competitivi contro altre famiglie, Tina e Gene sono una frana, ma Bob, Linda e Louise riescono a far vincere la famiglia, soprattutto grazie al gioco finale, che consiste nel prendere con la bocca una pallina gialla immersa in una vasca di palline blu. Ma per vincere l'ambito premio \u00e8 necessario girare una specie di ruota della fortuna e, se la pennetta si ferma sul premio Minivan, l'automobile \u00e8 vinta. Louise gira la ruota, ma riesce a vincere solo un secchio di schiuma che il programma getta addosso ai concorrenti che perdono le competizioni. Comunque sia, conto ogni aspettativa, la famiglia Belcher diventa la protagonista del programma, suscitano sempre pi\u00f9 l'ira del conduttore. Anche la famiglia Pesto partecipa a \"Family Fracas\" e riesce a battere i Belcher, vincendo il nuovo Minivan. Bob \u00e8 deluso e, rivedendo le registrazioni del programma, sospetta un imbroglio: la famiglia Pesto sarebbe stata avvantaggiata dal conduttore, il quale avrebbe messo la pallina gialla direttamente nella bocca di Jimmy. Bob va a lamentarsi con il produttore dello show, il quale li invita a risolvere i loro conflitti al tribunale televisivo \"Pam's Court\", programma prodotto dalla stessa emittente che trasmette \"Family Fracas\". Bob presenta l'accusa contro la famiglia Pesto e il conduttore e ha come prove le registrazioni del programma. Ma quando il produttore degli show capisce che l'imbroglio c'\u00e8 e un suo programma sta per essere giudicato fasullo, distrugge le registrazioni. Senza le prove, Bob perde la causa, suscitando nuovamente l'ilarit\u00e0 di Jimmy Pesto.\nNuova gestione.\nAccidentalmente Bob si taglia un dito con un coltello da cucina, cos\u00ec Linda \u00e8 costretta a portarlo all'ospedale, lasciando a Tina il compito di fare a baby-sitter a Gene e Louise. Ma Luoise prende in mano la situazione, aprendo il ristorante contro il volere dei genitori e di Tina. La nuova gestione del ristorante si rivela un fallimento e, siccome l'unica cosa che interessa a Luoise \u00e8 fare soldi, apre una bisca clandestina in cantina. Alla gestione del casin\u00f2 partecipano tutti gli amici di Tina, Gene e Luoise; in particolare Tina gestisce il tutto, Gene si occupa di un coro al femminile e Louise distribuisce bibite. Anche il signor Fischoeder prende parte ai giochi. Quando sembra perdere tutti i suoi soldi a \"L'Allegro Chirurgo\" per la felicit\u00e0 di Louise, li recupera subito a \"morra cinese\". Louise si vede portar via tutti i suoi guadagni e si indebita.\nTornati a casa dopo una lunga fila all'ospedale e un medico inesperto, Bob e Linda restano sorpresi per aver trovato una bisca clandestina nella loro cantina e decidono di mandare via tutti. Ma il signor Fischoeder \u00e8 in debito di ben 5.000 dollari dopo aver giocato con Luoise a \"morra cines\"e e quindi chiede il denaro a Bob il denaro che gli spetta. Quest'ultimo non sa come dargli i soldi e, sotto consiglio di Louise, si gioca il tutto per tutto con un'ultima partita. Infatti, a causa della recente operazione, il signor Fischoeder creder\u00e0 che Bob non sar\u00e0 in grado di poter buttare \"forbici\". Ci\u00f2 accade, Bob vince la partita decisiva, il debito viene annullato, ma la ferita si riapre nuovamente.\nGare e concerti.\nTina ha i biglietti per il concerto della band \"Boyz 4 Now\", formata da 4 giovani e bei ragazzi. Ma la zia, che doveva accompagnarla allo spettacolo, a causa di un imprevisto non pu\u00f2 pi\u00f9 venire. Tina si dispera per non poter andare a vedere dal vivo i suoi idoli, cos\u00ec Louise decide a malincuore di accompagnarla. Contro ogni previsione, al concerto Louise si innamora di uno dei 4 ragazzi della band, tanto da voler andare a tutti i costi nel \"backstage\" per incontrarlo. Ma l'accesso \u00e8 impedito da una maschera, che in tutti i modi riesce a respingere Louise e Tina. Le due ragazze trovano una soluzione alternativa: entrano nel camper dei \"Boyz 4 Now\", e, una volta nascoste nella cesta della biancheria sporca, i ragazzi salgono sulla vettura. Finalmente Louise e Tina possono vederli pi\u00f9 da vicino, ma il camper si mette in moto e parte per una nuova tappa del tour. A met\u00e0 viaggio le due saltano fuori e Louise va subito incontro al ragazzo pi\u00f9 bello, al quale tira un affettuoso schiaffo. Louise e Tina vengono fatte immediatamente scendere dalla vettura e ritornano a casa con la macchina della zia.\nA scuola, Gene partecipa a un concorso di apparecchiamento a tema di tavoli da pranzo e vince classificandosi primo. \u00c8 dunque ammesso alla gara nazionale, dove entra in competizione con uno sfidante. Anche Bob e Linda partecipano alla gara aiutando e tifando il loro figlio. La prima manche \u00e8 vinta sia da Gene che dallo sfidante e, siccome non vengono fuori nuove idee per la preparazione del secondo tavolo, Bob, Linda e Gene apparecchiano con ci\u00f2 che trovano nella borsa della mamma: degli assorbenti. Il giudice resta profondamente sconvolto.\nGita al museo.\nBob accompagna tutti i ragazzi della scuola nell'annuale visita al museo, lasciando a Tina la gestione del ristorante. Durante la gita, Tina, convinta di essere popolare, cerca di insegnare a un ragazzo nerd a divertirsi di pi\u00f9 e il ragazzo nerd, convinto di essere molto intellettuale, cerca di insegnare a Tina ad essere pi\u00f9 intelligente; Gene si diverte con un suo compagno di scuola ad andare alla ricerca dei seni pi\u00f9 prosperosi delle donne di plastica nelle vetrine; Louise lega un rapporto pi\u00f9 stretto col padre. Infatti, quest'ultima si addentra nella parte chiusa al pubblico del museo, cio\u00e8 in una foresta tropicale in miniatura, con un suo compagno. Bob li segue, soddisfacendo tutte le richieste di divertimento di Louise. Ma, durante la visita, il compagno di Louise si sente male e, siccome soffre d'asma, per poter respirare meglio, ha bisogno del salbutamolo, che teneva nel suo zaino. Subito Bob e Louise corrono alla ricerca dello zaino e, dato il salbutamolo al ragazzo, questo torna a stare bene. Alla fine si riuniscono al gruppo, concludendo la visita al museo.\nTina si rende conto di poter benissimo chiudere il ristorante per poter passare la bella giornata con suo marito e i suoi figli. Ma, all'entrata del museo, trova un gruppo di manifestanti scontenti e arrabbiati che protestano. Linda offre un suo contributo, cantando cori distintivi per difendere i diritti dei lavoratori in sciopero. Presto i manifestanti si stancano di sentire Linda, decidendo di mandarla via.\nDoti innaturali.\nMente Bob sostiene che Gene \u00e8 incompetente a giocare a baseball, Linda ha fiducia nel figlio e crede che un giorno possa diventare bravo. Cos\u00ec, per aiutare Gene a diventare pi\u00f9 forte nel baseball, Linda decide di iscriverlo ad una campo pratica, ma lo stesso insegnante \u00e8 un incompetente che non ha mai giocato a baseball. L'istruttore infatti sta per essere sfrattato dall'appartamento in cui viveva e dunque porta gli allievi a casa sua, cercando di impedire al proprietario dell'appartamento di sfrattarlo definitivamente. \u00c8 proprio davanti agli occhi increduli di tutta la famiglia che Gene, incoraggiato a voce dall'istruttore, riesce per la prima volta a battere una palla. Mentre Linda sostiene fermamente che suo figlio sia diventato bravo nel baseball, Bob continua a sostenere che la battuta sia stata solo questione di fortuna.\nBob acquista una nuova macchina per il caff\u00e8 espresso, ma non ha molto successo tra i clienti. Solo per Tina il caff\u00e8 diventa una dipendenza dopo avere benuto la prima tazzina. Ma Linda, per pagare l'istruttore di Gene, \u00e8 costretta a vendere la macchina del caff\u00e8. Bob \u00e8 disperato perch\u00e9 credeva che quella macchina potesse essere la chiave per il successo del ristoriante, cos\u00ec anche Tina impazzisce per avere un altro sorso di caff\u00e8."}
{"id": "4201483", "revid": "1374598", "url": "https://it.wikipedia.org/wiki?curid=4201483", "title": "Ivano Calcagno", "text": "Biografia.\nIvano Calcagno si avvicina alla musica giovanissimo, prendendo lezioni di chitarra dal M\u00b0 Luigi Barisone. Nel 1980 incontra Gino Paoli, con il quale inizia una collaborazione presso le edizioni musicali Senza Fine. Esordisce musicalmente al Festival di Castrocaro del 1982 con il brano di sua composizione \"Susy per l'inverno\", arrivando in finale.\nHa partecipato al Festival di Sanremo 1984 nella sezione Nuove Proposte, classificandosi sesto con il singolo \"Principessa delle rose\", canzone dedicata a sua nonna che aveva un bar nel porto di Savona. In quel periodo si \u00e8 esibito in serate comuni con altri cantautori della scuola genovese: il citato Paoli, Umberto Bindi, Bruno Lauzi. Partecipa anche al Festival di Sanremo 1986, sempre nella sezione Nuove Proposte, con il brano \"Quando l'unica sei tu\" (Adelio Cogliati e Ferrara), che non accede alla finale. L'anno successivo il cantautore ligure viene scelto dal manager Renzo Fantini per aprire il concerto di Paolo Conte, al Calypso di Arenzano (Ge). Una lunga tourn\u00e9e lo porta a calcare i palcoscenici di teatri italiani quali Margherita di Genova, Sistina di Roma e Navile di Bologna.\nNel 1993 Calcagno si trasferisce a Parigi, dove si esibisce in locali prestigiosi quali La Bonne franchette, Le Lapin agile e La Belle \u00c9poque, sino ad approdare, nel 1994, al pi\u00f9 ambito teatro parigino: il Moulin Rouge. Nel 1998, al fianco della PFM e di Bruno Lauzi, prende parte a L'Isola in Collina, manifestazione musicale in ricordo di Luigi Tenco che si svolge ogni anno a Ricaldone, il paese dove il cantautore \u00e8 vissuto e cresciuto. Nel 2000, tornato in Italia, Ivano si occupa di sculture. Crea una propria linea denominata \"The Ivano collection\", realizzando diversi disegni per una linea di sculture da collezione intagliate nel legno e distribuite in Europa, Stati Uniti e Giappone. Lo stilista Elio Fiorucci esporr\u00e0 le opere di Ivano, in anteprima, nel suo showroom di Piazza San Babila a Milano.\nNel 2002 torna alla musica partecipando al Premio citt\u00e0 di Recanati, oggi divenuto Musicultura. Su 1330 brani presentati, Calcagno viene scelto dalla commissione e arriva in finale. Nel 2005 rende omaggio al cantautore Umberto Bindi, partecipando ad un concerto organizzato in suo memoria, presso il PalaRavizza di Pavia.\nNel 2021 partecipa al cd \"Il Giardino di Sergio\" tributo a Sergio Endrigo dove propone la delicatissima versione di \"Teresa\" ed al cd \"E penso a te:Bruno Lauzi\" dove esegue il brano \"L'appuntamento\"\nIvano Calcagno prosegue la sua attivit\u00e0 di cantautore e di manager di uno studio di registrazione.\nDiscografia.\nSingoli.\nCompilation\n2021 -Il Giardino di Sergio (Teresa)\n2021 -E penso a te:Bruno Lauzi (L'appuntamento)"}
{"id": "4201486", "revid": "1543377", "url": "https://it.wikipedia.org/wiki?curid=4201486", "title": "Kyu Sh\u0101pu Jutaku", "text": "La Kyu Sh\u0101pu Jutaku , ovvero \"Ex-casa di Sharp\", nota anche come Moegi House, \u00e8 un edificio storico di K\u014dbe, situata nel quartiere di Kitano.\nStoria.\nCircondata da alti alberi di canforo, \"Moegi House\" (ovvero \"casa verde chiaro\") fu costruita nel 1903 per essere la dimora nipponica di Hunter Sharp, un ex-console generale statunitense.\nNel 1944 divenne di propriet\u00e0 di Hideo Kobayashi, ex-presidente della Kobe Electric Railway.\nL'abitazione \u00e8 stata designata come Important Cultural Property il 18 dicembre 1980.\nPer lungo tempo venne conosciuta come \"White House\", dal colore con cui era stata ridipinta, fino a che nel 1987 venne ripristinata la colorazione originale, che era appunto verde chiaro.\nDanneggiata dal terremoto di Kobe del 1995, conserva nel giardino il comignolo originale caduto al suolo a causa del sisma."}
{"id": "4201487", "revid": "293377", "url": "https://it.wikipedia.org/wiki?curid=4201487", "title": "Moegi House", "text": ""}
{"id": "4201491", "revid": "47767", "url": "https://it.wikipedia.org/wiki?curid=4201491", "title": "Custodi della selva", "text": ""}
{"id": "4201493", "revid": "729019", "url": "https://it.wikipedia.org/wiki?curid=4201493", "title": "Tangenziale di Sanremo", "text": "La tangenziale di Sanremo, conosciuta come \"Aurelia Bis\", \u00e8 una strada statale italiana della lunghezza complessiva di 10,1\u00a0km se si considerano anche le due Statali collegate senza soluzione di continuit\u00e0, 5,2\u00a0km il tratto costruito dall'AutoFiori.\nEssa permette grazie a 6 svincoli il rapido collegamento tra Taggia e Sanremo.\nIl progetto originale prevedeva il collegamento con tra Ospedaletti ed Arma di Taggia con un percorso a doppia carreggiata.\nSvincoli.\nL'Aurelia Bis ha, allo stato attuale, 6 svincoli che servono Sanremo e Taggia:\n- Taggia (stazione ferroviaria/SP 548) che serve la citt\u00e0 di Taggia e il suo entroterra (SP 548);\n- Arma di Taggia (frazione di Taggia) il cui svincolo \u00e8 nelle vicinanze del casello autostradale di Taggia-Arma di Taggia-Sanremo Est;\n- Bussana (frazione di Sanremo)-Valle Armea che serve la zona industriale ed \u00e8 l'inizi\u00f2 del tratto costruito dall'AutoFiori. Grazie ad una strada consortile, permette un rapido collegamento con la frazione di Poggio e Ceriana;\n- Sanremo San Martino (Sanremo Est) che serve l'omonima zona di Sanremo sfociando in via della Repubblica, \u00e8 uno svincolo che permette l'entrata in ambo le direzioni, mentre permette l'uscita ai soli mezzi provenienti dalla Valle Armea ed \u00e8 il termine del tratto costruito dall'AutoFiori oltre che a doppia carreggiata;\n- Sanremo San Lazzaro-Ospedale che serve la zona omonima oltre che l'ospedale civico;\n- Sanremo Centro-Borgo Tinasso che \u00e8 lo svincolo terminale e serve la zona del Borgo e pi\u00f9 in generale il centro cittadino.\nCostruzione.\nIl nucleo principale dell'Aurelia Bis fu costruita in convenzione dall'AutoFiori al fine di permettere un rapido collegamento tra il casello di Arma di Taggia e la zona orientale di Sanremo. In cambio dell'impegno a costruire tale opera, all'AutoFiori fu concesso una proroga della concessione autostradale in atto sulla A10.\nFu costruita secondo criteri autostradali (due carreggiate a 2 corsie, curve ad ampio raggio, pendenze nulle).\nIndubbio fu il beneficio immediato al traffico locale che venne decongestionato all'ingresso orientale dell'area urbana.\nPer tale motivo, fu deciso di costruire la continuazione, anche se con una carreggiata unica verso occidente (zona ospedale); negli anni successivi l'ANAS costru\u00ec la galleria Villetta classificandola come ex NSA 306, attuale strada statale 718 di Sanremo. \nNel 2007 cominciarono i lavori per due nuove espansioni sia a occidente (galleria San Giacomo) sia a oriente (variante di Taggia). \nNel novembre 2009 si inaugur\u00f2 la ex NSA 341 strada statale 720 Variante di Taggia nel lato tabiese, mentre per l'apertura della galleria San Giacomo si dovette aspettare giugno 2011. \n\u00c8 in discussione il progetto di continuare l'Aurelia Bis verso il casello autostradale di Sanremo Ovest e completare l'anello viario con l'uscita Foce.\nCaratteristiche.\nL'Aurelia Bis \u00e8 una strada a doppia carreggiata a due corsie nel tratto Taggia-San Martino con un limite di 50\u00a0km/h nel tratto Taggia-Arma e di 70\u00a0km/h nel tratto Arma-San Martino(questo limite \u00e8 stato cambiato ultimamente dai 90\u00a0km/h ai 70\u00a0km/h.)\nNel tratto di Sanremo tra San Martino ed il Centro \u00e8 una strada a singola carreggiata con una corsia per senso di marcia ove vige un limite di 80\u00a0km/h.\nL'opera in totale conta 7 gallerie di cui 2 artificiali, 2 viadotti e 6 svincoli. Si estende in galleria per circa l'80% del tracciato."}
{"id": "4201499", "revid": "1543377", "url": "https://it.wikipedia.org/wiki?curid=4201499", "title": "Norvegia ai Giochi della II Olimpiade", "text": "La Norvegia partecip\u00f2 ai Giochi olimpici di Parigi dal 14 maggio al 28 ottobre 1900. Nonostante all'epoca la Norvegia fosse unita alla Svezia, i risultati delle due nazioni sono considerati separatamente.\nIn tutto ci furono 7 atleti norvegesi all'Olimpiade 1900."}
{"id": "4201502", "revid": "435108", "url": "https://it.wikipedia.org/wiki?curid=4201502", "title": "Live Era 87-93", "text": ""}
{"id": "4201503", "revid": "767487", "url": "https://it.wikipedia.org/wiki?curid=4201503", "title": "La casa ai confini della realt\u00e0", "text": "La casa ai confini della realt\u00e0 (\"Paperhouse\") \u00e8 un film del 1988 diretto da Bernard Rose.\nPellicola inglese dark fantasy, basata sul romanzo \"Marianne Dreams\" di Catherine Storr. Al film hanno partecipato star come Ben Cross, che interpreta il padre della protagonista, ma anche Glenne Headly e Gemma Jones.\nTrama.\nUna sera, mentre stava soffrendo per una mononucleosi infettiva, l'undicenne Anna Madden disegna una casa. Una volta andata a letto, vede materializzarsi in sogno i suoi disegni. Ogni notte, ogni cosa che lei disegna prende presto vita in questi sogni febbricitanti. Anna si perde quindi nella solitudine del suo mondo interiore, quando scopre che pu\u00f2 venire a contatto con un'altra dimensione. Un giorno decide di aggiungere un volto alla finestra e, durante la visita seguente, trova nella casa un ragazzo disabile di nome Marc. Dalla conversazione del suo dottore si scopre che Marc \u00e8 una persona reale. La casa si mostra ben presto un incubo, tanto che Marc esprime il desiderio di volersene andare.\nAnna disegna suo padre nel foglio in modo tale da aiutarla a portare Marc via da quel posto, ma inavvertitamente gli d\u00e0 un'espressione arrabbiata che lei poi cancella. Il padre (che \u00e8 stato via per molto tempo e che aveva avuto problemi del bere, mettendo a dura prova il matrimonio dei genitori di Anna), fatta la sua comparsa nel sogno, appare come un orco cieco e furioso. Anna e Marc riescono a sconfiggere il mostro e poco tempo dopo Anna guarisce, anche se il dottore le rivela che le condizioni di Marc stanno peggiorando.\nIntanto, nella realt\u00e0, il padre di Anna ritorna in casa ed entrambi i genitori sembrano determinati a superare le loro difficolt\u00e0 coniugali. La famiglia va in vacanza al mare. Anna, traendo ispirazione dal nuovo ambiente, disegna un faro come rifugio da quella sinistra casa, dove incontra Marc finalmente guarito. L'ultimo suo disegno sar\u00e0 quello di un elicottero disegnato con lo scopo di condurli via da quel mondo, ma la scala di corda pendente da esso, disegnata pericolosamente troppo vicino all'orlo della scogliera, far\u00e0 correre ad Anna il rischio di cadere gi\u00f9 dalla rupe. I genitori di Anna arrivano appena in tempo per evitare la tragedia."}
{"id": "4201509", "revid": "767487", "url": "https://it.wikipedia.org/wiki?curid=4201509", "title": "This Is Rock 'n' Roll", "text": "This Is Rock 'n' Roll \u00e8 il secondo album dei Peawees, pubblicato nel 1998 dalla Fridge Records per il mercato italiano e dalla Motherbox Records per il mercato statunitense."}
{"id": "4201513", "revid": "6923", "url": "https://it.wikipedia.org/wiki?curid=4201513", "title": "Ordine dell'Aquila di Georgia e della Tunica di Nostro Signore Ges\u00f9 Cristo", "text": "L'Ordine dell'Aquila di Georgia e della Tunica Senza Cuciture di Nostro Signore Ges\u00f9 Cristo, comunemente noto come Ordine dell'Aquila di Georgia, \u00e8 la pi\u00f9 alta onorificenza assegnata dalla Casa Reale di Georgia, il cui capo e gran maestro \u00e8 il principe David Bagration-Mukhrani, duca di Lasos, principe di Kakheti, principe di Kartli e principe di Mukhrani. Il principe David \u00e8 divenuto il capo della Casa Reale e gran maestro dell'Ordine alla morte del padre, Jorge Bagration-Mukhrani (pretendente al trono con il nome di Giorgio XIV). Egli ha ereditato, per diritto di sangue (\"jure sanguinis\"), il diritto di conferire (fon\"s honorum\") le onorificenze della sua casa. \u00c8 l'attuale pretendente al trono con il nome Davide XIII.\nL'Ordine \u00e8 presente in Italia con una Rettoria.\nL'Ordine \u00e8 riconosciuto dall'ICOC (International Commission for the Orders of Chivalry).\nStoria.\nLa tradizione afferma che l'Ordine fu fondato dalla regina Tamara di Georgia (1184-1213). Nel 1939 il principe Irakli Bagration-Mukhrani lo ripristin\u00f2 e lo pose come il pi\u00f9 alto degli ordini della dinastia Bagration.\nFonti contemporanee sostengono che la regina Tamara di Georgia fond\u00f2 l'Ordine per aiutare l'Impero di Trebisonda. Diede ai cavalieri georgiani la tunica di Nostro Signore Ges\u00f9 Cristo e l'Aquila come emblemi per distinguerli dai cavalieri dell'Impero di Trebisonda, che avevano per emblema l'aquila bicipite. Il nome dell'Ordine si riferisce alla Sacra Tunica che Ges\u00f9 Cristo indoss\u00f2 durante il suo martirio. Secondo la tradizione, dopo che la reliquia fu sorteggiata dai soldati romani, arriv\u00f2 in Georgia dove fu conservata e poi sepolta nella cattedrale di Svetitskhoveli, accanto alle insegne del re.\nNel 1942, il principe Irakli Bagration-Mukhrani, principe di Kartli, principe ereditario di Mukhransky, duca di Lasos, sovrano gran maestro dell'Ordine dell'Aquila di nonch\u00e9 dell'Ordine della Santa Regina Tamara, fu eletto presidente dell'Unione dei georgiani tradizionalisti, un gruppo che aveva come obiettivo la restaurazione di una Georgia libera e indipendente sotto una monarchia costituzionale.\nAlla sua morte, avvenuta nel 1977, al principe Irakly succedette il figlio primogenito, il principe Jorge, che prefer\u00ec mantenere l'Ordine all'interno della cerchia ristretta della sua famiglia per motivi di discrezione e politica dinastica. Nel 2001 decise di ricominciare a concederlo per premiare l'eccellenza e il merito. Dopo il 2003 il principe diede all'Ordine una nuova Costituzione, stabilendo i termini e le condizioni in base al quale \u00e8 attualmente governato dal principe David. Fin dall'inizio, Jorge, come afferma il suo erede, voleva che l'Ordine fosse uno strumento efficace di assistenza per il popolo della Georgia.\nDurante il gran magistero del principe Jorge, personaggi importanti della nobilt\u00e0 e della sovranit\u00e0 entrarono nell'Ordine. Questi includono Dom Miguel de Braganca, Duca di Viseu e Infante del Portogallo, che \u00e8 un Cavaliere di Gran Croce.\nParlando alla legittimit\u00e0 dei Mukhrani come \"fons honorum\", altri reali che accettarono l'Ordine comprendono la granduchessa Marija Vladimirovna Romanova, pretendente al trono di Russia e capo ampiamente accettato (ma contestato) della dinastia imperiale Romanov, che \u00e8 una dama di gran Croce e cugina di primo grado del principe David. Il sito web della granduchessa afferma che nel 2010 ha creato un nuovo ordine di cavalleria per le donne. In particolare, sua madre era la principessa Leonida Bagration-Mukhrani, ed essendo vedova di Vladimir Kirillovi\u010d Romanov, fu l'ultima Romanov (anche se per matrimonio) a nascere nell'Impero russo ed era la prozia dell'attuale gran maestro dell'Ordine, il principe David.\nIn relazione all'accettazione della \"fons honorum\" dell'Ordine, nel 1991 il Parlamento georgiano riconobbe il principe Jorge come capo della Casa Reale di Georgia.\nNel 1995 il gran maestro si rec\u00f2 in Georgia con la granduchessa Marija e il granduca Georgij e incontr\u00f2 il presidente georgiano Eduard Shevardnadze, che dichiar\u00f2 al principe Jorge: \"Mio Signore, sei nella tua patria che ha bisogno della Famiglia reale per mantenere la sua unit\u00e0\".\nDato il lungo esilio dei Mukhrani in Spagna e il restauro dell'ordine nel 1939, non \u00e8 sorprendente il fatto che molti membri dell'ordine siano spagnoli, compresi molti aristocratici. Anche molto recentemente, il quotidiano spagnolo \"La Raz\u00f3n\" ad esempio, offr\u00ec il resoconto di una cerimonia di investitura tenutasi nel 2013 a Valencia e officiata dal principe David. L'articolo elencava un elenco di luminari e uomini d'affari georgiani e spagnoli che avevano ricevuto il cavalierato. Tra gli ospiti illustri c'erano il principe Andres Salvadore di Asburgo-Lorena e Salm-San, arciduca d'Austria e principe di Boemia e Ungheria. Il governo spagnolo accord\u00f2 formalmente ai principi Bagration-Moukkrhani la qualifica di \"Altezza Reale\", sebbene il titolo fosse stato quello di Altezza Serenissima prima della diaspora Mukrhani.\nIl principe David ha recentemente onorato Duarte Pio di Braganza con il gran collare dell'Ordine, nell'ambito di uno scambio di decorazioni.\nPer porre fine all'era dell'esilio e per legare l'Ordine e la rivendicazione dei Mukhrani alle loro radici reali georgiane, il principe David nel 2008 si trasfer\u00ec in Georgia. L'anno prima il patriarca della Georgia Elia II, che detiene il gran collare dell'Ordine, aveva chiesto il ripristino della monarchia georgiana. David ottenne la cittadinanza e un anno dopo, con una celebrazione che ricevette ampia attenzione da parte dei media, spos\u00f2 la principessa Ana, erede del ramo dei Bragation-Grazinsky, rivale del suo.\nLa principessa Ana era, lei stessa, una dama di gran collare dell'Ordine. Questo evento venne definito dalla dott.ssa Silvia Serrano, professore di giurisprudenza all'Universit\u00e0 Clermont-Auvergne, come \"una simbolica unione di vari principi legittimanti per storia, nazione, religione\". Questa partita suscit\u00f2 un diffuso interesse per la rinascita di una monarchia costituzionale. La coppia reale divorzi\u00f2 nel 2013, ma non prima di aver dato alla luce il principe Giorgi, \"figlio ed erede di due dinastie\" che dalla nascita ha il titolo di gran collare dell'Ordine. Il principe Giorgi \u00e8 spesso raffigurato con la sua miniatura dell'Ordine su un tradizionale Choka bianco.\nLa rilevanza simbolica dell'Ordine per l'indipendenza georgiana non solo ricorda la lunga serie di monarchi della nazione ma riflette le realt\u00e0 politiche contemporanee. Significativamente, l'Ordine dell'Aquila di Georgia \u00e8 stato conferito all'ex Primo ministro georgiano Bidzina Ivanishvili, che aveva fondato il partito Sogno Georgiano, che comprendeva il Partito dei Nuovi Diritti, favorevole alla monarchia e parte di una coalizione ampiamente influenzata dal patriarca Elia II che, secondo i sondaggi, \u00e8 l'uomo che gode della maggior fiducia dei cittadini georgiani. A confermare la legittimit\u00e0 dell'Ordine \u00e8 il fatto il 16 dicembre 2018 il principe David fu invitato all'inaugurazione del mandato della prima donna presidente della Georgia, da lungo tempo pro-occidente e sostenitrice del re, Salom\u00e9 Zourabichvili. Ella stessa scelse come sede della cerimonia una delle ultime residenze reali del vecchio Regno di Georgia per celebrare il ricco patrimonio monarchico del paese e il suo futuro pendente verso l'Occidente.\nL'ordine dinastico \u00e8 valutato come un autentico ordine di cavalleria ma con standard leggermente diversi. In \"Burke's Peerage\" \u00e8 definito come un ordine \"fondato da pretendenti reali in esilio\". La Commissione internazionale sugli ordini cavallereschi lo convalida come una \"nuova istituzione cavalleresca fondata dal capo di una dinastia regnante\". La Societ\u00e0 Augustana lo definisce come un'onorificenza di una dinastia non regnante.\nIl lungo esilio della famiglia Mukhrani-Bagration in Spagna gener\u00f2 profondi legami con quel paese al punto che l'Ordine \u00e8 evidenziato in un elenco di ordini notevoli sul sito web di Blasones Hispanos, Ordenes Dinasticas. David Bagration-Mukhrani venne invitato alla cerimonia di investitura di re Filippo VI di Spagna, ottenendo di fatto il sostegno per il suo ruolo da parte di una delle pi\u00f9 antiche case reali d'Europa.\nL'8 marzo 2017, Richard, duca di Gloucester, e sua moglie Birgitte, a nome di Sua Maest\u00e0 la regina Elisabetta II, ricevettero il gran collare dell'Ordine dell'Aquila di Georgia\" dal principe David concessole in onore del suo 90\u00ba compleanno. Questo rappresenta la prima volta che la regina ha accettato un ordine cavalleresco da parte del capo di una Casa reale non regnante. Questo fatto venne confermato dalla pubblicazione della registrazione ufficiale degli impegni reali nella circolare della Corte.\nClassi.\nL'Ordine dispone delle seguenti classi di benemerenza:"}
{"id": "4201515", "revid": "6923", "url": "https://it.wikipedia.org/wiki?curid=4201515", "title": "First Capital Connect", "text": "La First Capital Connect (abbreviato FCC) \u00e8 stata una societ\u00e0 di treni passeggeri britannica di propriet\u00e0 della FirstGroup.\nHa cominciato ad operare il 1\u00ba aprile del 2006 nell'area sud-est del Regno Unito servendo la zona di Londra e i collegamenti con Luton, Bedford, Sutton e Brighton. A livello regionale operava servizi per Cambridge, Norfolk, Peterborough e King's Lynn.\nHa cessato di operare il 24 settembre 2014 quando la gestione delle sue linee \u00e8 passata alla nuova societ\u00e0 Govia Thameslink Railway diventando parte della pi\u00f9 ampia Thameslink, Southern and Great Northern franchise."}
{"id": "4201520", "revid": "61051", "url": "https://it.wikipedia.org/wiki?curid=4201520", "title": "Football Club Femminile Como 2000 2011-2012", "text": "Questa pagina raccoglie i dati riguardanti il Football Club Femminile Como 2000 Associazione Sportiva Dilettantistica nella stagione 2011-2012.\nStagione.\nLa stagione del ritorno in Serie A inizia il 9 ottobre sul campo del Tavagnacco.\nA fine anno il Como 2000 ottiene la permanenza in Serie A, con l'8\u00ba posto finale.\nIn Coppa Italia la squadra viene eliminata negli ottavi di finale dal Torino.\nOrganico.\nRosa.\n\"Rosa, numerazione e ruoli, tratti dal sito ufficiale della societ\u00e0, sono aggiornati al 14 dicembre 2011\"."}
{"id": "4201521", "revid": "201394", "url": "https://it.wikipedia.org/wiki?curid=4201521", "title": "Dead End City", "text": "Dead End City \u00e8 il terzo album dei Peawees, pubblicato nel 2001 dalla Stardumb Records e ristampato dalla Ammonia Records per il mercato italiano. Le due release differiscono per la sostituzione di un brano e l'aggiunta di due bonus track nella versione pubblicata dalla Ammonia Records."}
{"id": "4201530", "revid": "6923", "url": "https://it.wikipedia.org/wiki?curid=4201530", "title": "London Internet Exchange", "text": "Il London Internet Exchange (abbreviato con la sigla LINX) \u00e8 un Internet Exchange Point (IXP) situato nella capitale inglese, Londra. Questa organizzazione fu fondata nel 1994 da un gruppo di Internet service providers.\nLa LINX \u00e8 un'associazione senza fini di lucro i cui membri sono dei provider di servizi di Internet i quali firmano un memorandum d'intesa. Questi membri gestiscono collettivamente la societ\u00e0 e le attivit\u00e0 che essa promuove e manda avanti. I membri si riuniscono in occasioni delle periodiche assemblee durante le quali si discutono le questioni pi\u00f9 importanti di carattere regolamentare, organizzativo e tecnico. La LINX ha come obbligo quello di non competere con i suoi costituenti."}
{"id": "4201537", "revid": "61051", "url": "https://it.wikipedia.org/wiki?curid=4201537", "title": "Football Club Femminile Como 2000 2012-2013", "text": "Questa pagina raccoglie i dati riguardanti il Football Club Femminile Como 2000 Associazione Sportiva Dilettantistica nelle competizioni ufficiali della stagione 2012-2013.\nOrganico.\nRosa.\n\"Rosa, numerazione e ruoli, tratti dal sito ufficiale della societ\u00e0, sono aggiornati al 18 settembre 2012\".\nStatistiche.\nStatistiche delle giocatori.\n\"Presenze e reti aggiornate al 5 maggio 2013, 30\u00aa giornata. Non sono considerate le prime due gare di Coppa Italia, per le quali non \u00e8 stato possibile reperire i tabellini\"."}
{"id": "4201543", "revid": "767487", "url": "https://it.wikipedia.org/wiki?curid=4201543", "title": "Walking the Walk", "text": "Walking The Walk \u00e8 il quarto album dei Peawees, pubblicato nel 2007 dalla Wynona Records in versione CD e dalla Radiation Records in LP per la distribuzione in Italia. Inoltre \u00e8 stato pubblicato dalla It's Alive Records, sempre in vinile, per il mercato statunitense."}
{"id": "4201544", "revid": "767487", "url": "https://it.wikipedia.org/wiki?curid=4201544", "title": "Henri-Ren\u00e9 Lenormand", "text": "Biografia.\nFiglio di un compositore, studi\u00f2 presso l'Universit\u00e0 di Parigi.\nUna prima influenza la ricevette dai lavori di Dostoevskij, di Tolstoj, Poe, Nietzsche, anche se fondamentale risult\u00f2 il suo soggiorno in Svizzera, dove scopr\u00ec la psicoanalisi. \nLe sue opere, intrise di simbolismo, si distinsero per l'esplorazione dello stimolo inconscio, riflettendo profondamente l'influenza delle teorie di Sigmund Freud.\nAltre caratteristiche importanti delle sue opere si dimostrarono l'esotismo, la satira politica e sociale, l'esoterismo e l'occultismo.\nFu uno degli autori preferiti dai pi\u00f9 prestigiosi registi sperimentatori contemporanei, quali Georges Pito\u00ebff e Gaston Baty.\nDa menzionare le sue memorie intitolate \"Confessions d'un auteur dramatique\" (1952), importanti per la grande sincerit\u00e0, oltre che i drammi \"Insurrection\" e \"Terre de Satan\", contraddistinti da una potenza eversiva."}
{"id": "4201545", "revid": "1494169", "url": "https://it.wikipedia.org/wiki?curid=4201545", "title": "Ne\u010das", "text": ""}
{"id": "4201546", "revid": "92723", "url": "https://it.wikipedia.org/wiki?curid=4201546", "title": "Citt\u00e0 di Adelaide", "text": "La citt\u00e0 di Adelaide \u00e8 una Local Government Area che si trova in Australia Meridionale. Essa si estende su una superficie di 15.57 chilometri quadrati e ha una popolazione di 19.444 abitanti. La sede del consiglio \u00e8 nel centro finanziario ed amministrativo dell'area metropolitana di Adelaide (comunemente chiamata \"The City\" o \"Adelaide CBD\")."}
{"id": "4201550", "revid": "92723", "url": "https://it.wikipedia.org/wiki?curid=4201550", "title": "Municipalit\u00e0 di Adelaide Hills", "text": "La municipalit\u00e0 di Adelaide Hills \u00e8 una Local Government Area che si trova in Australia Meridionale. Essa si estende su una superficie di 795,08 chilometri quadrati e ha una popolazione di 39.852 abitanti. La sede del consiglio si trova a Woodside."}
{"id": "4201558", "revid": "76963", "url": "https://it.wikipedia.org/wiki?curid=4201558", "title": "Paula Reca", "text": "Biografia.\nHa tre sorelle e due fratelli: Sof\u00eda (sposata con Tom\u00e1s Yankelevich, figlio di Cris Morena), M\u00e1ximo (che ha recitato con lei in \"Teen Angels\" nel ruolo di Pedro), Dolores, Soledad e Lucas.\nSi \u00e8 laureata in arti drammatiche nell'universit\u00e0 di New York, dove ha ricevuto il titolo di BFA, un livello standard di laurea, in arti drammatiche, nella Tisch School of the Arts.\nCarriera.\nDebutta nel 2008 con il film \"Tom's phone\", nel ruolo di Joanna. Nel 2009 partecipa come Luna Vorg nella terza stagione di \"Teen Angels\", il suo personaggio si intromette tra i due protagonisti della serie, (Lali Esp\u00f3sito e Juan Pedro Lanzani). Nel 2010 \u00e8 stata una delle protagoniste del film \"Belgrano\" prodotto e supervisionato da Juan Jos\u00e9 Campanella e diretto da Sebasti\u00e1n Pivotto. In questo film interpreta Mar\u00eda Dolores Elguero, amante di Manuel Belgrano e madre della figlia di quest'ultimo.\nNel 2011 ha recitato nel ruolo di Louise nell'opera \"La novicia rebelde\", nel Teatro \u00d3pera di Buenos Aires, dove, nel 2012 \u00e8 stata la protagonista della versione argentina di \"Mamma Mia!\", nel ruolo di Sophie. Nello stesso anno ha vinto un premio ACE come rivelazione femminile per quel ruolo. Nel 2013 interpreta la segretaria Florencia Alvarez nella miniserie televisiva \"Germ\u00e1n, \u00faltimas vi\u00f1etas\"."}
{"id": "4201559", "revid": "92723", "url": "https://it.wikipedia.org/wiki?curid=4201559", "title": "Citt\u00e0 di Burnside", "text": "La citt\u00e0 di Burnside \u00e8 una Local Government Area che si trova in Australia Meridionale. Essa si estende su una superficie di 27,53 chilometri quadrati e ha una popolazione di 44.300 abitanti. La sede del consiglio si trova a Tusmore."}
{"id": "4201566", "revid": "767487", "url": "https://it.wikipedia.org/wiki?curid=4201566", "title": "Grand Prix de Wallonie 2012", "text": "Il Grand Prix de Wallonie 2012, quarantatreesima edizione della corsa e valida come evento dell'UCI Europe Tour 2012 categoria 1.1, si svolse il 12 settembre 2012, per un percorso totale di 203,1\u00a0km. Fu vinto dal francese Julien Simon che giunse al traguardo con il tempo di 4h45'51\" alla media di 42,63\u00a0km/h.\nAl traguardo 96 ciclisti portarono a termine il percorso."}
{"id": "4201567", "revid": "767487", "url": "https://it.wikipedia.org/wiki?curid=4201567", "title": "Steve West", "text": "Biografia.\nNato a Charlottesville, West frequenta poi la \"Trinity High School\" di Richmond e, a met\u00e0 degli anni ottanta, assieme a John Smith (voce), Hanby Carter (basso) e Rob Williams (chitarra) forma gli Stalingrad, con cui si esibisce nei piccoli locali della zona. Nel 1987 gli Stalingrad, che nel frattempo hanno cambiato il loro nome in Contoocook Line e pubblicato un album intitolato \"Oliver's Garden\" (su Rughead Records), si trasferiscono a New York per poi sciogliersi nel 1991.\nA New York, West, durante un suo periodo lavorativo presso il Whitney Museum of American Art, fa la conoscenza con Stephen Malkmus, allora cantante e chitarrista dei Pavement che, quando decide di rimpiazzare l'eccentrico e ingestibile batterista Gary Young, nel 1993 lo arruola nella band facendolo debuttare al festival dell'etichetta Drag City organizzato a Chicago. Assieme ai Pavement pubblicher\u00e0 quattro album in studio, nove EP e undici singoli, prima dello scioglimento della band, avvenuta nel 1999.\nDopo la separazione dei Pavement, West ha dato vita alla band Marble Valley, con cui ha pubblicato cinque album, l'ultimo dei quali, intitolato \"Breakthrough\",\u00e8 uscito nel 2011."}
{"id": "4201568", "revid": "33689", "url": "https://it.wikipedia.org/wiki?curid=4201568", "title": "Super Baseball 2020", "text": " \u00e8 un videogioco di baseball futuristico pubblicato in Giappone nel 1991 per Neo Geo dalla SNK. Il videogioco \u00e8 stato convertito per Neo Geo CD, Super Nintendo Entertainment System e Sega Mega Drive.\nModalit\u00e0 di gioco.\nIl gioco segue le regole base del baseball, ma con alcune modifiche, dato che il gioco si svolge nell'anno 2020. La differenza pi\u00f9 ovvia rispetto al vero baseball \u00e8 che alcuni dei personaggi nel gioco sono dei robot. Tutti i personaggi umani sono inoltre equipaggiati con armature molto potenti, sensori e jetpack, che migliorano le capacit\u00e0 di attacco e difesa."}
{"id": "4201572", "revid": "1305772", "url": "https://it.wikipedia.org/wiki?curid=4201572", "title": "Jakovenko", "text": ""}
{"id": "4201573", "revid": "254059", "url": "https://it.wikipedia.org/wiki?curid=4201573", "title": "Porta Picaloca (Castel Goffredo)", "text": ""}
{"id": "4201582", "revid": "72811", "url": "https://it.wikipedia.org/wiki?curid=4201582", "title": "Master Mosquiton '99", "text": ""}
{"id": "4201584", "revid": "729019", "url": "https://it.wikipedia.org/wiki?curid=4201584", "title": "Lucien Marius Gustave Cayol", "text": "Biografia.\nNacque a Parigi (dipartimento della Senna) il 9 marzo 1882, figlio di L\u00e9onard (1841\u20131919) di C\u00e9cile Alice Boutet de Monvel (1846\u20131922). \nEntr\u00f2 nella Marine nationale nel 1900, venendo promosso aspirante guardiamarina il 5 ottobre 1903. Si imbarc\u00f2 sulla nave da battaglia \"Jaur\u00e9guiberry\", appartenente alla Squadra del Mediterraneo, il 1\u00ba gennaio 1904 prestando servizio sotto il comando di Fran\u00e7ois Rabouin. Promosso sottotenente di vascello il 5 ottobre 1905. Il 1\u00ba gennaio 1906 si imbarc\u00f2 sul \"Cal\u00e9donien\", annesso alla Scuola d'artiglieria navale (\u00c9cole de canonnage), dove si brevett\u00f2 ufficiale. Il 1\u00ba gennaio 1908 si imbarc\u00f2 sull'incrociatore protetto \"Alger\", appartenente alla Divisione Navale dell'Estremo Oriente.\nIl 1\u00ba gennaio 1911 diviene secondo in comando sul sottomarino \"Germinal\", appartenente alla stazione sommergibili di Calais-Dunkerque al comando del Cdt. L\u00e9on Besnard. Il 1\u00ba gennaio 1912 pass\u00f2 a prestare servizio sulla corazzata \"Vergniaud\", appartenente alla 1\u00aa Squadra. Promosso tenente di vascello il 7 gennaio 1913, il 1\u00ba gennaio dell'anno successivo \u00e8 trasferito a Parigi, dove diviene Ufficiale d'ordinanza presso lo Stato maggiore particolare del Ministro della Marina.\nPresta servizio durante la prima guerra mondiale, ottenendo il titolo di Cavaliere della Legion d'onore, ed il 1\u00ba gennaio 1918, a Parigi, \u00e8 nominato Capo della Segreteria della Direzione generale della Guerra sottomarina. Nello stesso anno comanda la torpediniera d'alto mare \"Tramontane\".\nPromosso capitano di corvetta il 25 agosto 1919, l'anno successivo si brevetta Ufficiale presso la Scuola superiore della Marina (\u00c9cole Sup\u00e9rieure de la Marine). Il 1\u00ba gennaio 1921 \u00e8 assegnato al 4\u00e8me Bureau (Porti e basi - Trasporti - Approvvigionamenti- Comunicazioni) dello Stato maggiore generale della Marina. Promosso capitano di fregata il 30 marzo 1922, diviene Ufficiale della Legion d'onore nel 1924, ed assume il comando del \"Quentin Roosevelt\".\nPromosso al rango di capitano di vascello il 5 marzo 1928, assume in seguito il comando della 2\u00aa Squadriglia Cacciatorpediniere della 2\u00aa Squadra, innalzando la propria insegna sull'\"L'Adroit\". In seguito dirige il 1er Bureau dello Stato maggiore generale della Marina.\nNel 1929 diviene Auditore presso il Centro degli Alti Studi Navali, e il 1\u00ba gennaio 1932 entra a far parte, come membro, del Comitato Tecnico della Marina e della Commissione permanente di controllo e di revisione del regolamento d'armamento.\nPromosso contrammiraglio il 4 novembre 1934, assume il comando della 2\u00aa Flottiglia sommergibili della 2\u00aa Squadra. il 1\u00ba agosto 1936.\nIl 28 maggio 1937 partecipa con la sua Flottiglia Sommergibili all'imponente parata marittima tenutasi al largo di Brest, alla presenza del Ministro della Marina, ammiraglio Fran\u00e7ois Darlan. Viene elevato al rango di viceammiraglio nel 1940. Comandante del settore di Brest nel giugno dello stesso anno, \u00e8 l'ufficiale anziano delle forze navali francesi presenti in Gran Bretagna nel luglio 1940. Catturato a Portsmouth, sulla nave da battaglia \"Paris\", dalle truppe inglesi viene successivamente rimpatriato.\nIn riserva dal 1947, muore a Parigi nel 1975, venendo sepolto presso il cimitero dei Batignolles, 6\u00e8me div., all\u00e9e circulaire, 2\u00e8me ligne (Paris 17\u00e8me)."}
{"id": "4201585", "revid": "89688", "url": "https://it.wikipedia.org/wiki?curid=4201585", "title": "Hikari Club - Il club della luce", "text": " \u00e8 un manga horror scritto e illustrato da Usamaru Furuya e basato sulla produzione teatrale dello stesso nome del Tokyo Grand Guignol.\nIl manga \u00e8 stato serializzato sulla rivista \"Manga Erotics F\" della Ohta Publishing fra il maggio 2005 ed il maggio 2006. Un prequel della storia originale, , \u00e8 stato serializzato sulla rivista \"pocopoco\" della Ohta Publishing fra aprile 2011 e marzo 2012.\nUn adattamento anime ha iniziato ad essere trasmesso ad ottobre 2012 ed \u00e8 inoltre stato annunciato anche una trasposizione teatrale.\nTrama.\nLa storia ruota intorno a un club composto da nove membri di una scuola media giapponese chiamato \"Light Club\" e al loro tentativo di creare una intelligenza artificiale allo scopo di rapire belle ragazze. Mentre i ragazzi del club utilizzano metodi sempre pi\u00f9 depravati per raggiungere il loro scopo, il leader originale del club, Tamiya, fa di tutto per riottenere la propria posizione dopo essersi reso conto della gestione del club del nuovo capo, Zera."}
{"id": "4201587", "revid": "1305772", "url": "https://it.wikipedia.org/wiki?curid=4201587", "title": "Ch\u014d Soku Henkei Gyrozetter", "text": " \u00e8 un videogioco della Square Enix, adattato in una serie televisiva anime nell'ottobre 2012 dalla A-1 Pictures.\nTrama.\nNel XXI secolo il Giappone ha creato le AI cars, auto con un'intelligenza artificiale e ha istituito speciali accademie per addestrare i ragazzi ad utilizzarle. Kakeru Todoroki, uno studente di quinta classe dell'Accademia Arcadia, viene scelto per pilotare la AI car che salver\u00e0 l'umanit\u00e0 e pu\u00f2 trasformarsi in un robot, dal nome \"Gyrozetter\".\nMedia.\nManga.\nUn manga basato sul videogioco \u00e8 stato scritto ed illustrato da Teruaki Mizuno e serializzato dall'ottobre 2012 all'aprile 2014 sulla rivista \"Saiky\u014d Jump\" edita da Sh\u016beisha.\nAnime.\nUn adattamento anime \u00e8 stato prodotto dallo studio d'animazione A-1 Pictures e trasmesso in Giappone su TXN e AT-X dal 2 ottobre 2012 al 24 settembre 2013 per un totale di 51 episodi."}
{"id": "4201589", "revid": "767487", "url": "https://it.wikipedia.org/wiki?curid=4201589", "title": "Tasters (gruppo musicale)", "text": "I Tasters (precedentemente conosciuti come Taster's Choice) sono un gruppo metalcore italiano proveniente da Livorno.\nStoria.\nLa band si forma nel 1999 con il nome di \"Taster's Choice\" e pubblica sotto questo appellativo due album, \"Shining\" nel 2005 e \"The Rebirth\" nel 2009.\nNel frattempo la band partecipa a numerosi concerti aprendo a gruppi come Cancer Bats, Thirty Seconds to Mars, Sonic Syndicate, Evergreen Terrace, Terror, Aiden, Texas in July, Of Mice &amp; Men. Nel 2009 i Tasters cominciano a suonare fuori dall'Italia partecipando ad una tourn\u00e9e nel Regno Unito insieme agli scozzesi Bleed from Within e nel 2010 come headliner suonano per 30 date in Russia.\nNell'estate del 2011 il gruppo firma per la Nuclear Blast e nel settembre dello stesso anno pubblica il terzo album (il primo sotto il nome di Tasters) dal titolo \"Reckless Till the End\".\nStile musicale.\nSotto il nome \"Taster's Choice\" il gruppo presentava un sound spiccatamente nu metal, con incursioni tribali (oltre il batterista il gruppo disponeva anche di un percussionista) ed elettroniche.\nCon il cambio di nome il gruppo segna una svolta anche nelle genere suonato, abbandonando il nu metal a favore di sonorit\u00e0 metalcore con forti influenze di musica elettronica."}
{"id": "4201591", "revid": "52630507", "url": "https://it.wikipedia.org/wiki?curid=4201591", "title": "Sant'Albuino di Bressanone", "text": ""}
{"id": "4201593", "revid": "1632387", "url": "https://it.wikipedia.org/wiki?curid=4201593", "title": "Kamisama Kiss", "text": " \u00e8 un manga sh\u014djo di Julietta Suzuki, serializzato sulla rivista \"Hana to Yume\" della Hakusensha dal 2008 al 2016. In Italia il manga viene pubblicato dalla Star Comics a partire dal 10 ottobre 2013.\nUna serie televisiva anime ispirata al manga \u00e8 stata prodotta dallo studio TMS Entertainment sotto la regia di Akitaro Daichi e trasmesso dal 1\u00ba ottobre al 24 dicembre 2012. Una seconda stagione, intitolata \"Kamisama hajimemashita \u25ce\", \u00e8 stata trasmessa dal 5 gennaio al 30 marzo 2015. Entrambe le serie sono inedite in Italia. 5 OAV sono stati pubblicati insieme al manga dopo la trasmissione di entrambe le stagioni.\nTrama.\nIl padre di Nanami Momozono \u00e8 un assiduo giocatore d'azzardo, che un giorno scompare dalla vita della figlia, dopo aver accumulato una quantit\u00e0 enorme di debiti e lei viene cacciata di casa dai creditori. Quella sera Nanami salva un misterioso viaggiatore di nome Mikage da un cane rabbioso, e dopo avergli raccontato la sua vicenda, come segno di ringraziamento il ragazzo le cede il suo alloggio. Incredula, si reca nel posto indicato, scoprendo che si tratta di un santuario. Qui viene subito accolta dai custodi del tempio, Onikiri e Kotetsu, e da Tomoe, un demone volpe, e scoprono che Mikage ha scelto Nanami come divinit\u00e0 della Terra del santuario, e le ha conferito il suo marchio nominandola nuova divinit\u00e0. All'inizio Nanami \u00e8 riluttante, ma vivendo al santuario con Onikiri, Kotetsu e Tomoe, si rende conto di quanto sia dura e difficile la sua posizione come nuova divinit\u00e0 della Terra. Col proseguire della storia, Nanami finisce per innamorarsi di Tomoe, ma lui la respinge poich\u00e9 l'amore tra un umano e uno y\u014dkai \u00e8 vietato. Nonostante ci\u00f2, anche Tomoe finir\u00e0 col ricambiare i suoi sentimenti.\nMedia.\nManga.\nScritto e illustrato da Julietta Suzuki, \"Kamisama Kiss\" \u00e8 stato serializzato sulla rivista semi-mensile per manga \"sh\u014djo\" \"Hana to Yume\" dal 20 febbraio 2008 al 20 maggio 2016. I capitoli sono stati raccolti successivamente in volumi \"tank\u014dbon\" da Hakusensha, con il primo volume pubblicato il 19 settembre 2008. L'editore Viz Media ha acquistato i diritti per la pubblicazione in lingua inglese nel Nord America, annunciandolo al pubblico durante il New York Anime Festival del 2009. In Italia il manga viene pubblicato da Star Comics a partire dal 10 ottobre 2013.\nAnime.\nNel 2012 \u00e8 stato prodotto un anime dalla TMS Entertainment e diretto da Akitaro Daichi. \u00c8 andato in onda dal 1\u00ba ottobre al 24 dicembre 2012. La sigla di apertura si chiama \"Kamisama Hajimemashita\" ed \u00e8 cantata da Hanae. Due OVA sono stati pubblicati insieme al sedicesimo volume del manga. Il primo episodio \u00e8 basato sulla storia del quindicesimo volume, mentre l'altro \u00e8 un episodio filler. Il primo OVA \u00e8 uscito il 26 agosto 2013. Una seconda stagione \u00e8 stata trasmessa dal 5 gennaio al 30 marzo 2015. Inoltre 4 episodi OAD conosciuti come \"Kako-hen\" (\u904e\u53bb\u7bc7 lett. l'arco del passato) hanno iniziato la messa in onda il 20 agosto 2015, e sono basati sull'arco narrativo del passato della serie, che vanno dal volume 14 fino al volume 17 della serie manga. La storia segue Nanami, mentre torna dal passato per trovare una cura contro la maledizione di Tomoe, che \u00e8 stata collocata su di lui, in modo tale che diventando umano, avrebbe vissuto con Yukiji. Un nuovo OAD, detto Kamisama, Shiawase ni Naru (\u795e\u69d8\u3001\u3057\u3042\u308f\u305b \u306b \u306a\u308b lett. La dea sar\u00e0 felice) sar\u00e0 mandato in onda il 20 dicembre 2016 e sar\u00e0 allegato ad un fanbook chiamato \u201cKamisama Hajimemashita 25.5\u201d che conterr\u00e0 un capitolo di 32 pagine intitolato \u201cSono Ato no Futari\u201d (\u305d\u306e \u3042\u3068 \u306e \u3075\u305f\u308alett. Loro due in seguito) con illustrazioni colorate e anche un riassunto dei volumi dal 14 al 25 e un\u2019intervista all\u2019autrice.\nAccoglienza.\nLiz Adler di CBR ha classificato Nanami Momozono come l'ottava protagonista pi\u00f9 amata degli \"sh\u014djo\"."}
{"id": "4201602", "revid": "767487", "url": "https://it.wikipedia.org/wiki?curid=4201602", "title": "Memorial Marco Pantani 2012", "text": "Il Memorial Marco Pantani 2012, nona edizione della corsa e valida come evento dell'UCI Europe Tour 2012 categoria 1.1, si svolse il 15 settembre 2012, per un percorso totale di 183,7\u00a0km. Fu vinto dall'italiano Fabio Felline che giunse al traguardo con il tempo di 4h27'14\" alla media di 41,24\u00a0km/h.\nAl traguardo 43 ciclisti portarono a termine il percorso."}
{"id": "4201603", "revid": "729019", "url": "https://it.wikipedia.org/wiki?curid=4201603", "title": "Stazione di Calusco", "text": "La stazione di Calusco \u00e8 una stazione ferroviaria posta lungo la linea Seregno-Bergamo, a servizio del centro abitato di Calusco d'Adda.\nMovimento.\nLa stazione \u00e8 servita dai treni regionali di Trenord della relazione Milano-Carnate-Bergamo, cadenzati a frequenza oraria (semioraria nelle ore di punta).\nAl 2007, l'impianto risultava frequentato da un traffico giornaliero medio di persone.\nDal 15 settembre 2018, il Ponte San Michele, situato nelle adiacenze della stazione, \u00e8 stato chiuso sia alla circolazione ferroviaria, sia stradale, per interventi di manutenzione della durata stimata di due anni. Fino alla riapertura del ponte, i treni che in precedenza collegavano Milano e Bergamo sono limitati a Calusco; il collegamento da e per Milano \u00e8 garantito tramite autobus sostitutivi fino alla stazione di Paderno-Robbiate."}
{"id": "4201607", "revid": "742538", "url": "https://it.wikipedia.org/wiki?curid=4201607", "title": "Sioux Falls Storm", "text": "I Sioux Falls Storm sono una franchigia professionistica di football americano indoor con sede a Sioux Falls, Dakota del Sud, che gioca nella Indoor Football League di cui \u00e8 bi-campione in carica. Gli Storm disputano le loro gare casalinghe alla Sioux Falls Arena.\nStoria.\nGli Storm nacquero come Sioux Falls Cobras nel 2000 giocando nella prima incarnazione della Indoor Football League. Come membri della United Indoor Football vinsero quattro titoli consecutivi dal 2005 al 2008. Il 29 marzo 2008, gli Storm persero contro gli Omaha Beef 34\u201318, terminando la loro storica striscia di 40 partite senza sconfitte. Dal 2009 sono passati alla rinata Indoor Football League dove hanno vinto gli ultimi tre campionati disputati, nel 2011, 2012 e 2013."}
{"id": "4201608", "revid": "729019", "url": "https://it.wikipedia.org/wiki?curid=4201608", "title": "Stazione di Paderno-Robbiate", "text": "La stazione di Paderno-Robbiate \u00e8 una stazione ferroviaria posta lungo la linea Seregno-Bergamo, a servizio dei centri abitati di Paderno d'Adda e Robbiate.\nMovimento.\nLa stazione \u00e8 servita dai treni regionali di Trenord della relazione Milano-Carnate-Bergamo, cadenzati a frequenza oraria (semioraria nelle ore di punta).\nAl 2007, l'impianto risultava frequentato da un traffico giornaliero medio di persone.\nDal 15 settembre 2018 al 14 settembre 2020 il Ponte San Michele, che collega la stazione di Paderno-Robbiate con quella di Calusco, \u00e8 stato chiuso sia alla circolazione sia ferroviaria sia stradale, per interventi di manutenzione. Durante tale periodo, i treni precedentemente in servizio tra Milano e Bergamo sono stati limitati alle relazioni Milano-Paderno e Calusco-Bergamo e sono stati effettuati autobus sostitutivi in servizio tra Paderno e Calusco.\nIncidenti.\nIntorno al mezzogiorno del 19 agosto 2020 un convoglio passeggeri della societ\u00e0 Trenord, lasciato da pochi minuti in sosta fuori servizio, a porte chiuse e senza personale a bordo, sul binario d'incrocio della stazione, si \u00e8 messo in movimento autonomamente verso la stazione di Carnate-Usmate, dove per interromperne la corsa fuori controllo \u00e8 stato deviato dal corretto tracciato e fatto impattare contro i respingenti del tronchino sito a sud del binario 5.\nIl convoglio era arrivato a Paderno-Robbiate alle 11:39 effettuando il treno regionale 10767 proveniente da Milano Porta Garibaldi, e sarebbe dovuto ripartire per Milano alle 12:22 effettuando il treno regionale 10776.\nAl gennaio 2021 le indagini non sono ancora concluse, e contemplano varie ipotesi che vertono sul movimento libero del convoglio (con motori inattivi, solo per pendenza del binario, a seguito di incorretta frenatura o altra anomalia); per far luce su tali questioni viene considerata l'eventualit\u00e0 di effettuare una simulazione dell'accaduto presso la stazione di Paderno-Robbiate.\nServizi.\nLa stazione dispone di:\n\u00c8 inoltre possibile acquistare i biglietti e gli abbonamenti del treno in alcune edicole e tabaccherie nei pressi della stazione."}
{"id": "4201610", "revid": "400694", "url": "https://it.wikipedia.org/wiki?curid=4201610", "title": "Requiem in Do minore (Cherubini)", "text": ""}
{"id": "4201617", "revid": "729019", "url": "https://it.wikipedia.org/wiki?curid=4201617", "title": "Stazione di Terno", "text": "La stazione di Terno \u00e8 una stazione ferroviaria posta lungo la linea Seregno-Bergamo, a servizio del centro abitato di Terno d'Isola.\nStoria.\nIl 25 maggio 1961 venne trasformata da stazione ad assuntoria; successivamente torn\u00f2 ad essere stazione.\nStrutture e impianti.\nLa stazione conta due marciapiedi, posti lateralmente ai due binari di corsa.\nIl binario 1 viene utilizzato solamente in caso di alto traffico della linea ferroviaria, mentre il binario 2 viene utilizzato per il movimento passeggeri proveniente da entrambe le direzioni.\n\u00c8 presente un fabbricato viaggiatori composto da 2 piani; il primo piano \u00e8 inutilizzato mentre al piano terra \u00e8 presente la sala d'attesa.\nIl fabbricato comprende inoltre una seconda struttura (posta di fianco alla principale) nella quale era situato il bar della stazione, oggi chiuso, che offriva anche il servizio di vendita biglietti e abbonamenti.\nA servizio della stazione \u00e8 presente un piccolo parcheggio di fronte all'ingresso, molto dissestato.\nMovimento.\nLa stazione \u00e8 servita dai treni regionali di Trenord della relazione Milano-Carnate-Bergamo, cadenzati a frequenza oraria (semioraria nelle ore di punta).\nAl 2007, l'impianto risultava frequentato da un traffico giornaliero medio di 834 persone.\nServizi.\nLa stazione \u00e8 classificata da RFI nella categoria \"silver\"."}
{"id": "4201618", "revid": "300067", "url": "https://it.wikipedia.org/wiki?curid=4201618", "title": "Will Barton", "text": "Carriera.\nUniversit\u00e0 (2010-2012).\nDi ruolo guardia tiratrice, pu\u00f2 essere adattato anche come ala piccola (nonostante sia molto leggero per i canoni NBA); ha giocato all'Universit\u00e0 di Memphis dal 2010 al 2012.\nNBA (2012-).\nPortland Trail Blazers (2012-2015).\nVenne selezionato come 40\u00aa scelta assoluta al Draft NBA 2012 dai Portland Trail Blazers. Il primo anno Barton trov\u00f2 spazio disputando 73 partite di cui 5 da titolare.\nIl 27 giugno 2013 le cose svoltarono in negativo per Barton; quel giorno si svolse il Draft NBA 2013, e la dirigenza della franchigia dell'Oregon decise di prendere le due guardie talentuose: C.J. McCollum alla 10 e Allen Crabbe, che venne scelto alla 31 dai Cleveland Cavaliers, ma che i Trail Blazers ottennero cedendo ai Cavs 2 seconde scelte ai Draft futuri. Se il primo anno Crabbe gioc\u00f2 molto poco (solo 15 partite), Barton gioc\u00f2 solamente 41 partite, di cui nessuna da titolare, perdendo minutaggio.\nNella terza stagione Crabbe e McCollum guadagnarono sempre pi\u00f9 spazio nelle rotazioni di Terry Stotts e Barton ne trov\u00f2 ancora di meno, giocando solamente 30 partite e abbassando buona parte delle proprie statistiche, venendo poi ceduto in Febbraio pochi giorni prima della \"trade dead-line\".\nDenver Nuggets (2015-).\nIl 20 febbraio 2015 venne ceduto dai Portland Trail Blazers in un \"maxi-scambio\" insieme a V\u00edctor Claver, Thomas Robinson e una prima scelta al Draft NBA 2016 ai Denver Nuggets che spedirono alla franchigia dell'Oregon Alonzo Gee e Arron Afflalo.\nIn Colorado Barton trov\u00f2 subito spazio e si fece notare tanto da tenere di media 11 punti a partita nelle 28 partite in cui ha giocato in stagione, giocando di media 24 minuti sempre in uscita dalla panchina come riserva del \"rookie\" Gary Harris.\nAlla fine della stagione i Nuggets decisero di rinnovare il contratto di Barton per altri tre anni, in cui Barton andr\u00e0 a guadagnare 3.533.333 milioni di dollari all'anno.\nIl 14 novembre 2015 mise a segno 26 punti nella gara vinta in casa col punteggio di 107-98 contro gli Houston Rockets. Il 21 dicembre 2015 ne segn\u00f2 32 nella gara persa in casa per 130-125 contro i New Orleans Pelicans."}
{"id": "4201627", "revid": "599013", "url": "https://it.wikipedia.org/wiki?curid=4201627", "title": "Museo civico Gaetano Savasta", "text": "Il museo civico Gaetano Savasta \u00e8 un museo di Patern\u00f2, in provincia di Catania, che ha sede nei locali dell'ex carcere borbonico, ubicato in piazza Martiri d'Ungheria in pieno centro storico, e nell'ex macello comunale, nella zona dell'Acquagrassa.\nStoria.\nIl carcere borbonico.\nL'edificio che attualmente ospita il museo archeologico sorse agli inizi del XIX secolo come carcere, uno dei tanti sorti all'epoca del regno borbonico.\nCome istituto penitenziario fu utilizzato per ospitare i detenuti condannati per reati di basso profilo e per carcerazioni brevi. Rimase attivo fino ai primi anni del secondo dopoguerra.\nDal 1997 al 2001, l'ex carcere \u00e8 stato sede della biblioteca comunale di Patern\u00f2, a causa di un crollo avvenuto nei locali che la ospitavano nell'ex Monastero della Santissima Annunziata.\nSuccessivamente abbandonata, la struttura viene recuperata dopo diversi anni, e l'8 dicembre 2007 viene inaugurata la sezione archeologica del museo intitolato alla memoria dello storico locale Mons. Gaetano Savasta.\nL'edificio, privo di elementi architettonici di rilievo, ha struttura rettangolare. Il suo ingresso principale si affaccia sul lato della piazza, ed \u00e8 costituito da un grande portale con arco a tutto sesto, la cui cornice \u00e8 realizzata in pietra lavica. Ai suoi lati il portale d'ingresso si presenta due finestre, la cui forma degli archi \u00e8 ribassata, mentre nel lato secondario dell'edificio vi \u00e8 un altro ingresso, anch'esso avente due finestre per lato.\nTutte le finestre dell'ex carcere borbonico sono dotate di barre in ferro.\nIl macello comunale.\nNel 1835, il Comune emise un provvedimento che viet\u00f2 la macellazione degli animali in pubbliche piazze, ed allora si provvide alla costruzione di un mattatoio. Il mattatoio fu attivo fino agli anni settanta del XX secolo.\nDopo anni di abbandono, il sito \u00e8 stato recuperato con dei lavori di ristrutturazione eseguiti dal 2005, e nel 2009 viene inaugurato il museo dell'arte contadina, poi successivamente divenuto sezione etnoantropologica del museo civico.\nIl Museo.\nLa sezione del museo civico dedicata all'archeologia, ospita al suo interno numerosi reperti, in particolare anfore, cocci, piatti d'epoca medievale e romana, ritrovati nel corso degli scavi effettuati sul colle paternese tra il 1993 e il 1998, sotto l'intendenza dell'assessorato regionale ai Beni Culturali, nelle contrade di Poggio Monaco, San Marco, Poggio Cocola e sul Monte Castellaccio.\nNella sezione etnoantropologica del museo, sono conservati gli attrezzi e gli strumenti degli antichi mestieri artigianali e agricoli."}
{"id": "4201630", "revid": "123827399", "url": "https://it.wikipedia.org/wiki?curid=4201630", "title": "Jared Cunningham", "text": "Carriera.\nDi ruolo guardia tiratrice ha giocato all'universit\u00e0 dell'Oregon dal 2009 al 2012, chiudendo il suo anno da junior con 17,9 punti a partita.\n\u00c8 stato selezionato come 24\u00aa scelta assoluta al draft NBA 2012 dai Cleveland Cavaliers; subito dopo essere stato scelto viene scambiato con Dallas assieme a Jae Crowder e Bernard James, in cambio di Tyler Zeller e Kelenna Azubuike.\nIl 31 marzo 2014 ha firmato un contratto da 10 giorni con i Sacramento Kings; ha esordito con la squadra californiana il giorno stesso in una vittoria per 102-97 sul campo dei New Orleans Pelicans, nella quale ha segnato 2 punti e catturato 1 rimbalzo in 4 minuti di gioco partendo dalla panchina.\nNella stagione 2016-17 Cunningham compie la prima avventura fuori dai confini statunitensi, firmando per i cinesi del Jiangsu Monkey King, con i quali disputa 31 partite, chiudendo la stagione asiatica con 34 punti di media a gara.\nNell'agosto 2017 si trasferisce in Europa, firmando in Germania per il Bayern Monaco. La stagione si rivela pi\u00f9 che positiva per la squadra bavarese che, aiutata dai suoi 12.5 punti di media in 69 gare totali disputate, conquista la Bundesliga e la Coppa di Germania e arriva fino alle semifinali di EuroCup, dove viene sconfitta dai futuri campioni del Dar\u00fc\u015f\u015fafaka.\nIl 28 novembre 2018 firma un contratto con la Germani Basket Brescia entrando a far parte del roster della squadra lombarda, per sopperire anche all'infortunio occorso alla guardia Marco Ceron, che in uno scontro fortuito di gioco durante il match del 25 novembre, contro la Fiat Torino, si procura una frattura al cranio che necessita di un'operazione."}
{"id": "4201639", "revid": "1005847", "url": "https://it.wikipedia.org/wiki?curid=4201639", "title": "Elezioni primarie di &quot;Italia. Bene Comune&quot; del 2012", "text": "Le elezioni primarie di \"Italia. Bene Comune\" del 2012 sono elezioni primarie avvenute in Italia per individuare il leader della coalizione di centro-sinistra \"Italia. Bene Comune\", raggruppante ufficialmente il Partito Democratico, Sinistra Ecologia Libert\u00e0 e il Partito Socialista Italiano, in vista delle successive elezioni politiche del 2013.\nAl primo turno, svoltosi il 25 novembre 2012, nessuno dei cinque candidati ha raggiunto il 50%+1 dei voti, pertanto il 2 dicembre successivo si \u00e8 svolto il ballottaggio tra i due candidati che hanno ottenuto il maggior numero di voti, ossia Pier Luigi Bersani, segretario del PD, e Matteo Renzi, anch'egli del PD e sindaco di Firenze. Al termine del ballottaggio Bersani \u00e8 risultato vincitore con oltre il 60% dei voti contro il 39% di Renzi; Bersani \u00e8 stato dunque il candidato del centro-sinistra alla presidenza del Consiglio dei ministri nelle consultazioni politiche del febbraio 2013.\nStoria.\nLe primarie sono state ufficializzate dal segretario del Partito Democratico Pier Luigi Bersani l'8 giugno 2012, nel corso di una Direzione nazionale del partito; all'Assemblea nazionale del PD del 14 luglio Bersani ha confermato nuovamente la volont\u00e0 di tenere delle primarie, annunciando nel contempo la propria candidatura. Il 31 luglio Bersani ha presentato una Carta d'intentit\u00e0, intitolata \"Italia. Bene Comune\", che descrive il programma della futura coalizione, registrando il giorno seguente il sostegno di Nichi Vendola, leader di Sinistra Ecologia Libert\u00e0, che si \u00e8 anch'esso candidato.\nIl 13 settembre anche Matteo Renzi, sindaco di Firenze del PD e da tempo in predicato di candidarsi, ha ufficializzato la sua candidatura durante un comizio a Verona. Lo stesso giorno \u00e8 arrivata la candidatura di Laura Puppato, consigliere del PD alla Regione Veneto. Il giorno dopo \u00e8 stata resa nota l'ultima candidatura, quella di Bruno Tabacci, assessore di Alleanza per l'Italia nella giunta del Comune di Milano. Il 6 ottobre l'Assemblea nazionale del PD ha modificato lo statuto del partito per permettere anche ad altri iscritti (oltre al segretario, gi\u00e0 candidato di diritto) di partecipare alle primarie di coalizione, previa per\u00f2 raccolta delle firme di almeno il 10% dei componenti dell'Assemblea (cio\u00e8 95) o di almeno il 3% del numero degli iscritti (stimate quindi in circa ).\nIl 13 ottobre PD e SEL assieme al Partito Socialista Italiano hanno presentato ufficialmente la Carta d'intenti di coalizione, largamente ispirata a quella di luglio del PD, ufficializzando l'alleanza di \"Italia. Bene Comune\" e fissando la data delle primarie. Il 12 novembre i cinque candidati hanno partecipato a un confronto televisivo al Teatro della Luna di Milano, trasmesso in diretta televisiva su Sky TG24 e Cielo, e moderato dal giornalista Gianluca Semprini.\nIl 28 novembre i due candidati passati al secondo turno, Bersani e Renzi, hanno partecipato a un nuovo confronto televisivo, trasmesso in diretta su Rai 1, moderato dalla giornalista Monica Maggioni.\nCandidati.\nAlle primarie hanno partecipato i cinque seguenti candidati:\nDurante il processo di formazione delle candidature anche altri politici e personalit\u00e0 del centro-sinistra hanno inizialmente manifestato l'intenzione di concorrere alle primarie per poi rinunciarvi, a causa di diversi motivi.\nLo scrittore Fulvio Abbate, pur avendo annunciato l'intenzione di partecipare alle primarie per il movimento \"Situazionismo e libert\u00e0\", non ha raccolto le firme necessarie. Stefano Boeri (PD), assessore al Comune di Milano, pur avendo annunciato nel mese di luglio 2012 la sua volont\u00e0 di partecipare alle primarie, non ha poi intrapreso alcuna campagna elettorale n\u00e9 ha raccolto le firme atte a convalidare la sua partecipazione e non si \u00e8 infine candidato. Giuseppe Civati (PD), consigliere della Regione Lombardia, che inizialmente aveva dichiarato di voler provare a unire le aree che facevano riferimento a Boeri e alla Puppato, in seguito ha ritirato la propria candidatura. Infine Sandro Gozi (PD), deputato che aveva inizialmente presentato la sua candidatura il 22 settembre, si \u00e8 ritirato il 15 ottobre poich\u00e9 non ha raggiunto le 95 firme utili tra i delegati dell'Assemblea nazionale del PD.\nTra i possibili candidati indicati dalla stampa era presente Valdo Spini (indipendente ex DS-PSI, ex ministro ed ex deputato), che aveva detto di stare valutando una sua eventuale candidatura, ma che non ha poi per\u00f2 raccolto le firme necessarie e non risulta pertanto candidato. Inizialmente era prevista anche la candidatura di un esponente del PSI, ma il segretario Riccardo Nencini ha in seguito dichiarato che il suo partito avrebbe sostenuto la candidatura di Bersani.\nPrimarie.\nPrimo turno.\nIl primo turno si \u00e8 svolto il 25 novembre 2012. Hanno partecipato al voto oltre 3 milioni di votanti e nessuno dei candidati \u00e8 riuscito a superare la soglia del 50%+1 dei voti; domenica 2 dicembre 2012 si \u00e8 svolto pertanto il ballottaggio tra i due candidati che hanno raccolto il maggior numero di voti, ossia Pier Luigi Bersani (44,9%) e Matteo Renzi (35,5%). Gli altri candidati hanno ottenuto i seguenti risultati: Nichi Vendola 15,6%, Laura Puppato 2,6%, Bruno Tabacci 1,4%. Polemiche si sono verificate a causa dei forti ritardi nella proclamazione dei risultati definitivi, diffusi soltanto alle 17:30 del giorno successivo alle votazioni (26 novembre 2012).\nSecondo turno.\nIl secondo turno si \u00e8 svolto domenica 2 dicembre 2012 e si sono sfidati Pier Luigi Bersani e Matteo Renzi, entrambi del Partito Democratico. Il segretario del PD ha vinto ottenendo il 60.9% dei voti contro il 39.1% di Renzi. Bersani \u00e8 quindi risultato essere il candidato alla Presidenza del Consiglio dei ministri per la coalizione di Italia. Bene Comune alle elezioni politiche del 2013."}
{"id": "4201640", "revid": "144796", "url": "https://it.wikipedia.org/wiki?curid=4201640", "title": "Mentioned in Despatches", "text": ""}
{"id": "4201641", "revid": "767487", "url": "https://it.wikipedia.org/wiki?curid=4201641", "title": "Leave it Behind", "text": "Leave it Behind \u00e8 il quinto album dei Peawees, pubblicato nel 2011 dalla Railways Recordings in versione CD e dalla Wild Honeys Records in LP."}
{"id": "4201642", "revid": "103686527", "url": "https://it.wikipedia.org/wiki?curid=4201642", "title": "Verratti", "text": ""}
{"id": "4201646", "revid": "93556", "url": "https://it.wikipedia.org/wiki?curid=4201646", "title": "Canal 13 (rete televisiva cilena)", "text": "Il canale 13 di Santiago, ora conosciuto con il nome di Canal 13 denominato anche \"Universidad Cat\u00f3lica de Chile Televisi\u00f3n\" \u00e8 un'emittente televisiva nazionale cilena. Canal 13 \u00e8 il secondo canale cileno pi\u00f9 vecchio dopo UCV.\n\u00c8 posseduto dal gruppo Luksic e dalla Pontificia universit\u00e0 cattolica del Cile"}
{"id": "4201648", "revid": "599013", "url": "https://it.wikipedia.org/wiki?curid=4201648", "title": "Accardo", "text": ""}
{"id": "4201651", "revid": "767487", "url": "https://it.wikipedia.org/wiki?curid=4201651", "title": "Koike Bab\u0101", "text": "Koike Bab\u0101 \u00e8 una creatura mitologica del folklore giapponese, dall'aspetto di un grosso gatto.\nDescrizione.\nLa Koike Bab\u0101, rappresentata come una grossa gatta anziana con una o pi\u00f9 code, \u00e8 una bakeneko o pi\u00f9 specificatamente una , ovvero una y\u014dkai, un genere di creature soprannaturali della mitologia giapponese, evolutasi da un gatto ed in possesso di abilit\u00e0 metamorfiche simili a quelle di kitsune e tanuki.\nLa leggenda.\nLa leggenda narra che a Matsue, nella provincia di Unsh\u016b (antico nome di una regione dell'attuale Shimane), che ad un uomo che svolgeva la mansione di waraji tori (\"portatore di sandali\", una delle mansioni pi\u00f9 umili della societ\u00e0 giapponese) presso la famiglia bushi Koike fu concesso come giorno di riposo capodanno. Questi ne approfitt\u00f2 per tornare alla casa paterna, presso Koshibara.\nDato che per\u00f2 il suo padrone doveva recarsi presso il castello del daimy\u014d il giorno seguente, fu costretto, per tornare alla dimora del suo padrone in tempo, ad intramprendere il viaggio di ritorno prima dell'alba. Sulla via del ritorno pass\u00f2 presso l'Hinoki Yama, un monte sempre avvolto dall'oscurit\u00e0.\nPresso questo rilievo fu attaccato ed inseguito da numerosissimi lupi, che lo costrinsero a cercare rifugio su un alto albero.\nI lupi, non dandosi per vinti, iniziarono ad arrampicarsi uno sull'altro, in modo da poter raggiungere lo sventurato \"waraji tori\". Per fortuna dell'uomo mancava ancora un lupo per raggiungerlo. Con sua sorpresa il lupo che era giunto pi\u00f9 in alto ulul\u00f2 con voce umana: \"Chiamate Koike Bab\u0101!\".\nPoco dopo arriv\u00f2 una grande gatta che agilmente inizi\u00f2 a scalare le belve per raggiungere l'uomo. Questi per\u00f2 sguain\u00f2 la spada che portava sulla schiena e la colp\u00ec alla fronte. Il colpo risuon\u00f2 inaspettatamente metallico. Immediatamente dopo il gesto dell'uomo, i lupi e la gatta, ferita, scomparvero rapidamente.\nL'uomo pur sentendosi pi\u00f9 tranquillo, volle aspettare che giungesse l'alba prima di scendere dall'albero. Ai piedi della pianta trov\u00f2 un coperchio di un bollitore di ghisa del t\u00e8 che riconobbe come quello che il suo padrone utilizzava ogni giorno. Trovando molto strana la cosa decise di metterselo in tasca e portarlo alla residenza dei Koike.\nArrivato alla meta trov\u00f2 che gli abitanti della casa erano in preda all'agitazione perch\u00e9 la madre del padrone era gravemente ferita alla fronte ed inoltre era scomparso il coperchio della teiera, che tutti cercavano con ansia. Il \"waraji tori\" si rec\u00f2 immediatamente presso il suo padrone per raccontargli ci\u00f2 che nella notte gli era accaduto e per consegliargli il coperchio. Udito ci\u00f2 il samurai si rec\u00f2 nella stanza della madre che trov\u00f2 nascosta nel futon urlante con voce non umana. Decise cos\u00ec di trapassare il materasso con la sua spada: aperto il futon, invece dell'anziana madre trov\u00f2 la stessa grande ed anziana gatta che nella notte stava per aggredire il suo servitore."}
{"id": "4201652", "revid": "2166394", "url": "https://it.wikipedia.org/wiki?curid=4201652", "title": "Jae Crowder", "text": "\u00c8 figlio di Corey Crowder.\nCarriera.\nDi ruolo ala piccola ha giocato all'Universit\u00e0 di Marquette dal 2010 al 2012, chiudendo il suo ultimo anno con 17,5 punti e 8,4 rimbalzi a partita.\n\u00c8 stato selezionato come 34\u00aa scelta assoluta al Draft NBA 2012 dai Cleveland Cavaliers; subito dopo essere stato scelto viene scambiato con Dallas assieme a Jared Cunningham e Bernard James, in cambio di Tyler Zeller e Kelenna Azubuike. Il 19 dicembre 2014 viene scambiato a Boston insieme a Jameer Nelson e Brandan Wright in cambio di Rajon Rondo.\nIl 31 agosto 2017 passa ai Cleveland Cavaliers in una trade che lo vede coinvolto insieme ai compagni di squadra Isaiah Thomas e Ante \u017di\u017ei\u0107, oltre che ad una prima scelta al Draft 2018 ed una seconda al Draft 2020. I Celtics ricevono in cambio Kyrie Irving, giocatore che ormai da tempo era in rotta con i Cavs."}
{"id": "4201655", "revid": "404338", "url": "https://it.wikipedia.org/wiki?curid=4201655", "title": "Sphaerosoma (micologia)", "text": "Sphaerosoma \u00e8 un genere di funghi della famiglia Pyronemataceae. Esso include tre specie ipogee simili ai tartufi, i cui campioni sono stati raccolti in Europa e Nord America."}
{"id": "4201659", "revid": "52631375", "url": "https://it.wikipedia.org/wiki?curid=4201659", "title": "Sant'Ansberto abate", "text": ""}
{"id": "4201660", "revid": "767487", "url": "https://it.wikipedia.org/wiki?curid=4201660", "title": "Green Bay Blizzard", "text": "I Green Bay Blizzard sono una franchigia professionistica di football americano indoor con sede a Ashwaubenon, Wisconsin, che gioca nella Indoor Football League. I Blizzard disputano le loro gare casalinghe al Resch Center.\nStoria.\nI Blizzard furono fondati nel 2003 disputando le loro prime stagioni nella af2, una minor league dell'ormai defunta Arena Football League. Nel 2010, la squadra si trasfer\u00ec nella Indoor Football League, una lega di recente formazione originata dalla fusione tra Intense Football League e della United Indoor Football. Nelle prime due stagioni nella IFL, i Blizzard vinsero la propria division mentre nel 2012 la squadra termin\u00f2 con un record di 11-3 e arriv\u00f2 a giocarsi la finale per il titolo, perdendo contro i Sioux Falls Storm."}
{"id": "4201662", "revid": "1762097", "url": "https://it.wikipedia.org/wiki?curid=4201662", "title": "Sphaerosoma", "text": ""}
{"id": "4201671", "revid": "930062", "url": "https://it.wikipedia.org/wiki?curid=4201671", "title": "Georgi Ivanov (cosmonauta)", "text": "\u00c8 andato nello spazio nel 1979 a bordo della Sojuz 33, primo cosmonauta bulgaro ad andare nello spazio."}
{"id": "4201679", "revid": "1573940", "url": "https://it.wikipedia.org/wiki?curid=4201679", "title": "Bauerus dubiaquercus", "text": "Bauerus dubiaquercus () \u00e8 un pipistrello della famiglia dei Vespertilionidi, unica specie del genere Bauerus (), diffuso nell'America centrale.\nEtimologia.\nIl termine generico deriva dal cognome di Harry J.Bauer, finanziatore della spedizione sulle Isole Mar\u00edas dove \u00e8 stato catturato l'olotipo. Il nome specifico invece deriva dalla combinazione latinizzata del cognome del primo e il nome del secondo dei due naturalisti che catturarono il primo esemplare, ovvero Richard G.Zweifel, che in tedesco ha il significato di dubbio, \"dubia-\" in latino, e Oakes A.Plimpton, che tradotto dall'inglese ha il significato di querce, ovvero \"-quercus\" in latino.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 63 e 68\u00a0mm, la lunghezza dell'avambraccio tra 50,5 e 57,05\u00a0mm, la lunghezza della coda tra 55 e 57\u00a0mm, la lunghezza del piede di 14\u00a0mm e la lunghezza delle orecchie di 26\u00a0mm.\nCaratteristiche craniche e dentarie.\nIl cranio presenta un rostro alto e largo. La cresta sagittale \u00e8 pronunciata, mentre la bolla timpanica \u00e8 molto piccola. Gli incisivi inferiori sono molto vicini tra loro. In alcuni individui pu\u00f2 mancare un incisivo inferiore in ogni semi-arcata.\nSono caratterizzati dalla seguente formula dentaria:\nAspetto.\nLa pelliccia \u00e8 lunga, soffice e leggermente lanosa. Il colore generale \u00e8 marrone scuro, con la base dei peli dorsali nerastra, mentre quella dei peli ventrali \u00e8 pi\u00f9 chiara. Il muso \u00e8 corto, tronco e largo, dovuto alla presenza di due grosse masse ghiandolari sui lati e con le narici che si aprono anteriormente. Gli occhi sono piccoli. Le orecchie sono relativamente grandi, triangolari, ben separate tra loro e bruno-nerastre scure. Il trago \u00e8 lungo, sottile ed affusolato. Le membrane alari sono bruno-nerastre scure, corte e larghe. La coda \u00e8 lunga ed inclusa completamente nell'ampio uropatagio. Il cariotipo \u00e8 2n=44 FN=52.\nBiologia.\nComportamento.\nNon ci sono informazioni circa la tipologia di rifugi utilizzati, eccetto per un esemplare catturato in un edificio. \u00c8 attivo un'ora prima del tramonto. \nAlimentazione.\nSi nutre prevalentemente di insetti raccolti al suolo o nella vegetazione bassa. In cattivit\u00e0 si nutre di grossi insetti come blatte e Tettigoniidae.\nRiproduzione.\nFemmine gravide con un embrione sono state catturate in aprile.\nDistribuzione e habitat.\nQuesta specie \u00e8 diffusa negli stati messicani di Jalisco, Veracruz, Oaxaca e Chiapas e sulle Isole Mar\u00edas; in Guatemala, Belize, Honduras, El Salvador, Costa Rica e Nicaragua settentrionale.\nVive in diversi tipi di habitat forestali, da quelle decidue di pianura alle pinete e querceti montani e alle foreste umide, fino a 2.300 metri di altitudine.\nStato di conservazione.\nLa IUCN Red List, considerato l'habitat assai delicato e in continuo declino, dovuto all'aumento della densit\u00e0 di popolazione e alla conversione ambientale e nonostante l'areale sia abbastanza ampio, classifica \"B.dubiaquercus\" come specie prossima alla minaccia (NT)."}
{"id": "4201680", "revid": "633073", "url": "https://it.wikipedia.org/wiki?curid=4201680", "title": "Bauerus", "text": ""}
{"id": "4201686", "revid": "767487", "url": "https://it.wikipedia.org/wiki?curid=4201686", "title": "Jessie Ware", "text": "Dall'inizio della carriera ha pubblicato cinque album in studio esordendo nella Top10 della classifica britannica. Grazie ai suoi contributi come autrice ha collaborato con numerosi artisti, tra cui Ed Sheeran, Sampha, Nicki Minaj e Miguel.\nCarriera.\nJessie Ware \u00e8 la figlia di Helena e John Ware, quest'ultimo un reporter di BBC Panorama.\nEsordisce nel mondo della musica come vocalist per diversi esponenti della scena elettronica inglese, primo fra tutti il DJ SBTRKT (pronunciato come la parola inglese \"subtract\"), e usa la sua voce sia nei live che in diverse tracce del DJ e di altri suoi colleghi. In seguito, all'inizio del 2011, le sue doti vocali le fanno avere un contratto con la PMR Records, con la quale inizia ad incidere alcuni brani che poi saranno inseriti nel suo album di debutto. Il 20 agosto 2012 l'album di debutto della cantautrice, intitolato \"Devotion\", viene pubblicato nel Regno Unito. Il giorno successivo viene reso disponibile per il download digitale e pubblicato negli Stati Uniti. I produttori, nonch\u00e9 coautori dei brani, sono Dave Okumu, della band alternative rock The Invisible, insieme a Julio Bashmore e Kid Harpoon. Il singolo di debutto, \"Running\", un brano elettronico con richiami anni '70, viene accolto calorosamente e porta Jessie in vetta alle classifiche. Il singolo sar\u00e0 seguito da \"100%\" e \"Wildest moments\", magnifica ballata elettropop arricchita dalla calda e vellutata voce soul della cantante. Il quarto singolo dell'album sar\u00e0 \"Night Light\". La critica ha osannato l'album, definendolo \"un debutto forte e sicuramente riuscito\", mentre la rivista musicale \"Clash\" ha definito la cantante come \"l'anello mancante tra Adele, SBTRKT e Sade\".\nRiceve due candidature ai BRIT Awards 2013 e una al Mercury Prize 2012.\nNell'ottobre 2014 pubblica il suo secondo album \"Tough Love\" (PMR/Island), a cui partecipano come autori anche Ed Sheeran, Dev Hynes, Paul Jefferies e Miguel.\nNel febbraio 2015 incide il singolo \"Meet Me In The Middle\" che entra a far parte della colonna sonora del film \"Cinquanta sfumature di grigio\".\nNell'ottobre 2017 esce il suo terzo album \"Glasshouse\" preceduto dai singoli \"Midnight\" e \"Selfish Love\", promossi tramite un unico video diviso in due parti (il secondo video \u00e8 il prequel del primo) girati nell'isola di Maiorca.\nCollaborazioni.\nL'artista ha collaborato con numerosi artisti tra cui SBTRKT, Sampha, Katy B, Bobby Womack, Disclosure (in \"Settle\"), Nicki Minaj, Joker, Miguel, Ed Sheeran e altri."}
{"id": "4201688", "revid": "1543377", "url": "https://it.wikipedia.org/wiki?curid=4201688", "title": "In the Light", "text": "In the Light \u00e8 un brano musicale della hard rock band britannica Led Zeppelin, inserita nell'album \"Physical Graffiti\" pubblicato nel 1975.\nPanoramica.\nLa maggior parte della composizione della canzone si deve a John Paul Jones, bassista e tastierista del gruppo, che in questo caso si cimenta con il sintetizzatore. La melodia \u00e8 basata su una precedente composizione del gruppo chiamata \"In the Morning\" (conosciuta anche come \"Take Me Home\"). Il suono unico e particolare dell'intro \u00e8 opera di Jimmy Page che fa uso di un archetto di violino per suonare una chitarra acustica. La tecnica era gi\u00e0 stata utilizzata da Page su chitarra elettrica in precedenti canzoni come \"Dazed and Confused\" e \"How Many More Times\".\nIn un'intervista con il giornalista Cameron Crowe, Robert Plant indica la canzone come uno dei momenti migliori dei Led Zeppelin. Anche Jimmy Page esprime il suo favore per la traccia definendola una delle sue preferite nell'album \"Physical Graffiti\".\n\"In the Light\" non \u00e8 mai stata riproposta live dai Led Zeppelin. Plant era favorevole alla presentazione live della canzone, ma la completezza del suono emessa dal sintetizzatore in studio non poteva essere riproposta sul palco da Jones. Fu cos\u00ec che venne accantonata l'idea del live.\nJimmy Page ha riprodotto live il pezzo con la collaborazione dei Black Crowes nel loro tour del 1999. Sebbene questa non sia inclusa nell'album \"Live at Greek\", pu\u00f2 essere trovata come bonus track nella versione giapponese pubblicato nel 2000.\nIl brano \u00e8 presente nei titoli di coda della decima puntata della serie Netflix Mindhunter."}
{"id": "4201691", "revid": "287204", "url": "https://it.wikipedia.org/wiki?curid=4201691", "title": "Aldrovandini", "text": ""}
{"id": "4201692", "revid": "287204", "url": "https://it.wikipedia.org/wiki?curid=4201692", "title": "Raffaele Leone", "text": ""}
{"id": "4201693", "revid": "363629", "url": "https://it.wikipedia.org/wiki?curid=4201693", "title": "Museo Terra di Israele", "text": "Il Museo Terra di Israele (, Eretz Israel Museum), o Muza, \u00e8 un centro museale con sede a Tel Aviv, in Israele.\nIl Tell Qasile, uno scavo che ha rivelato 12 strati distinti di cultura autoctona, si trova entro il perimetro del museo stesso.\nStoria e caratteristiche.\nIl museo \u00e8 stato istituito nel 1953 e dispone di un'ampia raccolta di reperti archeologici, antropologici e storici, organizzati in una serie di padiglioni espositivi su tutto il terreno circostante.\nOgni padiglione \u00e8 dedicato a un diverso tema: vetro, ceramica, monete, rame e altro ancora. Il museo ha anche un planetario.\nL'ala intitolata \"L'uomo e il suo lavoro\" espone caratteristiche dimostrazioni dal vivo di antichi metodi di tessitura, gioielli e produzione di ceramiche, macinazione del grano e cottura del pane. "}
{"id": "4201695", "revid": "287204", "url": "https://it.wikipedia.org/wiki?curid=4201695", "title": "Almici", "text": ""}
{"id": "4201697", "revid": "599013", "url": "https://it.wikipedia.org/wiki?curid=4201697", "title": "Aliberti", "text": ""}
