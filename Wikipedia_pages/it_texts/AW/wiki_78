{"id": "4172790", "revid": "298229", "url": "https://it.wikipedia.org/wiki?curid=4172790", "title": "Progressione del record mondiale dei 5000 metri piani maschili", "text": "La voce seguente illustra la progressione del record mondiale dei 5000 metri piani maschili di atletica leggera.\nIl primo record mondiale maschile venne riconosciuto dalla federazione internazionale di atletica leggera nel 1912, mentre il primo record mondiale indoor risale al 1981. Ad oggi, la World Athletics ha ratificato ufficialmente 36 record mondiali assoluti e 6 record mondiali indoor di specialit\u00e0."}
{"id": "4172791", "revid": "1381093", "url": "https://it.wikipedia.org/wiki?curid=4172791", "title": "Supersexy Swingin' Sounds", "text": "Supersexy Swingin' Sounds \u00e8 il secondo album di remix del gruppo musicale statunitense White Zombie, pubblicato il 13 agosto 1996 dalla Geffen Records e dalla MCA Records.\nIl disco, l'ultimo prima dello scioglimento, non \u00e8 un album di inediti ma il remix del precedente \"\", che li aveva proiettati al successo mondiale."}
{"id": "4172793", "revid": "465169", "url": "https://it.wikipedia.org/wiki?curid=4172793", "title": "Regolazione della glicemia", "text": "La regolazione della glicemia consiste nella \"regolazione della concentrazione di glucosio nel sangue\" da parte di meccanismi neurormonali e metabolici.\nValori della glicemia.\nNormalmente i valori della glicemia, in un individuo a digiuno da otto ore, variano da 70 a 110\u00a0mg/dl. \u00c8 auspicabile mantenere un livello di glicemia tendente ai livelli pi\u00f9 bassi di questo intervallo, in modo da diminuire il rischio di patologie come il diabete mellito o tumori. Il glucosio \u00e8 un'ottima fonte di energia per l'organismo umano. Quando, attraverso la nutrizione, non si raggiunge la quantit\u00e0 di energia di cui l'organismo ha bisogno entra in funzione il fegato che, attraverso la glicogenolisi e la gluconeogenesi, garantisce il flusso di glucosio, e dunque di energia, di cui il sistema nervoso centrale necessita.\nRegolazione.\nLa regolazione della glicemia \u00e8 per lo pi\u00f9 affidata a meccanismi di natura endocrina, in particolare basati sulla secrezione di ormoni pancreatici, anche se influenze nervose possono avere un ruolo notevole nel determinare il livello glicemico, poich\u00e9 la risposta di stress provocata da una scarica simpatica, che libera anche adrenalina e nor-adrenalina dal surrene, genera un aumento della glicemia.\nIl ruolo del pancreas.\nLa ghiandola endocrina pi\u00f9 implicata nella regolazione della glicemia \u00e8 il pancreas. Tra gli ormoni secr\u00e9ti dal pancreas, insulina e glucagone sono quelli deputati in maniera specifica al controllo omeostatico della glicemia.\nInsulina.\nL'insulina \u00e8 un ormone proteico che viene secr\u00e9to in risposta ad un innalzamento del livello glicemico, ad esempio dopo aver consumato un pasto ricco di carboidrati. L'insulina ha un effetto ipoglicemizzante, \u00e8 cio\u00e8 in grado di abbassare il livello di glucosio nel sangue. L'insulina favorisce l'utilizzo del glucosio da parte del muscolo e del tessuto adiposo e la formazione di glicogeno epatico.\nGlucagone.\nIl glucagone, detto anche \"ormone della fame\", ha un effetto iperglicemizzante, \u00e8 cio\u00e8 in grado di aumentare i livelli plasmatici di glucosio. Durante i periodi di digiuno prolungato la sua secrezione raggiunge il picco massimo. Interviene anche dopo i pasti, per equilibrare l'azione dell'insulina evitando punte ipoglicemiche. Il glucagone aumenta anche la formazione di glucosio epatico, a partire dal glicogeno, mediante il processo chiamato glicogenolisi.\nCortisolo.\nIl cortisolo \u00e8 un ormone che, se pur in maniera meno importante, altera il livello glicemico. \u00c8 in grado di elevare la glicemia e di antagonizzare le azioni dell'insulina sul muscolo. Insieme all'adrenalina si attiva in reazione allo stress.\nAdrenalina.\nL'adrenalina \u00e8 un ormone che stimola l'elevazione della glicemia in maniera rapida e, insieme al cortisolo, l'aumento della produzione epatica di glucosio a partire da glicogeno. Insieme al cortisolo \u00e8 importante nella reazione allo stress.\nAlimentazione.\nI pasti vengono composti in modo tale che l'equilibrio glicemico resti stabile il pi\u00f9 a lungo possibile. La fame tra un pasto e l'altro \u00e8 il primo indice di un pasto errato. Bisogna anche tener conto che lo stress contribuisce allo squilibrio glicemico. Particolare attenzione va posta all'assunzione dello \u00c8 fondamentale tutelare l'equilibrio glicemico, perch\u00e9 il suo squilibrio potrebbe anche causare disturbi neurologici.\nGlicemia e sport.\nUn'attivit\u00e0 fisica abbastanza intensa e regolare abbassa la glicemia sotto i 100/90\u00a0mg/dl. L'alimentazione gioca un ruolo fondamentale: assumere troppi carboidrati, proteine o grassi fa ingrassare. Non vanno assunte quantit\u00e0 di carboidrati superiori alle normali necessit\u00e0 metaboliche quando l'organismo non ne ha bisogno, poich\u00e9 verrebbero immagazzinati sotto forma di grassi, soprattutto in assenza di attivit\u00e0 fisica. "}
{"id": "4172794", "revid": "110157", "url": "https://it.wikipedia.org/wiki?curid=4172794", "title": "Metylovice", "text": "Metylovice (in tedesco \"Mettilowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172797", "revid": "729019", "url": "https://it.wikipedia.org/wiki?curid=4172797", "title": "Guerra russo-turca (1568-1570)", "text": "La guerra russo-turca del 1568-1570 (che alcune fonti ottomane definiscono Spedizione di Astrakhan) \u00e8 stato un conflitto tra il Regno russo e l'Impero Ottomano per il controllo del Khanato di Astrakhan.\nContesto.\nNel 1556 lo zar Ivan il Terribile aveva conquistato il Khanato e vi aveva costruito una fortezza dalla quale poteva controllare la navigazione sul fiume Volga.\nNel 1568 il gran visir Sokollu Mehmed Pasci\u00e0, che durante il periodo del Sultano Selim II esercitava di fatto il potere sull'Impero Ottomano, decise di respingere i russi con lo scopo di creare un canale che permettesse ai turchi di collegare il Volga con il fiume Don.\nLa guerra.\nNell'estate del 1569 il generale ottomano Kasim Pa\u015fa - alla testa di 2.000 Spahi, 1.500 giannizzeri, 5.000 cavalieri tatari e qualche migliaia di Akinci e di Azap \u2013 cinse d'assedio Astrakhan e inizi\u00f2 i lavori per la realizzazione del canale.\nIntanto la flotta ottomana blocc\u00f2 il porto di Azov ma qualche tempo dopo venne distrutta da una tempesta.\nNel frattempo il governatore militare di Astrakhan, Knyaz Serebianov, lanci\u00f2 un'offensiva rompendo l'assedio ottomano e, ricevuti circa 15.000 uomini di rinforzo, attacc\u00f2 le truppe turche costringendole a ritirarsi."}
{"id": "4172798", "revid": "729019", "url": "https://it.wikipedia.org/wiki?curid=4172798", "title": "Fongara", "text": "Fongara \u00e8 una frazione del comune di Recoaro Terme situata nell'alta Valle dell'Agno, nella zona che raccorda la collina con l'arco delle elevate montagne dei Monti Lessini, lungo la strada che porta da San Quirico a Recoaro Mille, a 896 metri sul livello del mare.\nLa chiesa parrocchiale dedicata a San Leonardo \u00e8 situata su un poggio da dove si domina l'abitato.\nOggi la parrocchia fa parte del vicariato di Valdagno. Essa confina a Nord con le parrocchie di Parlati e di Recoaro Terme, a Est con la parrocchia di San Quirico, a Sud con le parrocchie di Maglio di Sopra e di Campotamaso, ad Ovest con la parrocchia di Marana.\nLa comunit\u00e0 \u00e8 composta dalle contrade: Centro, Fantoni, Pellichero, Righi, Borga dei Martiri, Busati, Prenaro, Lonere, Casare del Pr\u00e0 e Piasea."}
{"id": "4172799", "revid": "110157", "url": "https://it.wikipedia.org/wiki?curid=4172799", "title": "Mil\u00edkov (Moravia-Slesia)", "text": "Mil\u00edkov (in polacco \"Milik\u00f3w\", in tedesco \"Milikau\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172800", "revid": "110157", "url": "https://it.wikipedia.org/wiki?curid=4172800", "title": "Mor\u00e1vka", "text": "Mor\u00e1vka (in polacco e tedesco \"Morawka\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4172801", "revid": "36426", "url": "https://it.wikipedia.org/wiki?curid=4172801", "title": "Diarree", "text": ""}
{"id": "4172808", "revid": "1305772", "url": "https://it.wikipedia.org/wiki?curid=4172808", "title": "Gracie", "text": ""}
{"id": "4172810", "revid": "767487", "url": "https://it.wikipedia.org/wiki?curid=4172810", "title": "Angelo Dalmistro", "text": "Biografia.\nEra l'ultimo dei quattro figli di Bartolomeo e Domenica Morasso, che si erano trasferiti da Maniago a Murano per esercitare l'arte vetraria. Adempiendo al desiderio dei genitori, cominci\u00f2 gli studi per diventare speziale, ma a quindici anni passo nel collegio gesuita di San Lorenzo per seguire la sua vocazione al sacerdozio. Nel 1774, con la soppressione dell'istituto, continu\u00f2 la sua formazione nelle scuole laiche dove ebbe, tra gli altri insegnanti, Ubaldo Bregolini. Ebbe inoltre modo di conoscere Gaspare Gozzi che visitava il collegio in quanto prefetto agli studi; ne nacque una profonda amicizia che fu decisiva nella vita intellettuale e letteraria del Dalmistro.\nConcluse gli studi, lavor\u00f2 come correttorre nella stamperia di Antonio Zatta e come precettore per le famiglie patrizie. Quest'ultima attivit\u00e0 gli permise di entrare in contatto con la nobilt\u00e0 veneziana di fine secolo e frequent\u00f2 il Casino di San Mois\u00e8 animato da Giustina Renier Michiel (della quale fu grande amico).\nTra il 1781 e il 1782 fu ad Asolo presso la famiglia Trieste, per poi tornare a Venezia essendogli morto il padre. Dal 1788 al 1795 insegn\u00f2 al collegio muranese di San Cipriano dove ebbe come discepoli Salvatore Dal Negro, Pietro Bettio e Ugo Foscolo.\nNel 1793 diede vita, assieme all'editore Antonio Fortunato Stella, all'\"Anno Poetico\" (\u00ab ossia raccolta annuale di poesie inedite di autori viventi \u00bb, come recita il sottotitolo), un periodico stampato a Venezia che usc\u00ec ogni anno fino al 1800. L'\"Anno Poetico\" pubblic\u00f2 alcune poesie giovanili di Foscolo, ma anche versi di Monti, Parini, Pindemonte e Cesarotti. Nei primi anni Novanta Dalmistro si dedic\u00f2 inoltre alla traduzione di poesie inglesi; particolarmente celebre \u00e8 la sua versione de \"Il bardo\" (\"The Bard\") di Thomas Gray, edita nel 1792.\nVerso il 1795 accett\u00f2 la proposta del doge Lodovico Manin di diventare parroco di Maser (i Manin ne detenevano il giuspatronato). Dalle lettere ai conoscenti sappiamo che fece questa scelta a malincuore, in quanto aspirava ad una vita pi\u00f9 libera da dedicare pienamente alle lettere.\nNel 1805 pass\u00f2 alla parrocchia Martellago, dove ebbe finalmente il tempo di dedicarsi agli amati studi. Nel 1807 il vescovo di Treviso Bernardino Marin lo invi\u00f2 alla prepositura di Montebelluna e l'anno successivo veniva creato protonotario apostolico dal duca Cintiano Francesco Sforza. Nonostante gli onori ricevuti, il Dalmistro godeva di una rendita molto misera e a nulla valsero le richieste avanzate al governo e alla diocesi. In questo periodo intess\u00e9 buoni rapporti con Lucrezia Mangilli Valmarana, Pietro Biagi e Giovan Battista Contarini che nelle loro ville organizzavano eventi letterari nei quali era protagonista.\nNegli anni successivi cerc\u00f2 di farsi nominare vescovo, di entrare all'universit\u00e0 di Padova come bibliotecario o storiografo, di divenire professore a Treviso, ma tutti i tentativi furono vani. Solo nel 1813, dopo un primo rifiuto da parte del vescovo, riusc\u00ec ad insediarsi nella parrocchia di Coste che a quei tempi rappresentava uno dei benefici pi\u00f9 ricchi.\nNella sua nuova sede il Dalmistro ritrov\u00f2 la serenit\u00e0 tanto agognata. Si dedic\u00f2 al restauro e al giardinaggio e, ovviamente, agli studi, allietato dalla presenza della sorella Anna e di altri familiari. Spesso si allontanava da Coste per raggiungere il Friuli, sua patria, le ville dei dintorni o le citt\u00e0 vicine.\nPass\u00f2 gli ultimi due anni di vita pressoch\u00e9 infermo, costretto alla lontananza dagli ambienti mondani."}
{"id": "4172811", "revid": "344503", "url": "https://it.wikipedia.org/wiki?curid=4172811", "title": "Ana de Armas", "text": "Ha debuttato come attrice nel 2006 nel film spagnolo \"Una rosa de Francia\", ha anche recitato nello spettacolo televisivo spagnolo \"El Internado.\" Nel 2015, ha recitato nel suo primo film americano, \"Knock Knock\", seguito da \"Exposed\", \"Hands of Stone\" e \"Trafficanti\". Nel 2017 ha avuto un ruolo nel film di fantascienza \"Blade Runner 2049\". Nel 2019, per la sua interpretazione nel film \"Cena con delitto - Knives Out\", ha ricevuto la candidatura al Golden Globe nella sezione migliore attrice in un film commedia o musicale. Nel 2021 \u00e8 nuovamente sul grande schermo in \"No Time To Die\" nel ruolo di Paloma, un'affascinante e temibile agente della CIA sotto copertura a Santiago di Cuba.\nBiografia.\nAna de Armas \u00e8 nata il 30 aprile 1988 a L'Avana, Cuba ed \u00e8 cresciuta a Santa Cruz del Norte, figlia di Ram\u00f3n, che aveva svolto diversi impieghi tra cui direttore di banca, insegnante, preside di una scuola e vicesindaco di una citt\u00e0, e di Ana, lavoratrice nella sezione risorse umane del Ministero dell'Istruzione. Ha un fratello maggiore, Javier, un fotografo che risiede a New York. L'attrice durante il periodo a Cuba, \u00e8 cresciuta con il razionamento del cibo, carenza di carburante e blackout elettrici, ci\u00f2 nonostante ha descritto la sua come un'infanzia felice.\nDa adolescente, non aveva accesso a internet e aveva una conoscenza limitata della cultura popolare al di fuori di Cuba. Le era permesso guardare \"20 minuti di cartoni animati il sabato e il film della domenica mattina\". La sua famiglia non possedeva un lettore video o DVD e guardava i film di Hollywood nell'appartamento del suo vicino. Ha memorizzato e praticato monologhi davanti allo specchio, ed ha deciso di diventare un'attrice quando aveva dodici anni. Nel 2002, all'et\u00e0 di quattordici anni, ha superato un'audizione per entrare a far parte del Teatro Nacional de Cuba de L'Avana. Ogni giorno faceva l'autostop o viaggiava in autobus per frequentare il corso. Ha lasciato il corso quadriennale di recitazione alcuni mesi prima di presentare la tesi finale, poich\u00e9 ai laureati cubani \u00e8 vietato lasciare il paese senza aver completato tre anni di servizio obbligatorio allo stato. All'et\u00e0 di diciotto anni, con la cittadinanza spagnola ottenuta attraverso i suoi nonni materni, si trasfer\u00ec a Madrid, in Spagna, per intraprendere la carriera di attrice.\nCarriera.\n2006-2014: inizio di carriera e successo in Spagna.\nNel 2006 ha ottenuto il suo primo ruolo di rilievo a soli diciotto anni, come protagonista nel film romantico \"Una rosa de Francia\", diretto da Manuel Guti\u00e9rrez Arag\u00f3n. L'attore cubano Jorge Perugorr\u00eda sugger\u00ec al regista di considerarla per il ruolo, dopo averla incontrata mentre partecipava a una festa di compleanno con le sue figlie. Il regista visit\u00f2 la scuola di recitazione della de Armas e interruppe l'attrice durante l'audizione per informarla che il ruolo era suo. Ha viaggiato in Spagna come parte di un tour promozionale per il film ed \u00e8 stata presentata a Juan Lanja, che in seguito sarebbe diventato il suo agente spagnolo. Ha poi preso parte al film \"El ed\u00e9n perdido\" (2007) e ha avuto un ruolo secondario in \"Madrigal\" (2007) di Fernando P\u00e9rez, girato di notte senza il permesso dei suoi tutor della scuola di recitazione.\nDopo essersi trasferita a Madrid, ha incontrato il direttore del casting Luis San Narciso, che l'aveva vista in \"Una rosa de Francia\" e due mesi dopo, venne scelta per il ruolo di Carolina nella serie drammatica per adolescenti \"El Internado\", in cui ha recitato per sei stagioni dal 2007 al 2010. Lo show televisivo, ambientato in un collegio, \u00e8 diventato popolare tra gli spettatori e ha reso l'attrice molto celebre in Spagna. Durante le pause delle riprese, recitava nella commedia di successo \"Grosse bugie\" (2009)\".\" Nonostante la popolarit\u00e0 della serie televisiva, le venivano offerti principalmente ruoli da adolescente. Ha chiesto di essere cancellata dallo show nella sua penultima stagione. Dopo aver trascorso alcuni mesi a New York per imparare l'inglese, si \u00e8 convinta a tornare in Spagna per recitare in diciassette episodi della serie storica \"Hispania, la leyenda\" (2010-2011). Successivamente ha recitato nei film horror del regista Antonio Trashorras, \"Blind Alley\" (2011) e \"Anabel\" (2015) e preso parte al film drammatico \"Por un pu\u00f1ado de besos\" (2014)\".\" Durante un lungo periodo d'assenza alla recitazione, ha partecipato a seminari presso la compagnia teatrale di Tomaz Pandur a Madrid, cominciando a sentirsi in ansia per la mancanza di slancio nella sua carriera. Con l'incoraggiamento del suo agente di Hollywood appena assunto, decise di trasferirsi a Los Angeles.\n2015-presente: la rivelazione a Hollywood.\nArrivata a Los Angeles nel 2014, dovette \"ricominciare la sua carriera da zero\". Parlava pochissimo l'inglese e durante le prime audizioni, spesso \"non sapeva nemmeno cosa stesse dicendo\". Trascorse quattro mesi a tempo pieno studiando per imparare l'inglese, non volendo limitarsi a interpretare personaggi scritti appositamente per le attrici latine. Nel 2015 ha debuttato a Hollywood, al fianco di Keanu Reeves, nel film thriller \"Knock Knock,\" diretto da Eli Roth. Successivamente lo stesso Reeves, ha invitato l'attrice a prendere parte al film da lui prodotto \"Nell'ombra di un delitto\".\nNel 2016 ha avuto un ruolo secondario al fianco di Miles Teller nel film \"Trafficanti\" di Todd Phillips. David Ehrlich di Indiewire l'ha trovata \"memorabile in un ruolo ingrato\". Lo stesso anno ha recitato assieme ad Edgar Ramirez nel film biografico \"Hands of Stone\", nei panni della moglie del pugile panamense Roberto Dur\u00e1n. Christy Lemire del sito RogerEbert.com ha descritto l'attrice come \"una presenza estremamente carismatica ma, a parte un paio di momenti appariscenti, ha poco da fare oltre a funzionare come la moglie rispettosa\".\nNel 2017 \u00e8 co-protagonista al fianco di Ryan Gosling e Harrison Ford nel film di fantascienza \"Blade Runner 2049\", diretto da Denis Villeneuve. Mark Kermode del \"The Guardian\" ha lodato la sua performance nella pellicola, evidenziando che \"porta calore tridimensionale a un personaggio che \u00e8 essenzialmente una proiezione digitale\". Lo stesso anno ha recitato nel film d'azione \"Overdrive\", al fianco di Scott Eastwood. Nel 2018 ha recitato nel film drammatico \"Coraz\u00f3n\", di John Hillcoat Coraz\u00f3n.\nNel 2019 interpreta l'infermiera immigrata Marta nel film giallo \"Cena con delitto - Knives Out\", scritto e diretto da Rian Johnson. Il film \u00e8 stato ampiamente elogiato dalla critica, rivelandosi una svolta per la sua carriera. L'attrice, inizialmente, non era entusiasta all'idea d'interpretare uno stereotipo di \"custode latina\", ma si \u00e8 poi ricreduta notando che il suo personaggio era \"molto di pi\u00f9\". Benjamin Lee del \"The Guardian\" ha definito la sua performance \"sorprendente\". Con questo ruolo ottiene la sua prima candidatura al Golden Globe, come miglior attrice in un film commedia o musicale, ed assieme al resto del cast si \u00e8 aggiudicata il premio National Board of Reviev al miglior cast. Lo stesso anno le sue scene nel film commedia \"Yesterday\" di Danny Boyle, vengono eliminate dal montaggio finale della pellicola.\nNel 2020 recita nel film poliziesco \"The Informer - Tre secondi per sopravvivere\" e successivamente nel film drammatico \"The Night Clerk\". Prende inoltre parte al film biografico \"Sergio\", al fianco di Wagner Moura, nei panni Carolina Larriera, un funzionario delle Nazioni Unite e partner del diplomatico S\u00e9rgio Vieira de Mello. John DeFore di \"The Hollywood Reporter\" ha definito la sua performance \"magnetica\". Ha nuovamente lavorato con Moura nella pellicola \"Wasp Network.\" Glenn Kenny del \"The New York Times\" l'ha trovata \"superba\", mentre Jay Weissberg di \"Variety\" l'ha descritta come \"una presenza gioiosa e ammaliante la cui carriera sembra destinata al grande momento\".\nNel 2021 veste i ruoli della Bond girl nel film \"No Time To Die\", diretto da Cary Fukunaga, al fianco di Daniel Craig. \nVita privata.\nHa avuto una relazione con l'attore spagnolo Marc Clotet a partire da met\u00e0 del 2010; si sono sposati a luglio del 2011 in Costa Brava e hanno poi divorziato nel 2013. Dall'inizio del 2015 alla fine del 2016 ha avuto una relazione con l'agente Franklin Latt. All'inizio del 2020 comincia a frequentare l'attore statunitense Ben Affleck, dopo averlo conosciuto sul set di \"Deep Water\", per poi concludere la relazione a gennaio 2021. \nRiconoscimenti.\nGolden Globe\nSatellite Award\nDoppiatrici italiane.\nNelle versioni italiane delle opere in cui ha recitato, Ana de Armas \u00e8 stata doppiata da:"}
{"id": "4172813", "revid": "365417", "url": "https://it.wikipedia.org/wiki?curid=4172813", "title": "Gabe Duncan", "text": ""}
{"id": "4172815", "revid": "247222", "url": "https://it.wikipedia.org/wiki?curid=4172815", "title": "ICNP", "text": ""}
{"id": "4172820", "revid": "119273214", "url": "https://it.wikipedia.org/wiki?curid=4172820", "title": "Sir Henry Merrivale", "text": "Sir Henry Merrivale \u00e8 un personaggio immaginario creato da Carter Dickson, uno degli pseudonimi utilizzati dallo scrittore statunitense John Dickson Carr (1906-1977). Sir Henry Merrivale, alias H.M., detto anche \"il Vecchio\", \u00e8 il protagonista di ventidue romanzi gialli pubblicati fra il 1934 e il 1953, tutti incentrati sul tema del \"delitto impossibile\". Le prime storie con H.M. sono abbastanza serie, mentre con il passare del tempo il personaggio diventa pi\u00f9 comico e alle volte anche grottesco. La principale fonte di ispirazione per il personaggio di Sir Henry Merrivale \u00e8 stato il celeberrimo statista inglese Winston Churchill, al quale assomiglia sia fisicamente sia per temperamento.\nIl personaggio.\nCarter Dickson inserisce nei diversi romanzi della serie alcuni dettagli sulla biografia di H.M.:\nBibliografia.\nRomanzi con Sir Henry Merrivale.\nI romanzi con Sir Henry Merrivale sono elencati secondo l'ordine cronologico riportato dalla \"John Dickson Carr Society\".\nFilm.\nIn Italia, nel 1982, la RAI ha mandato in onda uno sceneggiato diretto da Paolo Poeti, dal titolo \"L'occhio di Giuda\", tratto dal romanzo omonimo. Il ruolo di Sir Henry Merrivale era interpretato da Adolfo Celi. Del cast facevano parte anche altri attori noti come Daniela Poggi e Gianni Garko."}
{"id": "4172826", "revid": "1305772", "url": "https://it.wikipedia.org/wiki?curid=4172826", "title": "We Are the Others", "text": "We Are the Others \u00e8 il terzo album della symphonic metal band olandese Delain. \u00c8 stato pubblicato il 1\u00ba giugno 2012 in Belgio, Paesi Bassi e Lussemburgo, e il 4 giugno in Francia e Regno Unito; negli Stati Uniti invece \u00e8 stato pubblicato il 3 luglio. Il primo singolo estratto, \"Get the Devil Out of Me\", \u00e8 stato pubblicato il 13 aprile. L'album \u00e8 stato pubblicato anche in una versione digi-pack con quattro tracce bonus dal vivo, e in Giappone con una quinta traccia bonus.\nStoria.\nL'album \u00e8 il primo ad essere pubblicato con la nuova formazione: Timo Somers alla chitarra solista, Otto van der Oije al basso e il ritorno di Guus Eikens alla chitarra ritmica, che viene ampiamente coinvolto anche nella composizione dei brani. Tra gli ospiti compaiono l'ex-chitarrista della band Oliver Philipps, il batterista Henka Johansson (Clawfinger, ex-Emigrate), il cantante Burton C. Bell (Fear Factory) e l'ex-bassista e cantante Marco Hietala (Tarot, Nightwish); quest'ultimo per\u00f2 compare solo nell'edizione digi-pack, in due delle tracce live.\nLa composizione dei brani \u00e8 un progetto molto pi\u00f9 collaborativo dei precedenti; i testi sono tutti scritti dalla cantante Charlotte Wessels e da TriPod (pseudonimo dietro cui si celano i tre produttori dell'album, Jacob Hellner, Fredrik Thomander e Anders Wikstr\u00f6m), mentre le musiche sono quasi esclusivamente ad opera di Guus Eikens e Martijn Westerholt, con alcuni brani accreditati anche alla Wessels e ai TriPod (i quali nella traccia \"Babylon\" vengono accreditati con i loro nomi invece che sotto lo pseudonimo). Alla title track hanno inoltre collaborato i figli dei tre produttori, accreditati come TriPod Children's Choir, cantando il coro di voci bianche.\nInizialmente pensato per essere pubblicato agli inizi del 2012, la data di pubblicazione dell'album \u00e8 rimasta ignota fino al 13 aprile quand'\u00e8 stato distribuito il singolo \"Get the Devil Out of Me\", in concomitanza del quale la band ha comunicato tramite un messaggio via Facebook e tramite il proprio sito ufficiale la pubblicazione dell'album per il 1\u00ba giugno.\nLa title track \"We Are the Others\" \u00e8 stata pubblicata come secondo singolo; nel video del singolo compaiono numerose personalit\u00e0 della scena metal europea, tra cui Robert Westerholt (fratello di Martijn nonch\u00e9 fondatore dei Within Temptation), Sharon den Adel (Within Temptation), e gli ex-membri George Oosthoek e Rob van der Loo. Il brano \u00e8 stato composto partendo dall'omicidio di Sophie Lancaster."}
{"id": "4172827", "revid": "2023463", "url": "https://it.wikipedia.org/wiki?curid=4172827", "title": "National Basketball Association 2012-2013", "text": "La stagione della National Basketball Association 2012-2013 \u00e8 stata la 67\u00aa edizione del campionato NBA. Il titolo \u00e8 stato vinto dai Miami Heat, al secondo successo consecutivo e al terzo della loro storia.\nIl campionato \u00e8 iniziato il 30 ottobre 2012 con l'incontro tra i campioni in carica dei Miami Heat e i Boston Celtics. La stagione regolare si \u00e8 conclusa il 17 aprile 2013; i Playoffs 2013 sono iniziati il 20 aprile e si sono conclusi con la gara-7 di finale del 20 giugno.\nClassifiche.\nClassifica per Division.\nEastern Conference.\nAtlantic Division\nCentral Division\nSoutheast Division\nWestern Conference.\nNorthwest Division\nPacific Division\nSouthwest Division"}
{"id": "4172828", "revid": "599013", "url": "https://it.wikipedia.org/wiki?curid=4172828", "title": "Vadims Logins", "text": "Carriera.\nNazionale.\nHa disputato un unico incontro in nazionale nel 2005."}
{"id": "4172836", "revid": "729019", "url": "https://it.wikipedia.org/wiki?curid=4172836", "title": "Guerra russo-turca (1686-1700)", "text": "La guerra russo-turca del 1686-1700 venne combattuta dallo zar Pietro il Grande contro l'Impero Ottomano contribuendo a frenarne l'avanzata in Europa.\nNel 1686 la Russia decise di aderire alla coalizione anti-turca composta da Confederazione Polacco-Lituana, Austria e Repubblica di Venezia\nLa guerra si concluse con il trattato di Costantinopoli del 1700 con il quale il Sultano cedeva allo zar le fortezze di Azov e di Taganrog e confermava il diritto dei russi ad effettuare pellegrinaggi in Terra Santa. Il trattato poneva inoltre le basi per l'apertura di un'ambasciata russa a Costantinopoli.\nIn cambio lo zar si impegnava ad impedire che i Cosacchi attaccassero l'Impero Ottomano."}
{"id": "4172838", "revid": "6923", "url": "https://it.wikipedia.org/wiki?curid=4172838", "title": "Passo Parenzi", "text": "Passo Parenzi \u00e8 un quartiere della citt\u00e0 di Spoleto, il pi\u00f9 popoloso della citt\u00e0 per numero di abitanti.\nStoria.\nA partire dagli anni sessanta del secolo scorso e a seguito del boom economico, sono nati a ridosso delle mura cittadine nuovi quartieri residenziali, ormai divenuti parte integrante del tessuto urbano della citt\u00e0, superando addirittura il centro storico per numero di abitanti. Il caso pi\u00f9 emblematico \u00e8 senza dubbio quello del quartiere Passo Parenzi, che con i suoi quasi 10.000 abitanti (1/4 circa dell'intera popolazione comunale) \u00e8 divenuto un centro politico e commerciale di notevole interesse dove \u00e8 ubicato l'intero polo sportivo cittadino (fatta eccezione per lo Stadio Comunale) che comprende oltre al Pala Rota e al Pala Tenda, lo stadio di Atletica Leggera, la piscina Comunale, lo stadio di Baseball e varie palestre secondarie. L'impianto sportivo pi\u00f9 antico del quartiere resta lo stadio \"Comunale di Passo Parenzi\" in localit\u00e0 San Nicol\u00f2 che fu inaugurato il 14 novembre 1965 grazie ad un finanziamento del CONI. L'impianto fu per molti anni il campo di gioco del Gruppo Sportivo Stella Rossa, squadra fondata nel 1958 dall'allora Presidente Cesare Maiocchi, in arte \"Cesarino\" per la sua gracile corporatura. \nServizi.\nIl quartiere \u00e8 fornito di scuole di ogni ordine e grado, ambulatori medici, centri commerciali e varie aree di verde attrezzato che ne fanno uno dei quartieri pi\u00f9 verdi dell'intera citt\u00e0. Pur essendo un quartiere moderno, di recente costruzione al suo interno si trovano luoghi e monumenti d'interesse tra cui vanno segnalati la Basilica di San Sabino, la Chiesa di San Nicol\u00f2 e la Chiesa del Sacro Cuore che con la sua torre-campanile risulta essere il monumento pi\u00f9 alto dell'intero circondario. Dal 2010, grazie a un programma della Valle Umbra Servizi, il quartiere \u00e8 dotato di una fontana pubblica di acqua potabile gasata e naturale. All'estremo sud del quartiere passa la nuova pista ciclabile che va da Spoleto ad Assisi. Una menzione particolare va fatta al mercato rionale, che si svolge ogni marted\u00ec mattina nella zona di Piazza d'Armi. Altre manifestazioni di interesse sono il Carnevale Spoletino, con carri allegorici che sfilano tra le vie del quartiere, la marciallegra, una marcia di pace organizzate dai bambini della locale scuola elementare \"Le Corone\" e il Marconi Vintage, manifestazione che si svolge ogni anno lungo Viale Guglielmo Marconi . Il quartiere \u00e8 collegato al centro storico (che dista circa 2\u00a0km) dalle linee di Umbria Mobilit\u00e0 (ex-Spoletina Trasporti) e da un complesso di vie pedonali di recente costruzione. La stazione di Spoleto Centrale dista 1\u00a0km."}
{"id": "4172841", "revid": "123622055", "url": "https://it.wikipedia.org/wiki?curid=4172841", "title": "Marzio Bonferroni", "text": "Biografia.\nFiglio di Carlo Emilio Bonferroni matematico e statistico di fama internazionale, e di Jolanda Bazzini Pasi, si \u00e8 laureato in economia all'Universit\u00e0 di Firenze nel 1966 con Alberto Bertolino, con una tesi dal titolo \"Le componenti psicologiche delle fluttuazioni economiche\", sulle allora emergenti interrelazioni fra psicologia ed economia. Dopo aver lavorato alla sede Rai di Firenze, dal 1967 al 1972, ha maturato molteplici esperienze nel campo della comunicazione e del marketing: nel 1972 \u00e8 fondatore e titolare della \"Publipunto\"; nel 1986 fonda ed \u00e8 presidente di \"Marketing Communication mix (MCM)\" e, nel 2005, della \"UniOne Architetture di Comunicazione\". Con MCM realizz\u00f2 oltre cento milioni di magazine per le imprese, che arrivavano direttamente a casa, con informazioni utili per i clienti sul miglior modo di utilizzare prodotti e servizi, integrando la pubblicit\u00e0-monologo orientata all'impatto e alla notoriet\u00e0 del brand, spesso trascurando dialogo, relazioni personali e informazioni.\nNel periodo universitario e anche dopo, pur avendo intrapreso la via della comunicazione e delle strategie d'impresa, generando un corso all'Universit\u00e0 di Firenze e partecipando come docente alla IULM di Milano, ha mantenuto la passione per la composizione di testi e melodie, spesso arrangiate da jazzisti e musicisti di alto profilo, come \u00e8 possibile sentire inserendo - marzio italo - in youtube. Ha inciso dischi per Mogol e Casa Ricordi e si \u00e8 esibito nel periodo universitario in particolare in locali di ottimo livello. Philip Kotler, padre del marketing internazionale, ha invitato Marzio a mantenere la sua passione confermando che \"fa bene alla comunicazione d'impresa\". In effetti il pubblico dimostrava di privilegiare i testi delle canzoni e non soltanto gli arrangiamenti e gli effetti. Esperienza utile per la professione.\nIl suo metodo multidisciplinare che ha originato negli anni numerosi testi pubblicati da noti editori (vedi OPERE) \u00e8 basato sulla visione \"human satisfaction\" creata come evoluzione del modello economico detto \"consumatore\" e della customer satisfaction. Con la \"multicreativit\u00e0\", \u00e8 stato pubblicato nel Dizionario dell'Economia Digitale e della Comunicazione de il Sole 24 Ore, a cura di Vito Di Bari del Politecnico di Milano, che gli ha dedicato alcune pagine, inserito come nuovo termine. Il lemma multicreativit\u00e0 \u00e8 stato inoltre pubblicato da Treccani.it http://www.treccani.it/vocabolario/multicreativita_(Neologismi)/ Nel 1992 ha condotto a Milano un dibattito-seminario organizzato dall'Istituto europeo per il marketing, cui hanno partecipato top manager, amministratori delegati, direttori commerciali, responsabili dell'immagine di grandi gruppi industriali e pubblicitari.\nDal 2000 al 2005 \u00e8 stato responsabile sviluppo DDB Communication Italy, parte del gruppo internazionale Omnicom.\nHa prodotto nel 2006, per invito di Aldo Burresi, titolare dalla cattedra di marketing, il corso di Comunicazione alla Facolt\u00e0 di Economia di Firenze, tenendo lezioni settimanali per oltre un anno. \u00c8 stato poi incaricato per il 2007 alla Universit\u00e0 IULM di Milano, chiamato da Vanni Codeluppi. Dal 2003 al 2010 ha tenuto alcuni seminari in Confindustria Milano (Assolombarda) l'ultimo dei quali, il 28 marzo 2011, a livello nazionale, dal titolo \"La comunicazione per lo sviluppo delle imprese\". Dal 2008 ha proseguito l'attivit\u00e0 didattica all'Universit\u00e0 Cattolica di Milano in collaborazione con la cattedra del professor Armando Fumagalli.\nDal 2003 al 2008 ha tenuto una rubrica periodica sulla comunicazione per il mensile \"MARK UP\", de Il Sole 24 Ore che continua nel 2013 e nel 2014 con il nuovo editore Tecniche Nuove.\nHa scritto e scrive articoli e saggi per varie testate, in particolare digitali, sempre sulla comunicazione d'impresa e del marketing.\nDal 2008 continua l'attivit\u00e0 didattica e consulenziale..\nIl 15 maggio 2015 nell'aula magna dell'Universit\u00e0 Bicocca a Milano, Philip Kotler, riconosciuto internazionalmente come il \"padre\" del marketing, \u00e8 stato al centro di un Forum con oltre 1000 imprenditori e manager, dedicato alle nuove tendenze del marketing. Marzio Bonferroni \u00e8 stato incaricato di realizzare e presentare la Carta dei Valori del marketing umanistico, basato sulla sua teoria della \"human satisfaction\", considerata anche nel Forum come evolutiva del modello \"consumatore\".\nIl 1\u00ba ottobre 2015, a un convegno nazionale tenutosi a Roma sul tema \"economia reale\", \u00e8 stata presentata ufficialmente la \"multicreativit\u00e0\", metodo di Marzio Bonferroni derivato dalla \"human satisfaction\" e basato sulle sinergie multidisciplinari, citata anche dall'Enciclopedia Treccani..\nDal 2016 si dedica alla formazione e all'attivit\u00e0 scientifica nell'area delle ricerche di base per analizzare le necessit\u00e0 Emotive, Razionali, Etiche dei vari \"stakeholder\" interni ed esterni. Per la prima volta anche nell'area etica con il suo Metodo ERE venivano analizzate le necessit\u00e0 dei vari stakeholder interni ed esterni all'impresa. Articoli su questi argomenti sono pubblicati sia nei suoi libri sia nel mensile l'Impresa de Il Sole 24 Ore n.9 settembre 2016, n.11 novembre 2016, n.2 febbraio 2017.\nPhilip Kotler, \"padre\" del marketing, ha realizzato il 6 e 7 ottobre 2017 alla Libera universit\u00e0 di lingue e comunicazione IULM un suo Marketing Forum. L'idea \u00e8 stata sottoposta alla IULM alcuni mesi prima, da Marzio Bonferroni. Dal 2019 si dedica in particolare alla Human Satisfaction e all'analisi della felicit\u00e0 dei vari stakeholder di un'impresa, da cui dipendono fedelt\u00e0, fiducia e sviluppo, sondabili scientificamente con il Metodo ERE (Emozione-Razionalit\u00e0-Etica). Nel 2017 e nel 2020 ha pubblicato anche libri dedicati ad alcuni aspetti immateriali, da cui dipendono comportamenti e progetti. Nel 2019 il libro - Rinascimento oggi - \u00e8 stato presentato all'Universit\u00e0 Bocconi, dall'editore Egea, dedicato alla creativit\u00e0 di Michelangelo, Leonardo, Raffaello e Brunelleschi, quale stimolo emulativo per imprenditori e manager e non solo.\nNel 2021 \u00e8 uscito un suo nuovo libro edito da Egea - 'Universit\u00e0 Bocconi, dal titolo - La Human Satisfaction con il Metodo ERE Emozione, Ragione, Etica per le strategie d'impresa, lo sviluppo e il profitto. La pubblicazione raccoglie i contributi di esperti di varie discipline, dalla filosofia alla comunicazione, nonch\u00e9 le testimonianze di oltre 20 Presidenti, CEO e manager di alto profilo."}
{"id": "4172843", "revid": "124390986", "url": "https://it.wikipedia.org/wiki?curid=4172843", "title": "Stazione di Grammichele", "text": "La stazione di Grammichele \u00e8 la stazione ferroviaria della citt\u00e0 di Grammichele.\nStoria.\nLa stazione di Grammichele venne costruita, nell'ambito della realizzazione della seconda tratta della Catania-Caltagirone, dalla Societ\u00e0 per le Strade Ferrate della Sicilia con il contributo di un decimo delle spese a carico dei comuni interessati dalla tratta ferroviaria. L'entrata in funzione della stazione avvenne contestualmente all'attivazione della linea il 31 ottobre 1892. La stazione venne presenziata da dirigente movimento, poi da assuntore durante il periodo di circolazione a dirigenza unica della linea. In seguito all'attivazione del sistema di circolazione a DCO divenne esercita in telecomando.\nEssendo stata costruita alla periferia del centro abitato fu di fermata per tutte le categorie di treni, ebbe presto un buon traffico di viaggiatori pendolari nelle due direzioni di Caltagirone e di Catania e spedizione di prodotti agricoli con carri merci verso i mercati e il porto di Catania. \nLa stazione ha seguito il destino di molte altre a partire dalla fine degli anni novanta del XX secolo con calo di utenza in favore del trasporto su strada. Nel corso del primo decennio degli anni duemila \u00e8 stata progressivamente ridotta l'offerta di servizi di Trenitalia.\nStrutture e impianti.\nLa stazione venne provvista sin dall'origine di magazzino merci e di ponte a bilico; ebbe pure il rifornitore d'acqua essendo l'ultima stazione utile prima della difficile rampa del 32 per mille verso la vecchia stazione di Caltagirone. Il fascio di binari fu provvisto di secondo binario, per gli incroci e le precedenze, di binari morti con un piccolo scalo, con piano caricatore e magazzino merci.\nLa stazione venne munita di telegrafo e presenziata da addetto al movimento, biglietteria e gestione merci in quanto svolgeva servizio cumulativo con ferrovia Sicula Occidentale, Rete Adriatica e Rete Mediterranea per le spedizioni. Alla fine degli anni ottanta del XX secolo venne dotata di impianto ACEI semplificato con l'automatizzazione di scambi e passaggi a livello telecomandati dal DCO; la stazione veniva tuttavia presenziata tra l'arrivo del primo treno e la partenza dell'ultimo da addetto al servizio commerciale\nNei primi anni del 2000, un rinnovamento della stazione ha portato alla realizzazione di una pensilina.\nMovimento.\nFino alla fine degli anni novanta la stazione era interessata dalla fermata di 12 coppie di treni viaggiatori giornalieri, tra i quali una coppia di treni espressi da e per Roma Termini.\nServizi.\nLa stazione \u00e8 stata dotata fino agli anni novanta di:"}
{"id": "4172845", "revid": "154893", "url": "https://it.wikipedia.org/wiki?curid=4172845", "title": "RAM ferroelettrica", "text": ""}
{"id": "4172860", "revid": "767487", "url": "https://it.wikipedia.org/wiki?curid=4172860", "title": "Tyshawn Taylor", "text": "Carriera.\nHa vinto la medaglia d'oro al Campionato mondiale maschile di pallacanestro Under-19 2009 disputato a Auckland."}
{"id": "4172865", "revid": "410660", "url": "https://it.wikipedia.org/wiki?curid=4172865", "title": "Nothin\u2019s Gonna Stop Us", "text": ""}
{"id": "4172866", "revid": "124655543", "url": "https://it.wikipedia.org/wiki?curid=4172866", "title": "Francesco Negri (esploratore)", "text": "Biografia.\nFrancesco Negri, nato da una famiglia agiata, si dedic\u00f2 a studi naturalistici e viaggi\u00f2 in Ungheria, Polonia, Francia, Fiandra e Inghilterra. Spinto da interesse naturalistico e dalla passione per la conoscenza, affront\u00f2 in solitaria un viaggio durato tre anni nella Penisola Sysconsiana, con il preciso intento di raggiungere il punto pi\u00f9 settentrionale del Continente europeo. Part\u00ec nell'anno 1663 solo, nella convinzione che non fosse possibile vivere oltre certe latitudini, e torn\u00f2 a Ravenna nel 1666 dove lasci\u00f2 il ricordo di un uomo estremamente caritatevole. A Stoccolma per un anno si mantenne facendo il cappellano del francese signor di Chassan, mentre l'ospitalit\u00e0 dei sacerdoti norvegesi gli permise di arrivare da Bergen a Capo Nord con pochissima spesa. Nel mondo scandinavo il Negri si trov\u00f2 sempre bene con i popoli e le loro usanze, ma probabilmente la regione pi\u00f9 attentamente studiata fu quella della Lapponia dove impar\u00f2 a muoversi sugli \"skier\" e a guidare le slitta (trainata da una renna). I Lapponi gli parvero il popolo pi\u00f9 felice della terra: estranei ai bisogni e ai valori della cultura da cui proveniva, vivevano una vita nomade felice e appagata. Nei suoi tre anni di viaggi annot\u00f2 costumi, cultura, registrando tipologie di alimentazione, abitudini igieniche, abbigliamento, cerimonie e rapporti sociali.\nNegri viene considerato il primo viaggiatore a raggiungere Capo Nord. Viene considerato anche il primo italiano ad aver sperimentato lo sci di fondo, sempre durante il suo viaggio verso Capo Nord.\nSi applic\u00f2 in diverse stesure del resoconto con l'intento di ripetere il viaggio, cosa che non avvenne. La stampa che ne fecero fare i suoi eredi nel 1700 purtroppo manca di buon materiale illustrativo: le poche tavole che vi si trovano sono quasi tutte cattive imitazioni di quelle stampate nell'edizione parigina (1678) della \"Lapponia\" di Johannes Scheffer (Francoforte 1673). Tornato in Italia entr\u00f2 in corrispondenza con Antonio Magliabechi, bibliotecario del granduca Cosimo III di Toscana, con lo studioso e viaggiatore Lorenzo Magalotti e con altri uomini di cultura interessati ai paesi settentrionali."}
{"id": "4172869", "revid": "1914838", "url": "https://it.wikipedia.org/wiki?curid=4172869", "title": "Rebecca Bross", "text": "Il suo palmares comprende 16 medaglie internazionali e 8 medaglie nazionali.\nNel 2010 raggiunge l'apice della carriera agonistica vincendo l'American Cup e diventando Campionessa Nazionale. Nel 2011, durante una rotazione al volteggio ai Visa Championships, si infortuna al ginocchio ed \u00e8 costretta a saltare tutta la stagione, compromettendo il suo ingresso nella squadra olimpica del 2012.\nBiografia.\nRebecca \u00e8 la figlia di Terry e Donna Bross. Ha un fratello maggiore, Benjamin. I suoi genitori la portarono in palestra all'et\u00e0 di cinque anni, iniziando a diventare una delle migliori ginnaste americane professioniste. Veniva allenata da Valerij Ljukin presso la \"WOGA\".\nCarriera.\nNel 2005 riesce a qualificarsi al Junior International Elite, riuscendo inoltre a qualificarsi per i suoi primi campionati nazionali. Qui, arriva sedicesima nel concorso individuale, ottenendo un posto nella squadra nazionale. Negli anni successivi, partecipa a diversi incontri internazionali. Ai Nazionali del 2006 si posiziona al quarto posto nel concorso individuale, potendo cos\u00ec entrare nella squadra che competer\u00e0 ai Giochi Panamericani junior. Arriva seconda nell'all-around, dietro solo alla connazionale e campionessa olimpica Shawn Johnson. Durante i nazionali 2007, Rebecca vince il suo primo oro, nonostante una caduta. In seguito vince il Japan Invitational junior.\nRebecca fu in grado di competere ad alcuni eventi internazionali, agli inizi del 2008. Compete ai Pacific Rim Championships dove la compagna di squadra della WOGA Nastia Liukin vince l'oro nel concorso individuale, trave, parallele e corpo libero. Rebecca vince invece l'oro insieme alla squadra. \u00c8 costretta a saltare il resto della stagione a causa di un piede rotto.\n2009: plurimedagliata mondiale.\nIl 25 luglio 2009, durante i CoverGirl Classic di Des Moines, Rebecca compete alle parallele (13.150, l'esercizio ha un punteggio relativamente basso in quanto non \u00e8 stata effettuata l'uscita) ma \u00e8 impossibilitata a svolgere i propri esercizi al corpo libero, trave e volteggio a causa di un infortunio alla caviglia avuto due giorni prima. Il mese successivo arriva terza nel concorso individuale, dietro alla campionessa Bridget Sloan e Ivana Hong, ai Visa Championships. Vince inoltre una medaglia di bronzo alla trave e un argento al corpo libero.\nIn ottobre partecipa ai Campionati Mondiali di Londra. Rebecca si qualifica al primo posto nel concorso individuale, seconda alle parallele e ottava al corpo libero. Cade durante l'uscita alla trave, non riuscendo a qualificarsi in questo evento. Nella finale del concorso generale, \u00e8 al primo posto dopo la terza rotazione. Le sarebbe servito solo un 12.925 al corpo libero per poter vincere la competizione, ma cade durante una serie di elementi e ottiene un misero 12.875. La sua compagna di squadra Bridget Sloan vince l'oro, mentre la Bross l'argento. Alle parallele vince il bronzo, insieme alla rumena Ana Porgras.\n2010: AT&amp;T American Cup e Mondiale di Rotterdam.\nNel marzo 2010 vince il concorso individuale all'AT&amp;T American Cup. Arriva prima in tutti gli attrezzi, ad eccezione del volteggio vinto dalla compagna di squadra Aly Raisman. In aprile vince il concorso generale individuale ai Pacific Rim Championships di Melbourne. Vince altri tre ori, uno con la squadra, al corpo libero e trave e un argento alle parallele asimmetriche.\nDurante la prima giornata dei Visa Championships, arriva prima con uno stacco di due punti. Nella seconda ed ultima giornata, arriva prima con tre punti di stacco dalla seconda classificata, diventando cos\u00ec campionessa nazionale. Viene scelta per partecipare ai Campionati Mondiali di Rotterdam, dove aiuta gli Stati Uniti a vincere l'argento, dietro alla Russia. Nel concorso individuale, dopo una caduta alla trave, esegue un buonissimo esercizio al corpo libero (15.233, il pi\u00f9 alto della competizione) e arriva terza. La russa Alija Mustafina e la cinese Jiang Yuyuan rispettivamente prima e seconda. Vince inoltre l'argento alle parallele, insieme a Deng Linlin e l'argento alla trave, dietro alla rumena Ana Porgras.\n2011: l'infortunio.\nAi Visa Championships, durante la seconda giornata di gara, subisce un grave infortunio al ginocchio eseguendo il suo doppio avvitamento al volteggio, che le comprometter\u00e0 l'intera stagione. Nonostante questo, riesce a vincere l'argento al corpo libero (29.500) e arriva ottava alla trave (27.600).\n2012: la mancata convocazione olimpica.\nTorna alle competizioni nel 2012 partecipando agli U.S. Classic, competendo solo alle parallele dove ottiene il terzo posto (15.300), dietro a Gabrielle Douglas e Kyla Ross, e alla trave dove arriva sedicesima (13.200). Ai Visa Championships arriva quarta alle parallele asimmetriche (30.400) e alla trave dove arriva tredicesima (27.250). Riesce ad ottenere la qualificazione per i Trials.\nAi Trials ottiene il tredicesimo posto alle parallele asimmetriche dopo un brutto esercizio non concluso e il quattordicesimo posto alla trave. Non riesce ad entrare nella squadra Olimpica. Successivamente partecipa ad un Tour con le altre ginnaste della nazionale americana.\nDal 2013.\nBross non ha ufficialmente annunciato il suo ritiro dallo sport, ma non gareggia dai Trials olimpici del 2012. \nDal settembre del 2013, Rebecca \u00e8 allenatrice alla WOGA a Dallas."}
{"id": "4172879", "revid": "308552", "url": "https://it.wikipedia.org/wiki?curid=4172879", "title": "Spalla cruda", "text": "La spalla cruda \u00e8 un salume tipico della bassa parmense. \u00c8 inoltre catalogato tra i Presidi di Slow Food dell'Emilia-Romagna.\nViene da molti considerato il salume pi\u00f9 antico della \"bassa\" infatti i primi riscontri storici risalgono al 1170.\nLa spalla cruda pu\u00f2 essere prodotta in due modi: con l'osso (pi\u00f9 antica e pi\u00f9 pregiata) o senza osso.\nLa spalla si ottiene dalla lavorazione delle carni di suini padani pesanti (dai 220 fino ai 250\u00a0kg), il pezzo pregiato utilizzato \u00e8 la gamba anteriore. La spalla viene salata leggermente, per un tempo non superiore ai cinque giorni, insaccata all'interno della vescica naturale del suino e legata manualmente. Dopo una breve asciugatura di qualche giorno viene messa a stagionare in umide e buie cantine per almeno 15 mesi. Assume la stessa forma di un Fiocco di Culatello, ma si pu\u00f2 distinguere grazie al pezzo di corda che cade a penzoloni nella parte inferiore.\nNel dicembre 2006 \u00e8 nata la 'Consorteria della spalla cruda di Palasone-Sissa' col patrocinio del Consorzio del Culatello di Zibello. Il nome di Palasone, frazione del comune di Sissa (ora Sissa Trecasali), in provincia di Parma, quale zona di produzione della spalla cruda \u00e8 documentato, come precedentemente detto, gi\u00e0 nel 1170. La Spalla Cruda, che si produce nella zona, segue un preciso disciplinare volontario che \u00e8 stato adottato dai produttori ed \u00e8 il Consorzio del Culatello di Zibello che la certifica.\nIl prodotto riporta il marchio adottato dalla Consorteria della Spalla Cruda di Palasone (che ha sede a Sissa) e pu\u00f2 provenire solo dagli stessi otto comuni della Dop del Culatello di Zibello, ovvero Polesine Parmense, Busseto, Zibello, Soragna, Roccabianca, San Secondo, Sissa e Colorno\u00bb."}
{"id": "4172880", "revid": "256896", "url": "https://it.wikipedia.org/wiki?curid=4172880", "title": "Samantha Smith (attrice)", "text": "\u00c8 conosciuta soprattutto per il ruolo di Mary Winchester, la madre dei due protagonisti, nella serie televisiva \"Supernatural\".\nCarriera.\nSamantha Smith ha cominciato la sua carriera in tenera et\u00e0 come modella; successivamente si trasferisce a Los Angeles e inizia a girare spot pubblicitari per pagarsi gli studi alla UCLA: uno di questi viene trasmesso durante il Superbowl e questo le conferisce la notoriet\u00e0 necessaria a cominciare la carriera da attrice.\nHa preso parte a diverse serie TV, soprattutto in ruoli da comprimaria, come \"Seinfeld\", \"Pacific Blue\", \"Friends\", \"Dark Angel\", \"Criminal Minds\", \"Dr. House\", \"\" e \"The Mentalist\" e in film come \"Jerry Maguire\" e \"Transformers\"."}
{"id": "4172892", "revid": "287204", "url": "https://it.wikipedia.org/wiki?curid=4172892", "title": "Leo P. Lamoureux Memorial Trophy", "text": "Il Leo P. Lamoureax Memorial Trophy \u00e8 stato un premio annuale assegnato dal 1984 al 2001 dall'International Hockey League al miglior marcatore della stagione regolare. Il trofeo fu donato da Melvin T. Ross, proprietario dell'Indiana State Fair Coliseum, in ricordo di Leo Lamoureux, giocatore dei Montreal Canadiens ed allenatore dei Indianapolis Chiefs morto nel corso della stagione 1960-1961.\nPrima del 1961 il capocannoniere della lega riceveva un premio chiamato George H. Wilkinson Trophy, in omaggio a George H. Wilkinson, gioielliere di Windsor fra i primi sponsor della lega."}
{"id": "4172893", "revid": "301156", "url": "https://it.wikipedia.org/wiki?curid=4172893", "title": "Guerra russo-turca (1710-1711)", "text": "La guerra russo-turca del 1710-1711 scoppi\u00f2 a seguito della vittoria russa contro la Svezia nella battaglia di Poltava.\nContesto.\nDurante la Grande guerra del nord il re di Svezia Carlo XII, ferito in combattimento, venne aiutato da diplomatici francesi e austriaci a fuggire dal campo di battaglia e a rifugiarsi presso la fortezza ottomana di Bender. Qui il sovrano svedese riusc\u00ec a persuadere il Sultano Ahmed III a dichiarare guerra alla Russia, che scoppi\u00f2 il 20 novembre 1710.\nLa guerra.\nL'evento principale di questo conflitto fu la battaglia del Prut del 1711 nella quale le truppe russe comandante dal Pietro il Grande e il generale Boris \u0160eremetev cercarono di conquistare la Moldavia con l'aiuto del vojvoda di Moldavia Dimitrie Cantemir.\nMa l'esercito turco, guidato dal gran visir Baltac\u0131 Mehmed Pasci\u00e0, circond\u00f2 e sconfisse le truppe russe nella battaglia di St\u0103nile\u0219ti del luglio 1711 costringendo lo zar a chiedere la pace. Il conflitto termin\u00f2 dunque con la firma della Pace del Prut che sanc\u00ec il ritorno della citt\u00e0 di Azov agli ottomani, la demolizione della fortezza di Taganrog e l'impegno da parte dello zar di non interferire negli affari della Confederazione Polacco-Lituana.\nConseguenze.\nNonostante la soddisfazione per la vittoria militare contro i russi, il Sultano accus\u00f2 Baltac\u0131 Mehmed Pasci\u00e0 di aver imposto allo zar condizioni di pace troppo poco dure e lo sollev\u00f2 dall'incarico. Carlo XII di Svezia e il khan di Crimea Devlet II Giray cercarono di convincere il Sultano a dichiarare nuovamente guerra alla Russia.\nUna serie di scaramucce di confine rischi\u00f2, in effetti, di provocare un nuovo conflitto ma presto, il 17 aprile 1712 venne firmato un secondo trattato con la Russia, la pace del Prut. I continui tentativi di Carlo XII e di Devlet II Giray di provocare un nuovo scontro con la Russia indussero il Sultano Ahmed III a rimpatriare il primo e a esiliare il secondo nell'isola di Rodi."}
{"id": "4172894", "revid": "125613056", "url": "https://it.wikipedia.org/wiki?curid=4172894", "title": "Monte Tomba (Lessinia)", "text": "Il Monte Tomba (1.765\u00a0m) \u00e8 una montagna della Lessinia in Provincia di Verona nel comune di Bosco Chiesanuova.\nPrese il nome del suo antico proprietario, il Conte Tomba.\nSulla vetta della montagna si trova la chiesetta San Valentino e i rifugi \"Primaneve\" e \"Monte Tomba\"."}
{"id": "4172897", "revid": "107831", "url": "https://it.wikipedia.org/wiki?curid=4172897", "title": "Luke Campbell (pugile)", "text": "Biografia.\nLuke Campbell \u00e8 nato a Kingston upon Hull (Yorkshire e Humber) da una famiglia di origini irlandesi, il nonno \u00e8 stato infatti un campione di pugilato irlandese.\nHa iniziato a praticare pugilato a partire dall'et\u00e0 di 12 anni, per poi allenarsi nella squadra locale St. Paul's Amateur Boxing Club, allenato da Mick Bromby.\nCarriera.\nLuke Campbell ha partecipato ad una edizione dei giochi olimpici (Londra 2012) e a due dei campionati del mondo (Milano 2009 e Baku 2011) ed europei (Liverpool 2008 e Ankara 2011). Vanta inoltre una partecipazione ai campionati dell'Unione europea (Odense 2009).\nPrincipali incontri disputati.\n\"Statistiche aggiornate al 28 agosto 2012.\""}
{"id": "4172898", "revid": "267975", "url": "https://it.wikipedia.org/wiki?curid=4172898", "title": "Diocesi di Ario", "text": ""}
{"id": "4172906", "revid": "729019", "url": "https://it.wikipedia.org/wiki?curid=4172906", "title": "Ragazzo della Bovisa", "text": "Ragazzo della Bovisa \u00e8 uno dei pi\u00f9 celebri romanzi di Ermanno Olmi, edito per la prima volta nel 1986 dalla casa editrice Camunia di Raffaele Crovi. In seguito \u00e8 stato ristampato nel 2006 presso la casa editrice Mondadori, collana \"Piccola Biblioteca Oscar\". L'autore scrive questo romanzo tra il 1983 e il 1987, negli anni in cui la malattia di cui soffre lo costringe ad allontanarsi dall'attivit\u00e0 cinematografica, rinunciando ad un lungometraggio sulla Milano degli anni della guerra, concepito a partire dai propri ricordi d'infanzia e di adolescenza. \u00abOrmai quella storia apparteneva alla pagina\u00bb e, nel 1987, quando Ermanno Olmi guarisce della malattia, pensa di non far diventare questo romanzo un film.\nTrama.\nIl romanzo racconta una vicenda dai caratteri marcatamente autobiografici. Il protagonista \u00e8 un ragazzo di quinta elementare che sperimenta la drammaticit\u00e0 della guerra, la perdita del padre e le prime infatuazioni amorose.\nLa vicenda \u00e8 principalmente ambientata alla Bovisa, un quartiere popolare di Milano e si apre con l'annuncio del Duce dell'entrata in guerra dell'Italia. La notizia non turba l'animo del protagonista, concentrato nel costruire il proprio rapporto con Sarina, una ragazza del quartiere, di cui si \u00e8 infatuato.\nLa citt\u00e0 diventa il bersaglio degli Inglesi che bombardano fabbriche e stazioni e la popolazione, per sfuggire all'attacco, utilizza le cantine delle proprie abitazioni, come rifugio antiaereo. La cantina della famiglia del protagonista viene condivisa con quella di Sarina: il volto della ragazza, immerso nel buio del nascondiglio, alimenta l'innamoramento dell'io-narrante.\nQuesto clima di violenza riaccende nel padre del protagonista il ricordo della prima guerra mondiale, come lo stile di vita di studenti e lavoratori, e ricorda ai suoi cari la tremenda somiglianza che sussiste fra ogni guerra.\nCon l'estate il ragazzo si trasferisce dalla nonna, a Treviglio. Il pensiero della guerra, anche durante lo sfollamento, passa in secondo piano per lasciare posto alle uscite con le ragazze.\nLe vacanze proseguono in colonia, un luogo sicuro, lontano dai bombardamenti. Questa esperienza porta ad una nuova maturazione del protagonista: egli si accorge, infatti, del tempo che scorre inesorabilmente, facendolo allontanare sempre pi\u00f9 dall'infanzia. L'unico appiglio che gli permette di ricordare la guerra \u00e8 il buio delle citt\u00e0 vicine.\nA settembre ritorna in citt\u00e0. Qui si trovano i bambini che vivono la guerra come un divertimento, giocando alle \u201cbombe contraeree\u201d, a questa immagine si contrappone l'esperienza di una bomba vera e propria sganciata da un cacciabombardiere. Nel frattempo, le famiglie si preoccupano di fare delle scorte, ad esempio di caff\u00e8, alimento non pi\u00f9 reperibile sul mercato e tenuto nascosto dalla mamma del protagonista per celebrare eventi importanti. Il suo odore ricorda al protagonista la quotidianit\u00e0 interrotta dalla guerra e lo fa riflettere su come la storia muti l'andamento della vita.\nA cambiare, per\u00f2, non \u00e8 solo l'andamento della vita quotidiana, ma anche la stessa fisionomia della citt\u00e0, che si sta trasformando in un insieme di macerie, a causa dei frequenti bombardamenti; per questo motivo i genitori del protagonista decidono di farlo tornare in colonia, per sfuggire ai bombardamenti. Qui l'eco delle bombe lontane si alterna alle esperienze amorose del gruppetto di ragazzi di cui il protagonista fa parte.\nL'Italia, nel frattempo, esce dalla guerra e sar\u00e0 ben presto occupata dalla Germania. I soldati tedeschi che stazionano fuori dalla colonia per controllare la situazione, per cercare di intercettare le conversazioni dei nemici. Uno di questi soldati si diverte a giocare a calcio con loro i ragazzi, ma, quella stessa notte, partecipa al massacro di 40 persone.\nQuesto fatto getta nello sgomento il protagonista e gli altri ragazzi, che non riescono a credere che il giovane nazista, che giocava con loro a calcio, avesse potuto uccidere delle persone.\nLe giornate in colonia trascorrono nell'attesa delle visite dei genitori o delle lettere della mamma; l'amicizia con Bonacossa, gli incontri con le ragazze e le partite di calcio animano il periodo trascorso nell'istituto.\nA Natale, il protagonista ritorna a Treviglio, a casa dalla nonna. Incontra Bambina, con la quale scambia il primo bacio. La sera stessa, giunge la notizia che il padre \u00e8 ammalato ed \u00e8 ricoverato a Milano; poco dopo morir\u00e0.\nIl romanzo si conclude con il ritorno nella casa in via Cantoni, la liberazione dal fascismo e i giorni successivi di festa nei quali si ballava allegramente nei cortili delle case.\nPersonaggi.\nPadre.\nUomo umile e mite, il cui odore ricorda al ragazzo la puzza di un'officina; prese parte alla Grande guerra come soldato di trincea;\nMadre.\nDonna ordinata, meticolosa e ligia al dovere.\nBambina.\nLa ragazza con la quale scambia il primo bacio. Lavorava come sarta e portava sempre una lunga treccia.\nFratello maggiore.\nStudente modello, un ragazzo maturo, tanto da sembrare gi\u00e0 adulto.\nLuoghi.\nStrada.\nMolte scene del libro sono ambientate lungo le strade in cui il protagonista ha vissuto momenti cruciali della sua vicenda. \u00c8 importante ricordare che, durante il periodo della guerra, la strada era il luogo di socialit\u00e0 e di comunit\u00e0: i bambini giocavano, le massaie chiacchieravano, gli artigiani facevano pausa dal lavoro e, soprattutto, luogo in cui si sono svolti i festeggiamenti a seguito della liberazione.\nAnalisi.\nIl narratore.\nIl racconto \u00e8 narrato in prima persona. Il protagonista, \"il ragazzo\" \u00e8 lo stesso Ermanno Olmi.\nTematiche.\nIn questo romanzo, l'amore e la guerra si alternano. La sensazione di soffocamento, dovuta ai bombardamenti e ai mutamenti dello stile di vivere, si alterna al desiderio amoroso del protagonista, alla voglia di vivere dei suoi amici della colonia di via Cantoni a Treviglio.\nUn'altra chiave di lettura del romanzo si trova nella diversa prospettiva della guerra che hanno i bambini e gli adulti: i primi vedono la guerra come un gioco, tanto che si divertono a simulare i bombardamenti aerei, e danno pi\u00f9 importanza all'amore e alle esperienze di vita. Gli adulti, invece, che hanno vissuto anche il precedente conflitto, sono preoccupati e demoralizzati."}
{"id": "4172907", "revid": "986213", "url": "https://it.wikipedia.org/wiki?curid=4172907", "title": "Charles Gordon-Lennox, VII duca di Richmond", "text": "Biografia.\nInfanzia ed educazione.\nIndicato col titolo di \"Lord Settrington\" dalla nascita, Charles Gordon-Lennox nacque al Portland Place, Londra, figlio primogenito di Charles Henry Gordon-Lennox, VI duca di Richmond e Frances Harriett, figlia di Algernon Frederick Greville. Egli venne educato a Eton tra il 1859 ed il 1863. Nel 1860 egli divenne conosciuto col titolo di Conte di March dopo che suo padre succedette al ducato di famiglia.\nMatrimonio e discendenza.\nIl Duca di Richmond spos\u00f2 in prime nozze Amy Mary, figlia di Percy Ricardo di Bramley Park a Guildford nel Surrey, sorella del colonnello Francis Ricardo di Cookham nel Berkshire. La coppia ebbe tre figli e due figlie. Dopo la morte della priam moglie nell'agosto del 1879, il duca si rispos\u00f2 con Isabel Sophie Craven, figlia di William George Craven, nel 1882, dalla quale ebbe altre due figlie. Isabel mor\u00ec nel novembre del 1887 all'et\u00e0 di 24 anni e il Duca di Richmond decise di rimanere vedovo sino alla sua morte nel gennaio del 1928. Egli venne succeduto nei suoi titoli dal figlio primogenito, Charles. Il figlio secondogenito del Duca, Lord Esm\u00e9 Gordon-Lennox fu Generale di Brigata nel British Army mentre l'ultimo suo figlio maschio, Lord Bernard Gordon-Lennox, fu maggiore.\nCarriera.\nLord March ader\u00ec alle Grenadier Guards due anni dopo, e quando se ne ritir\u00f2 nel 1869 venne eletto membro del parlamento per il collegio del West Sussex. Egli rest\u00f2 in questa posizione sino all'abolizione della stessa nelle elezioni generali del 1885, quando venne rieletto alla camera dei comuni in rappresentanza del collegio di Chichester, sede che mantenne sino al 1889. In questo periodo egli divenne anche Ecclesiastical Commissioner, rimanendo in servizio sino al 1903. Lui e suo fratello, Lord Algernon Gordon-Lennox, prestarono servizio militare nella Guerra del Sudafrica.\nIl 27 settembre 1903, Gordon-Lennox succedette a suo padre come VII Duca di Richmond e Lennox e II Duca di Gordon (seconda creazione). Nel 1904, Edoardo VII lo insign\u00ec della gran croce dell'Ordine Reale Vittoriano nonch\u00e9 dell'Ordine della Giarrettiera.\nUltimi anni e morte.\nEgli prest\u00f2 servizio come Lord Luogotenente in diverse contee e quando mor\u00ec venne sepolto nella Cattedrale di Chichester."}
{"id": "4172914", "revid": "121465243", "url": "https://it.wikipedia.org/wiki?curid=4172914", "title": "Adduzione (logica)", "text": "L'adduzione \u00e8 un tipo di ragionamento logico che effettua la formulazione di teorie per sedimentazione di dati concreti. Il termine abduzione (dal latino \"ab ducere\", condurre da) indica un sillogismo in cui la premessa maggiore \u00e8 certa mentre quella minore \u00e8 solamente probabile.\nL'adduzione consente di predire A come spiegazione di B. Secondo questo principio, l'adduzione permette che la condizione preliminare A sia predetta dalla conseguenza B. Deduzione e adduzione quindi differiscono nel modo in cui una regola come \"A implica B\" sia utilizzata per l'inferenza. Come adduzione \u00e8 formalmente equivalente all'errore logico di affermare la conseguenza, come dicevano i latini \"Post hoc ergo propter hoc\" perch\u00e9 invece ci sono tante possibili spiegazioni per B.\nAd esempio, giocando a carambola, dopo aver dato un'occhiata al tavolo e vedere la palla otto muoversi verso di noi, possiamo \"addurre\" che sia stata colpita dalla palla battente (la bianca di solito). Il colpo della palla battente spiegherebbe perci\u00f2 il movimento della palla da biliardo numero otto; e questa, serve come ipotesi che spiega la nostra osservazione. Ma ci sono tuttavia altre (sovente infinite) possibili spiegazioni per il movimento della palla otto, per cui la nostra adduzione non ci lascia certi che la biglia battente abbia in effetti colpito la palla otto; ciononostante, la nostra adduzione \u00e8 ancora utile e pu\u00f2 servire per orientarci nel nostro ambiente. Questo processo di adduzione \u00e8 anche un esempio di come opera il metodo scientifico: cos\u00ec, ci sono in generale parecchie (od infinite) possibili spiegazioni per uno qualsiasi dei processi fisici che osserviamo, ma siamo inclini ad addurre un'unica spiegazione (o, al pi\u00f9, un numero finito di spiegazioni) nella speranza che possiamo orientarci meglio nel nostro ambiente, averne un quadro pi\u00f9 chiaro, rimuovendo alcune delle possibilit\u00e0.\nEsempio.\nIeri \u00e8 piovuto e l'erba \u00e8 bagnata. Allora se l'erba \u00e8 bagnata \u00e8 probabile che ieri abbia piovuto."}
{"id": "4172917", "revid": "28592", "url": "https://it.wikipedia.org/wiki?curid=4172917", "title": "Malyj dramati\u010deskij Teatr", "text": ""}
{"id": "4172926", "revid": "986213", "url": "https://it.wikipedia.org/wiki?curid=4172926", "title": "Charles Gordon-Lennox, VIII duca di Richmond", "text": "Biografia.\nInfanzia.\nCharles Gordon-Lennox era figlio di Charles Gordon-Lennox, VII duca di Richmond e della sua prima moglie, Amy Mary Ricardo (1849\u20131879), figlia di Percy Ricardo, di Bramley Park e di Mathilde Hensley.\nMatrimonio.\nL'8 giugno 1893 spos\u00f2 Hilda Madeline Brassey (1872 \u2013 29 dicembre 1971); la coppia ebbe cinque figli.\nAscesa al ducato.\nEgli divenne Duca di Richmond, Lennox e Gordon dopo la morte di suo padre nel 1928 e mantenne questo titolo per soli sette anni. Precedentemente egli era noto come \"Conte di March\".\nCarriera militare.\nFu promosso capitano mentre era al servizio del 3 \u00b0 battaglione (Milizia), Royal Sussex Regiment. Nel dicembre del 1899 fu distaccato come ufficiale, e nominato un aiutante di campo per Lord Roberts, comandante in capo delle forze in Sudafrica durante la prima parte della Seconda guerra boera. Fu nominato tenente colonnello al comando del Sussex Yeomanry l'8 luglio 1914, poco prima dello scoppio della prima guerra mondiale.\nMorte.\nL'VIII Duca mor\u00ec il 7 maggio 1935.\nDiscendenza.\nDal matrimonio tra Lord Charles e Hilda Madeline Brassey nacquero:"}
{"id": "4172928", "revid": "196390", "url": "https://it.wikipedia.org/wiki?curid=4172928", "title": "La caduta degli d\u00e8i", "text": ""}
{"id": "4172933", "revid": "767487", "url": "https://it.wikipedia.org/wiki?curid=4172933", "title": "Il falcone", "text": "Il falcone \u00e8 un film del 1982 del regista Vatroslav Mimica.\nTrama.\nMedioevo. Un villaggio viene assalito da un'orda di predoni, introdottosi con un espediente: la strage \u00e8 inevitabile. Solo una giovane ragazza viene risparmiata e rapita. La fanciulla, promessa sposa a un giovane feudatario confinante, \u00e8 costretta a seguirli, destinata all'harem del tenebroso capo."}
{"id": "4172934", "revid": "838137", "url": "https://it.wikipedia.org/wiki?curid=4172934", "title": "Francesco Saverio Luschin", "text": "Biografia.\nDopo gli studi a Klagenfurt, dove fu ordinato sacerdote, divenne insegnante di scienze bibliche ed orientali presso la Facolt\u00e0 teologica dell'Universit\u00e0 di Graz; fu successivamente \"consigliere provinciale\" nel governo del Tirolo. Nel 1823 fu eletto principe vescovo di Trento, che gli serv\u00ec per acquisire una grande esperienza politico-amministrativa. Nel 1834 fu trasferito all'arcidiocesi di Leopoli, dove rimase per meno di un anno. Il 17 settembre 1835 fu trasferito alla sede arcivescovile di Gorizia e nel 1836 gli fu restituito il titolo di principe dell'Impero (che perdur\u00f2 fino alla sua rinuncia da parte dell'arcivescovo Ambrosi).\nA Gorizia ampli\u00f2 il seminario centrale e fece arrivare le Suore di Carit\u00e0, a cui venne affidato il nuovo ospedale femminile e la casa di ricovero. Mor\u00ec a Gorizia il 2 maggio 1854.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4172936", "revid": "196390", "url": "https://it.wikipedia.org/wiki?curid=4172936", "title": "Altopiano della Giara di Gesturi", "text": ""}
{"id": "4172941", "revid": "154893", "url": "https://it.wikipedia.org/wiki?curid=4172941", "title": "Altopiano della Vauda", "text": ""}
{"id": "4172945", "revid": "59785", "url": "https://it.wikipedia.org/wiki?curid=4172945", "title": "Abdul Mejid I", "text": ""}
{"id": "4172949", "revid": "154893", "url": "https://it.wikipedia.org/wiki?curid=4172949", "title": "Altopiano di Campo Imperatore", "text": ""}
{"id": "4172951", "revid": "28592", "url": "https://it.wikipedia.org/wiki?curid=4172951", "title": "Istituto di Fisica e Tecnologia di Mosca", "text": ""}
{"id": "4172955", "revid": "486946", "url": "https://it.wikipedia.org/wiki?curid=4172955", "title": "Lago di Gennesaret", "text": ""}
{"id": "4172956", "revid": "486946", "url": "https://it.wikipedia.org/wiki?curid=4172956", "title": "Lago di Kinneret", "text": ""}
{"id": "4172960", "revid": "287204", "url": "https://it.wikipedia.org/wiki?curid=4172960", "title": "Brian Wilson (giocatore di baseball)", "text": "Ha debuttato nella Major League Baseball (MLB) nel 2006, nelle file dei San Francisco Giants, dove ha ricoperto il ruolo di closer. Con la squadra di San Francisco ha vinto le World Series 2010; in quella stagione ha ottenuto il record di salvezze della National League con 48.\nHa al suo attivo 3 convocazioni all'All-Star Game.\nAl termine della stagione 2012 \u00e8 diventato free agent.\nNella stagione 2013 ha firmato con i Los Angeles Dodgers."}
{"id": "4172962", "revid": "237256", "url": "https://it.wikipedia.org/wiki?curid=4172962", "title": "Sergey Nikolsky", "text": ""}
{"id": "4172963", "revid": "767487", "url": "https://it.wikipedia.org/wiki?curid=4172963", "title": "Beautiful Lies", "text": "Beautiful Lies \u00e8 un film del 2010 diretto da Pierre Salvadori e interpretato da Audrey Tautou.\nTrama.\nLa parrucchiera \u00c8milie riceve un'anonima lettera d'amore, scritta da Jean, il suo timido dipendente al salone. La ragazza inizialmente non la considera neppure, ma poi decide di inviarla alla madre per farle vivere ancora l'emozione di essere amata, poich\u00e9 la donna \u00e8 separata da numerosi anni dal marito, che a giorni la informer\u00e0 di voler divorziare da lei per sposare la giovane amante incinta. Maddy, la mamma di \u00c8milie, \u00e8 al settimo cielo dopo aver letto quelle stupende parole ma, aspettandosene altre e non ricevendone, la figlia \u00e8 costretta a scriverle di mano sua varie lettere da parte dell'amante anonimo. Un giorno \u00c8milie, dopo aver scoperto che Jean \u00e8 un uomo molto acculturato e intelligente che per\u00f2 si accontenta di lavorare come tuttofare nel suo salone, decide, per non averlo al negozio, di mandarlo a fare delle commissioni, tra cui quella di inviare delle lettere dopo aver attaccato il francobollo. Una di queste lettere \u00e8 quella scritta dalla ragazza per la madre e, dato che i francobolli sono finiti, Jean la imbuca direttamente nella cassetta della posta di Maddy che, scambiandolo per il suo amante, lo segue, accorgendosi che lavora nel negozio di sua figlia. \u00c8milie, sempre pi\u00f9 preoccupata di essere scoperta, parla con Jean e, dopo avergli spiegato tutto, lo prega di uscire con la madre per qualche giorno, solo per farla felice prima della brutta notizia dell'ex marito. Jean inizialmente rifiuta ma poi accetta, nonostante soffra molto. Dopo la prima serata insieme, Maddy chiama la figlia e le racconta com'\u00e8 andata dicendole che Jean le ha recitato la prima lettera ricevuta a memoria. \u00c8milie scopre quindi che era lui che le aveva scritto la lettera anonima. Jean per\u00f2, non reggendo pi\u00f9 la situazione, decide di andarsene, nonostante gli scongiuri di \u00c8milie. Inoltre Maddy li sente parlare e discutere di nascosto, scoprendo tutto. Alla fine, dopo essere passati vari mesi, Maddy manda una lettera anonima e Jean dicendogli che vuole incontrarlo a una mostra d'arte perch\u00e9 ha finalmente capito i suoi sentimenti per lui. Jean, pensando sia \u00c8milie, ci va. Alla mostra Jean incontra \u00c8milie, l\u00ec perch\u00e9 era un'esposizione del padre. Dopo che il ragazzo le chiede se lei gli ha scritto la lettera, \u00c8milie capisce che \u00e8 stata opera della madre per farli incontrare e, dopo avergli risposto affermativamente, i due si baciano e si abbracciano.\nRiprese.\nLe scene esterne del film sono state girate a S\u00e8te, nella regione di Linguadoca-Rossiglione.\nDistribuzione.\nLa pellicola venne presentata in anteprima il 22 ottobre 2010 a Montpellier e il 24 novembre in Svizzera. \u00c8 uscito nelle sale cinematografiche francesi l'8 dicembre 2010."}
{"id": "4172965", "revid": "154893", "url": "https://it.wikipedia.org/wiki?curid=4172965", "title": "Altopiano dell'Ecuador", "text": ""}
{"id": "4172976", "revid": "28592", "url": "https://it.wikipedia.org/wiki?curid=4172976", "title": "Schachunja", "text": ""}
{"id": "4172979", "revid": "287204", "url": "https://it.wikipedia.org/wiki?curid=4172979", "title": "Penisola dello Yucatan", "text": ""}
{"id": "4172980", "revid": "287204", "url": "https://it.wikipedia.org/wiki?curid=4172980", "title": "Penisola di Yucatan", "text": ""}
{"id": "4172984", "revid": "154893", "url": "https://it.wikipedia.org/wiki?curid=4172984", "title": "Penisola di Yucat\u00e1n", "text": ""}
{"id": "4172985", "revid": "287204", "url": "https://it.wikipedia.org/wiki?curid=4172985", "title": "\u0160achun'ja", "text": "\u0160achun'ja () \u00e8 una cittadina della Russia europea centro-orientale, nell'oblast' di Ni\u017enij Novgorod, capoluogo del \"rajon\" \u0160achunskij).\nSorge lungo la linea ferroviaria Kirov - Ni\u017enij Novgorod e dista circa 240 km da Ni\u017enij Novgorod. Fondata nel 1921, ha ricevuto lo status di citt\u00e0 nel 1943."}
{"id": "4172986", "revid": "154893", "url": "https://it.wikipedia.org/wiki?curid=4172986", "title": "Altopiano della Meseta", "text": ""}
{"id": "4172988", "revid": "287204", "url": "https://it.wikipedia.org/wiki?curid=4172988", "title": "Episodi di Shameless (serie televisiva 2004) (prima stagione)", "text": "La prima stagione della serie televisiva Shameless \u00e8 stata trasmessa in prima visione assoluta nel Regno Unito da Channel 4 dal 13 gennaio al 24 febbraio 2004. Poi il 23 dicembre dello stesso anno \u00e8 stato trasmesso uno speciale natalizio che va a inserirsi tra la fine della prima stagione e prima dell'inizio della seconda.\nIn Italia la stagione \u00e8 stata trasmessa in prima visione dal canale satellitare Jimmy nel 2005."}
{"id": "4172989", "revid": "1086846", "url": "https://it.wikipedia.org/wiki?curid=4172989", "title": "Delfino Pescara 1936 2012-2013", "text": "Questa voce raccoglie le informazioni riguardanti il Delfino Pescara 1936 nelle competizioni ufficiali della stagione 2012-2013.\nStagione.\nLa stagione 2012-2013 vede il ritorno del Pescara in massima serie dopo quasi vent'anni. Infatti, l'ultima apparizione in Serie A, risale alla stagione 1992-1993.\nGli adriatici perdono molti artefici della promozione tra cui l'allenatore Zden\u011bk Zeman (ritornato alla ), Ciro Immobile (ceduto al Genoa), Lorenzo Insigne (che fa ritorno al dopo un anno di prestito) e Marco Verratti (ceduto al PSG per 12 milioni). La squadra sceglie come nuovo allenatore Giovanni Stroppa e sul mercato vengono acquistati il giovane portiere Mattia Perin (in prestito dal Genoa), l'attaccante croato Ante Vuku\u0161i\u0107 (dall'Hajduk Spalato) e il talentuoso esterno Vladimir Weiss (dal ).\nL'inizio di stagione \u00e8 pessimo; perde le prime 3 partite contro Inter, Torino e Sampdoria per 0-3, 3-0 e 2-3. Alla quarta giornata il Pescara ottiene il primo punto stagionale pareggiando 1-1 contro il Bologna. Nelle successive due giornate i Delfini vincono contro Palermo (per 1-0) e Cagliari (1-2). Dopo queste vittorie il Pescara perde contro Lazio e Chievo, per poi vincere contro il Parma. La giornata successiva i biancoazzurri perdono contro la capolista Juventus con un pesantissimo 1-6. Dopo la sconfitta contro il Siena, Stroppa d\u00e0 le dimissioni e viene scelto come nuovo allenatore Cristiano Bergodi. Il nuovo allenatore debutta con una sconfitta casalinga contro la Roma (0-1). Con l'avvento di Bergodi il Pescara ottiene risultati positivi, come le vittorie contro Genoa, Catania e Fiorentina (in quest'ultima il portiere Perin si rende protagonista di molte parate). Il Pescara chiude il girone d'andata fuori dalla zona retrocessione con 20 punti, frutto di 6 vittorie, 2 pareggi e 11 sconfitte. Dopo un mercato invernale sfortunato, i biancoazzurri non vinceranno pi\u00f9, perdendo quasi tutte le partite del girone di ritorno (solo due pareggi contro Roma e Palermo per 1-1). Il 4 marzo l'allenatore Bergodi viene esonerato e sostituito da Christian Bucchi. I risultati non migliorano e la squadra scende all'ultimo posto. L'ultima partita il Pescara la perde 1-5 contro la Fiorentina: unica gioia bianco azzurra \u00e8 il gol dell'esordiente Vittiglio.\nIl Pescara chiude quindi il campionato all'ultimo posto con 6 vittorie, 4 pareggi e 28 sconfitte, con la squadra che peggiora il record negativo della stagione 1949-1950 che apparteneva al . I biancoazzurri fanno ritorno nella serie cadetta dopo un solo anno di assenza. Inoltre il Pescara ha inanellato una serie di record negativi, come il peggior attacco (appena 27 i gol segnati), la peggior difesa (84 reti subite, pi\u00f9 di 2 a incontro), la peggior differenza reti (-57) e infine le 28 sconfitte su 38 partite giocate (ben 17 delle quali nel girone di ritorno), quest'ultimo assoluto record negativo nella storia della Serie A a 20 squadre.\nMaglie e sponsor.\nLo sponsor tecnico per la stagione 2012-2013 \u00e8 Erre\u00e0, mentre il main sponsor \u00e8 Acqua Santa Croce. Sulla maglia compare anche, come nella passata stagione, lo sponsor di Risparmio Casa.\nOrganigramma societario.\nArea direttiva\nArea tecnica\nRosa.\n\"Rosa, numerazione e ruoli, tratti dal sito ufficiale, sono aggiornati al 31 gennaio 2013.\""}
{"id": "4172991", "revid": "110157", "url": "https://it.wikipedia.org/wiki?curid=4172991", "title": "L'ascesa dell'Orda", "text": "L'ascesa dell'Orda (\"Rise of the Horde\") \u00e8 un romanzo fantasy di Christie Golden edito nel dicembre 2006, ambientato nell'universo di \"Warcraft\" creato da Blizzard Entertainment. Cronologicamente, \u00e8 seguito dal romanzo \"L'ultimo Guardiano\".\nTrama.\nIl libro, quasi completamente ambientato sul pianeta di Draenor, narra gli eventi immediatamente precedenti la Prima Guerra, ovvero la corruzione degli orchi e lo sterminio dei draenei.\nNel capitolo iniziale \u00e8 riportata la corruzione degli eredar da parte di Sargeras e la conseguente fuga dei draenei, guidati da Velen e dai naaru e braccati da Kil'jaeden. Giungono infine sul pianeta di Draenor dove vivono per un po' di tempo, prima di essere nuovamente individuati da Kil'jaeden: egli corrompe la razza pacifica degli orchi, prima manipolando come una pedina il grande sciamano Ner'zhul, quindi agendo tramite il volenteroso aiuto del suo ambizioso apprendista Gul'dan.\nIstigate all'odio razziale e contaminate dopo aver bevuto il sangue del demone Mannoroth, le trib\u00f9 di orchi si uniscono formando un'unica Orda alleandosi anche con gli ogre e dando il via allo sterminio dei draenei: unica eccezione costituisce la trib\u00f9 Frostwolf, a cui il capo Durotan vieta categoricamente di bere il sangue di Mannoroth, oltre a sparuti individui quali Orgrim Doomhammer (che a sua volta rifiuta) e Griselda Blackhand (a cui il padre Blackhand lo impedisce).\nGrazie al sacrificio di molti valorosi draenei a Shattrath, Velen e altri di quella razza riescono a fuggire e a nascondersi nelle Paludi di Zangar, al riparo dalla furia dell'Orda."}
{"id": "4172996", "revid": "110157", "url": "https://it.wikipedia.org/wiki?curid=4172996", "title": "V\u011blopol\u00ed", "text": "V\u011blopol\u00ed (in polacco \"Wielopole\", in tedesco \"Wielopoli\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173000", "revid": "110157", "url": "https://it.wikipedia.org/wiki?curid=4173000", "title": "Vendryn\u011b", "text": "Vendryn\u011b (in polacco \"W\u0119drynia\", in tedesco \"Wendrin\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173001", "revid": "110157", "url": "https://it.wikipedia.org/wiki?curid=4173001", "title": "Vojkovice (Moravia-Slesia)", "text": "Vojkovice (in polacco \"Wojkowice\", in tedesco \"Wojkowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173002", "revid": "110157", "url": "https://it.wikipedia.org/wiki?curid=4173002", "title": "Moss Fotballklubb 1982", "text": "Questa voce raccoglie le informazioni riguardanti il Moss Fotballklubb nelle competizioni ufficiali della stagione 1982."}
{"id": "4173004", "revid": "110157", "url": "https://it.wikipedia.org/wiki?curid=4173004", "title": "Vy\u0161n\u00ed Lhoty", "text": "Vy\u0161n\u00ed Lhoty (in polacco \"Ligota G\u00f3rna\", in tedesco \"Ober Ellgoth\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173006", "revid": "110157", "url": "https://it.wikipedia.org/wiki?curid=4173006", "title": "\u017dabe\u0148", "text": "\u017dabe\u0148 (in tedesco \"Schaben\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173007", "revid": "287204", "url": "https://it.wikipedia.org/wiki?curid=4173007", "title": "Episodi di Shameless (serie televisiva 2004) (seconda stagione)", "text": "La seconda stagione della serie televisiva Shameless \u00e8 stata trasmessa in prima visione assoluta nel Regno Unito da Channel 4 dal 4 gennaio all'8 marzo 2005. \u00c8 stata preceduta da una puntata speciale natalizia andata in onda il 23 dicembre 2004.\nIn Italia la stagione \u00e8 stata trasmessa in prima visione dal canale satellitare Jimmy."}
{"id": "4173008", "revid": "599013", "url": "https://it.wikipedia.org/wiki?curid=4173008", "title": "Bruno Bosio", "text": "Carriera.\nDebutta in Serie B nel 1948 con il Verona giocando sei campionati per un totale di 84 presenze.\nNel 1954 passa all'Alessandria disputando altre 84 gare in tre campionati di Serie B.\nSi trasferisce infine alla Pro Vercelli giocando per quattro stagioni in Serie C."}
{"id": "4173010", "revid": "110157", "url": "https://it.wikipedia.org/wiki?curid=4173010", "title": "\u017dermanice", "text": "\u017dermanice (in polacco \"\u017bermanice\", in tedesco \"Zermanitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173011", "revid": "599013", "url": "https://it.wikipedia.org/wiki?curid=4173011", "title": "Gastone Perin", "text": "Carriera.\nCresce nel Marzotto Valdagno, che nel 1952 lo cede in prestito alla Portogruarese. Torna a giocare in Serie B nel 1954 con l'Alessandria, dove milita per tre stagioni disputando 52 partite e segnando 5 reti.\nNel 1957 si trasferisce alla Pro Vercelli giocando per due stagioni in Serie C."}
{"id": "4173013", "revid": "110157", "url": "https://it.wikipedia.org/wiki?curid=4173013", "title": "M\u00e4ntt\u00e4-Vilppula", "text": "M\u00e4ntt\u00e4-Vilppula \u00e8 un comune finlandese di 11.306 abitanti (dato 2012), situato nella regione del Pirkanmaa.\n\u00c8 stato istituito nel 2009 dalla fusione dei comuni di M\u00e4ntt\u00e4 e Vilppula."}
{"id": "4173018", "revid": "110157", "url": "https://it.wikipedia.org/wiki?curid=4173018", "title": "Paskov", "text": "Paskov (in tedesco \"Paskau\") \u00e8 una citt\u00e0 della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173019", "revid": "765851", "url": "https://it.wikipedia.org/wiki?curid=4173019", "title": "32 Cygni", "text": ""}
{"id": "4173021", "revid": "110157", "url": "https://it.wikipedia.org/wiki?curid=4173021", "title": "\u0158eka", "text": "\u0158eka (in polacco e tedesco \"Rzeka\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173024", "revid": "287204", "url": "https://it.wikipedia.org/wiki?curid=4173024", "title": "Episodi di Shameless (serie televisiva 2004) (terza stagione)", "text": "La terza stagione della serie televisiva Shameless composta da 8 episodi \u00e8 stata trasmessa in prima visione assoluta nel Regno Unito da Channel 4 dal 10 gennaio al 21 febbraio 2006.\nIn Italia la stagione \u00e8 stata trasmessa in prima visione dal canale satellitare Jimmy."}
{"id": "4173025", "revid": "110157", "url": "https://it.wikipedia.org/wiki?curid=4173025", "title": "P\u00edsek (Moravia-Slesia)", "text": "P\u00edsek (in polacco e tedesco \"Piosek\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173029", "revid": "110157", "url": "https://it.wikipedia.org/wiki?curid=4173029", "title": "Star\u00e9 M\u011bsto (Fr\u00fddek-M\u00edstek)", "text": "Star\u00e9 M\u011bsto (in polacco \"Stare Miasto\", in tedesco \"Altstadt\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173031", "revid": "47767", "url": "https://it.wikipedia.org/wiki?curid=4173031", "title": "Elfa del sangue", "text": ""}
{"id": "4173034", "revid": "122664565", "url": "https://it.wikipedia.org/wiki?curid=4173034", "title": "Un passo", "text": "Un Passo \u00e8 il decimo album del cantante italiano Drupi, pubblicato nel 1985.\nL'album nasce dalla collaborazione tra l'artista pavese ed il musicista inglese Tony Hymas, componente del gruppo britannico Ph.D., il quale appare anche in veste di cantante nel brano \"You (Musica)\".\nNell'album sono presenti le canzoni \"Regalami un sorriso\", con la quale Drupi ha partecipato al Festival di Sanremo dell'anno precedente, e \"Fammi volare\", presentata al Festival di Sanremo 1985."}
{"id": "4173035", "revid": "265038", "url": "https://it.wikipedia.org/wiki?curid=4173035", "title": "EHF Coppa delle coppe 1987-1988 (pallamano maschile)", "text": ""}
{"id": "4173036", "revid": "110157", "url": "https://it.wikipedia.org/wiki?curid=4173036", "title": "Pstru\u017e\u00ed", "text": "Pstru\u017e\u00ed (in tedesco \"Pstruschi\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4173038", "revid": "47767", "url": "https://it.wikipedia.org/wiki?curid=4173038", "title": "La notte del drago", "text": "La notte del drago (\"Night of the Dragon\") \u00e8 un romanzo fantasy di Christie Golden e Aaron Rosenberg edito nel novembre 2008, ambientato nell'universo di \"Warcraft\" creato da Blizzard Entertainment.\nTrama.\nIl drago di netherwing Zzeraku \u00e8 imprigionato a Grim Batol dal drago nero Sintharia (in guisa elfa del sangue, Sinestra), la consorte di Deathwing e dai suoi servi skardyn (una razza di nani mutati dalle energie malefiche del luogo). Sinestra sta usando le energie di Zzeraku (oltre a quelle di altri artefatti, fra cui dei frammenti dell'Anima dei Demoni) per potenziare la sua nuova creazione, Dargonax, un drago del crepuscolo. Sintharia \u00e8 aiutata da Zendarin Windrunner, un elfo del sangue assetato di potere.\nSul luogo convergono la draenei Iridi, alla ricerca di un bastone magico rubato da Zendarin, il drago rosso Korialstrasz e il blu Kalecgos, l'alta elfa Vereesa Windrunner, in cerca di vendetta verso Zendarin, suo cugino, che aveva tentato di rapire i suoi due figli, e un gruppo di nani guidato da Rom.\nVereesa e i nani vengono catturati ed imprigionati a Grim Batol, mentre Iridi e i due draghi si uniscono a loro volta. Sopraggiunto anche Rhonin, il marito umano di Vereesa, i protagonisti riescono nell'impresa di distruggere l'Anima dei Demoni - causando la morte di Zendarin: dopodch\u00e9, grazie al sacrificio di Iridi e di Zzeraku, Dargonax e Sintharia vengono distrutti."}
{"id": "4173045", "revid": "307923", "url": "https://it.wikipedia.org/wiki?curid=4173045", "title": "Episodi di Shameless (serie televisiva 2004) (quarta stagione)", "text": "La quarta stagione della serie televisiva Shameless composta da 8 episodi \u00e8 stata trasmessa in prima visione assoluta nel Regno Unito da Channel 4 dal 9 gennaio al 27 febbraio 2007.\nIn Italia la stagione \u00e8 inedita."}
{"id": "4173051", "revid": "767487", "url": "https://it.wikipedia.org/wiki?curid=4173051", "title": "Urbano Ortega", "text": "Carriera.\nGiocatore.\nClub.\nUrbano Ortega \u00e8 nato a Beas de Segura, e ha iniziato a giocare a calcio nelle giovanili della squadra locale del Real Ja\u00e9n, fino a quando non viene notato dall'Espanyol, che lo fa esordire in prima squadra nel 1979, e disputa tre stagioni totalizzando 54 presenze e 5 reti.\nNel 1982 si trasferisce al , con la squadra catalana disputa nove stagioni collezionando 122 presenze e 7 reti. Questo \u00e8 il periodo pi\u00f9 ricco di successi della sua carriera, infatti vince 2 Campionati spagnoli, 3 Copa del Rey, 1 Supercoppa di Spagna, 2 Copa de la Liga e 1 Coppa delle Coppe.\nSuccessivamente, terminata la sua carriera al , fa ritorno all'Espanyol, dove resta per due stagione, disputando 59 partite con 3 goal, prima di trasferirsi nelle sue ultime stagioni da calciatore al Lleida e dopo al Merida.\nNazionale.\nUrbano gioca per le nazionali spagnola Under-18, Under-21 e nella nazionale Olimpica Under-23 con cui nel 1980 disputa le Olimpiadi di Mosca.\nAllenatore.\nInizia la carriera da allenatore nel 2003 come assistente di Esteban Vigo in numerosi club tra cui la Dinamo Bucarest, per poi diventare osservatore per e Villareal.\nNel 2009 approda all'Espanyol come delegato del club."}
{"id": "4173052", "revid": "287204", "url": "https://it.wikipedia.org/wiki?curid=4173052", "title": "Francesco Negri", "text": ""}
{"id": "4173066", "revid": "217830", "url": "https://it.wikipedia.org/wiki?curid=4173066", "title": "Gran Premio motociclistico della Repubblica Ceca 2012", "text": "Il Gran Premio motociclistico della Repubblica Ceca 2012 \u00e8 stato il dodicesimo Gran Premio della stagione 2012. Le gare si sono disputate il 26 agosto 2012 sul circuito di Brno. Nelle tre classi i vincitori sono stati rispettivamente Daniel Pedrosa in MotoGP, Marc M\u00e1rquez in Moto2 e Jonas Folger in Moto3.\nMotoGP.\nCasey Stoner e Nicky Hayden, infortunatisi nel corso della sessione di qualifiche a Indianapolis, non partecipano al Gran Premio e non vengono sostituiti. Toni El\u00edas come nelle gare precedenti sostituisce H\u00e9ctor Barber\u00e1.\nMoto2.\nNel Gran Premio di Francia Anthony West era risultato positivo a controlli antidoping, per tale motivo il 31 ottobre 2012 dopo il GP d'Australia \u00e8 stata presa la decisione di annullare il risultato ottenuto in Francia e di squalificarlo per un mese, cosa che non gli ha permesso di partecipare all'ultima tappa del campionato 2012, a valencia. In seguito, il 28 novembre 2013, vengono annullati tutti i suoi risultati ottenuti nei 17 mesi successivi al GP di Francia della stagione precedente, fra cui quello di questa gara.\nMoto3.\nJack Miller e Danny Webb, infortunatisi nel Gran Premio precedente, non partecipano al Gran Premio e vengono sostituiti rispettivamente da Michael Ruben Rinaldi e Miroslav Popov, mentre Alberto Moncayo sostituisce in via definitiva Iv\u00e1n Moreno. Niklas Ajo, come gi\u00e0 accaduto in Portogallo, \u00e8 costretto a saltare il Gran Premio per squalifica: infatti a seguito di una caduta con altri piloti nelle prime fasi della gara ad Indianapolis aveva spintonato Adri\u00e1n Mart\u00edn e una volta ripartito era stato fermato dalla direzione gara con la bandiera nera per comportamento antisportivo; la sua moto viene anche in questo caso affidata a Joan Oliv\u00e9. In questo Gran Premio sono iscritti anche due piloti in qualit\u00e0 di wildcard, vale a dire John McPhee su KRP Honda e Luca Gr\u00fcnwald su Honda, rispettivamente alla terza e seconda presenza stagionale."}
{"id": "4173069", "revid": "120464935", "url": "https://it.wikipedia.org/wiki?curid=4173069", "title": "Giovanni Prandini", "text": "Biografia.\nLaureato in scienze economiche e commerciali. Ha svolto la professione di funzionario pubblico. Viene eletto, per la prima volta, deputato nel 1972 (Collegio di Brescia) con la Democrazia Cristiana, a cui \u00e8 sempre appartenuto fino alla sua scomparsa.. Eletto senatore invece nelle legislature IX e X.\nL'esponente democristiano Guido Bodrato coni\u00f2 la definizione \"banda dei quattro\" per riferirsi al gruppo composto da Prandini, Paolo Cirino Pomicino, Francesco De Lorenzo e Carmelo Conte, locuzione poi utilizzata soprattutto dalla sinistra con accezione molto negativa\nMalato da tempo, \u00e8 scomparso nel 2018 all'et\u00e0 di 78 anni.\nIncarichi parlamentari.\nHa fatto parte delle seguenti commissioni parlamentari: Finanze; Interni; Igiene pubblica e sanit\u00e0; Affari costituzionali; Difesa; Agricoltura e foreste; Industria, commercio e turismo; Lavoro e previdenza sociale; Agricoltura e produzione agroalimentare; Esteri.\nMinistro della Marina mercantile e dei Lavori pubblici.\n\u00c8 stato Ministro della marina mercantile nel governo di Giovanni Goria e in quello di Ciriaco De Mita, e Ministro dei lavori pubblici nel sesto e settimo governo di Giulio Andreotti.\nIl 15 gennaio 1992 la Camera dei Deputati respinge (con 190 si, 275 no e 4 astenuti) una mozione di sfiducia presentata dai Verdi contro Prandini.\nSottosegretario di Stato.\n\u00c8 stato sottosegretario di Stato per il commercio estero nel primo governo di Bettino Craxi.\nProcedimenti giudiziari.\nNegli anni Novanta Prandini \u00e8 stato coinvolto dall'inchiesta di Tangentopoli. Nel febbraio 2010 \u00e8 stato condannato ad un risarcimento di cinque milioni di euro per abuso di potere (sostituzione di bandi di concorso con trattative private) durante il mandato da Ministro dei Lavori Pubblici. La condanna gli \u00e8 stata inflitta dalla Corte dei Conti. Da precisare, inoltre, che l'ex ministro era stato condannato anche alla pena detentiva ma la sentenza fu annullata.\nCuriosit\u00e0.\nIl figlio Ettore il 7 novembre 2018 \u00e8 diventato presidente nazionale della Coldiretti . La figlia Giovanna \u00e8 diventata presidente di Sintesi S.p.A. del gruppo Brescia Mobilit\u00e0."}
{"id": "4173070", "revid": "369194", "url": "https://it.wikipedia.org/wiki?curid=4173070", "title": "Curinga Scalo", "text": ""}
{"id": "4173074", "revid": "182396", "url": "https://it.wikipedia.org/wiki?curid=4173074", "title": "Verutum", "text": ""}
{"id": "4173076", "revid": "307923", "url": "https://it.wikipedia.org/wiki?curid=4173076", "title": "Episodi di Shameless (serie televisiva 2004) (quinta stagione)", "text": "La quinta stagione della serie televisiva Shameless composta da 16 episodi \u00e8 stata trasmessa in prima visione assoluta nel Regno Unito da Channel 4 dal 1\u00ba gennaio al 15 aprile 2008.\nIn Italia la stagione \u00e8 inedita."}
{"id": "4173083", "revid": "106908", "url": "https://it.wikipedia.org/wiki?curid=4173083", "title": "Mickey's Choo-Choo", "text": ""}
{"id": "4173084", "revid": "115233", "url": "https://it.wikipedia.org/wiki?curid=4173084", "title": "R\u0101\u015bi", "text": ""}
{"id": "4173093", "revid": "227767", "url": "https://it.wikipedia.org/wiki?curid=4173093", "title": "Battaglia di Alcacer Quibir", "text": ""}
{"id": "4173095", "revid": "339392", "url": "https://it.wikipedia.org/wiki?curid=4173095", "title": "Aeroporto di Timi\u015foara-Giarmata", "text": ""}
{"id": "4173097", "revid": "1543377", "url": "https://it.wikipedia.org/wiki?curid=4173097", "title": "AG Copenaghen", "text": "L\u2019Albertslund Glostrup K\u00f8benhavn \u00e8 una squadra di pallamano maschile danese con sede a Copenaghen.\n\u00c8 stata fondata nel 2010 tramite la fusione di due club, l'\"FCK Handball\" e l'\"AG Handball\"."}
{"id": "4173098", "revid": "1573940", "url": "https://it.wikipedia.org/wiki?curid=4173098", "title": "Porzana carolina", "text": "Il voltolino americano (Porzana carolina ()) \u00e8 un uccello della famiglia dei Rallidi originario del Nordamerica.\nDescrizione.\nIl voltolino americano misura 20\u201330\u00a0cm di lunghezza. Durante il periodo riproduttivo, presenta la gola e la faccia di colore nero; il breve becco \u00e8 di colore giallastro. Il petto e la parte posteriore del collo sono grigi. Il dorso \u00e8 bruno marmorizzato, mentre sull'addome vi \u00e8 una serie di strisce bianche e nere. I sessi sono simili.\nGli esemplari immaturi e gli adulti al di fuori del periodo riproduttivo hanno una colorazione meno vistosa, color camoscio, e sono privi delle zone nere su gola o faccia. In questi esemplari la gola \u00e8 bianca e il petto \u00e8 marrone chiaro. Le zampe sono di colore verde giallastro. Mentre l'uccello cammina o \u00e8 in volo, la coda viene tenuta eretta.\nIl corpo del voltolino americano \u00e8 forgiato per vivere negli ambienti paludosi. Il corpo, compresso lateralmente, permette all'animale di muoversi facilmente tra la fitta vegetazione. Le ali, corte e arrotondate, consentono un volo apparentemente debole, ma offrono una grande manovrabilit\u00e0 attraverso l'intrico della vegetazione. Le zampe robuste, munite di dita lunghe e sottili, permettono un passo sicuro e consentono all'animale di correre rapidamente anche nel fitto delle paludi. Sebbene preferisca camminare che volare, il voltolino americano \u00e8 capace di volare per lunghe distanze, come dimostra, durante i suoi viaggi migratori, attraversando il golfo del Messico e il mar dei Caraibi.\nDistribuzione e habitat.\nIl voltolino americano occupa gran parte delle regioni temperate del Nordamerica; il suo areale si estende (a ovest) dai Territori del Nord-Ovest, a nord, fino alle estremit\u00e0 meridionali di Arizona e Nuovo Messico. A est il territorio di nidificazione si restringe, estendendosi dalle Province marittime del Canada fino al Maryland (USA), a sud. Quando le acque delle zone umide dei territori di nidificazione gelano, il voltolino americano si sposta verso sud per trascorrere l'inverno, occupando le regioni meridionali degli Stati Uniti dall'Arizona alla Florida, e anche il Messico. Inoltre, molti esemplari migrano attraverso il golfo del Messico e il mar dei Caraibi per svernare in Sudamerica. Le popolazioni presenti lungo le coste della California sono stanziali.\nIl voltolino americano occupa le zone umide di acqua dolce di tutto il suo areale; nei territori di svernamento, comunque, si incontra anche nelle paludi di acqua salmastra. Gli habitat prediletti sono quelli che offrono una fitta copertura per la nidificazione, e sono costituiti soprattutto da zone umide di acqua dolce circondate da macchie di tife, carici e altre piante acquatiche di alto fusto.\nBiologia.\nIn molte zone umide di tutto il suo areale \u00e8 facile udire il richiamo del voltolino americano, ma l'uccello viene avvistato solo di rado. Cos\u00ec come altri Rallidi, il voltolino americano \u00e8 una specie riservata, che trascorre gran parte del tempo tra la fitta vegetazione palustre. Se viene sorpreso, fugge al riparo volando con apparente debolezza, ma con un'ottima manovrabilit\u00e0. Generalmente, tuttavia, il voltolino americano scivola silenziosamente verso un rifugio molto tempo prima che un possibile osservatore ne possa notare la presenza. Emette frequentemente i suoi richiami, fischiando e chiocciando in direzione dei propri simili, o addirittura in risposta al richiamo di altri Rallidi.\nIl corteggiamento e l'accoppiamento avvengono agli inizi della primavera, quando gli uccelli ritornano ai siti di nidificazione. Le coppie, monogame, sono generalmente solitarie, e difendono il proprio territorio da possibili invasori intimorendoli con richiami o cacciandoli direttamente. Durante il corteggiamento i partner si lisciano le penne a vicenda e assumono particolari posture.\nTra i predatori del voltolino americano vi sono aironi, uccelli da preda e mammiferi carnivori opportunisti. I giovani esemplari sono particolarmente vulnerabili quando si allontanano in cerca di cibo senza la protezione di un genitore.\nUna volta terminata la stagione riproduttiva, il voltolino americano assume un comportamento gregario e appena ha messo su uno strato di grasso si raggruppa in stormi numerosi per effettuare la migrazione. Gli spostamenti migratori avvengono quasi sempre di notte.\nAlimentazione.\nLa dieta \u00e8 costituita soprattutto da semi, insetti e chiocciole. I semi vengono raccolti da carici (\"Carex\" sp.), erbe (\"Calamagrostis\" sp., \"Bromus\" sp., \"Scoacloa\" sp., \"Poa\" sp., ecc.) o altre piante acquatiche. Le chiocciole e gli insetti vengono catturati sul terreno o immergendo il becco nel fango morbido e nel fitto della vegetazione.\nRiproduzione.\nIl nido \u00e8 costituito da una bassa struttura a forma di cesta fatta di piante palustri, tenuta adesa agli steli delle piante circostanti. Generalmente \u00e8 posto sopra l'acqua o nelle sue vicinanze, ma talvolta pu\u00f2 essere costruito anche in una zona asciutta, tra i salici e le erbe che circondano gli specchi d'acqua.\nCiascuna covata \u00e8 costituita da 10-12 (talvolta 6-18) uova brune ricoperte di macchioline pi\u00f9 scure, deposte su due strati per farle entrare tutte in uno spazio relativamente piccolo. L'incubazione, effettuata da entrambi i genitori, dura 18-20 giorni, e inizia a partire dalla deposizione del primo uovo.\nLe uova si schiudono in maniera asincrona, dato il diverso periodo di deposizione. I pulcini, precoci e ricoperti di piumino, vengono inizialmente accuditi da un solo genitore, dal momento che l'altro continua a occuparsi dell'incubazione delle uova non ancora schiuse. I giovani lasciano il nido poco dopo la schiusa e si procurano generalmente il cibo da soli, dopo aver visto come si fa osservando i genitori. A 21-25 giorni di et\u00e0 i giovani si involano e le cure parentali terminano del tutto."}
{"id": "4173112", "revid": "196390", "url": "https://it.wikipedia.org/wiki?curid=4173112", "title": "Constan\u0163a", "text": ""}
{"id": "4173115", "revid": "298229", "url": "https://it.wikipedia.org/wiki?curid=4173115", "title": "Progressione del record mondiale dei 5000 metri piani femminili", "text": "La voce seguente illustra la progressione del record mondiale dei 5000 metri piani femminili di atletica leggera.\nIl primo record mondiale femminile venne riconosciuto dalla federazione internazionale di atletica leggera nel 1981. Ad oggi, la World Athletics ha ratificato ufficialmente 14 record mondiali assoluti e 10 record mondiali indoor di specialit\u00e0.\nNel 1984 Zola Budd corse in 15'01\"83 ma il tempo non venne ratificato come record mondiale in quanto il Sudafrica, paese che rappresentava l'atleta, non era accettato come membro della federazione internazionale per via del boicottaggio contro l'apartheid. Successivamente la Budd acquis\u00ec la cittadinanza britannica ed il suo record del 1985, 14'48\"07 venne ratificato."}
{"id": "4173116", "revid": "307923", "url": "https://it.wikipedia.org/wiki?curid=4173116", "title": "Episodi di Shameless (serie televisiva 2004) (sesta stagione)", "text": "La sesta stagione della serie televisiva Shameless composta da 16 episodi \u00e8 stata trasmessa in prima visione assoluta nel Regno Unito da Channel 4 dal 27 gennaio al 12 maggio 2009.\nIn Italia la stagione \u00e8 inedita."}
{"id": "4173120", "revid": "1543377", "url": "https://it.wikipedia.org/wiki?curid=4173120", "title": "Rags (film 2012)", "text": "Rags \u00e8 un film per la televisione diretto da Bille Woodruff, con protagonisti Keke Palmer, Max Schneider, Drake Bell, Zak Santiago, Avan Jogia e Nick Cannon. Il film \u00e8 basato sulla storia di Cenerentola, in versione moderna.\nTrama.\nLa storia narra le vicende di Charlie Prince (Max Schneider) e Kadee Worth (Keke Palmer).\nIl film inizia con Shawn (Drake Bell) mentre narra la scena d'apertura, raffigurante uno spettacolo di strada di Charlie, il personaggio cerca di racimolare soldi esibendosi. I suoi fratellastri Andrew e Lloyd che hanno formato una band chiamata Androyd, combinazione di entrambi i loro nomi. Tutti, pensano che siano terribili, a parte il padre. Shawn appare nella scena e osserva Charlie eseguire un brano dal titolo, \"Someday\". Charlie, incoraggiato da Shawn, registra un album. Kadee, invece \u00e8 arrabbiata perch\u00e9 il mondo vuole che lei canti canzoni che non rispecchiano il suo stile.\nUn giorno, mentre il patrigno chiede a Charlie di andare a portare il CD degli Androyd alla Majesty Records, Charlie mentre usciva, si imbatte in Kadee e fa cadere le sue canzoni nella fontana. Intanto lui aveva chiesto lavoro come addetto alle pulizie e grazie a Shawn venne assunto. Mentre puliva la sala di registrazione, comincia a cantare la canzone \"Hands Up\" e Shawn lo registra. Shawn crea un CD. In quel stesso giorno, mentre cantava con Kadee in una piazza di New York, lei lo invita a una festa organizzata dal padre.\nTornato a casa il suo patrigno gli prende il biglietto e dice che lui non ci sarebbe andato, bens\u00ec ci andranno gli AndroYd. In quel momento Martha li stava ascoltando e decide di creare un abito apposta per lui. Alla fine Charlie va al ballo ma, per non farsi riconoscere dal suo patrigno, indossa una maschera nera. Alla festa si vede Nick Cannon che dice di prendere un ragazzo e ballare con lui. Charlie entra nel palco e balla con Kadee, e le dice \"Sii te stessa\". Charlie lascia il palco e si reca da Shawn, il fonico, e lui gli d\u00e0 il suo CD. Il nome \u00e8 RAGS ovvero straccio essendo che lui \u00e8 il ragazzo-pulitore della Majesty.\nCharlie va sul palco ed esegue una delle sue canzoni e il pubblico lo adora, specialmente Kadee, che se ne innamora. Mentre \u00e8 sul palco vede i suoi fratellastri e il suo patrigno che se ne vanno e lui scappa. Ma Kadee lo segue e lei gli chiede chi sia, ma lui la bacia e se ne va. Il giorno dopo Kadee chiede a Charlie di aiutarlo a trovare RAGS e lui accetta. Mentre i suoi fratellastri si allenavano e lui puliva i bicchieri Lloyd viene da lui e gli dice che sa che \u00e8 lui RAGS, essendo che ha visto le scarpe marchiate. Ma, mentre lo diceva Andrew ascolta e, entrando in camera di Charlie prende le sue canzoni e le consegna al padre.\nIl giorno dopo, ovvero il giorno delle audizioni, Arthur rinchiude Charlie nel magazzino e Andrew canta la canzone. Per\u00f2, dal primo momento Kadee capisce che non era lui perch\u00e9 nel palco era tutt'altro. Mentre andavano al \"Palace\", il locale della madre, Kadee dice davanti a tutti che il vero RAGS non \u00e8 Andrew, bens\u00ec \u00e8 Charlie. Charlie, a quel punto, sale sul palco e canta una delle sue canzoni. Ma invita anche Kadee a cantare una delle sue canzoni scritte da lei. Il padre lo approva. Alla fine Lloyd confessa a Charlie che il locale non \u00e8 di suo padre, bens\u00ec suo.\nIl film si conclude mentre Charlie e Kadee che si baciano, e successivamente cantano insieme nel locale. Mentre Lloyd \u00e8 un ballerino, Arthur e Andrew puliscono i bagni. Come conclusione Shawn dice che il lieto fine esiste.\nRiprese.\nLe riprese si sono svolte a Vancouver da giugno a luglio del 2011."}
{"id": "4173122", "revid": "1926649", "url": "https://it.wikipedia.org/wiki?curid=4173122", "title": "Unione Sportiva Grosseto Football Club 2012-2013", "text": "Questa pagina raccoglie i dati riguardanti l'Unione Sportiva Grosseto Football Club nelle competizioni ufficiali della stagione 2012-2013.\nStagione.\nDopo un lungo processo riguardante il calcioscommesse, che vedeva il retrocesso in Lega Pro Prima Divisione con il presidente Piero Camilli inibito per 5 anni pi\u00f9 preclusione, il 22 agosto 2012 viene accolto il ricorso della societ\u00e0 biancorossa, annullando la decisione della disciplinare. Il partir\u00e0 comunque con 6 punti di penalit\u00e0 per responsabilit\u00e0 oggettiva, ottenuti in seguito a patteggiamento, da scontare nel campionato in corso.\nSono molti i movimenti di mercato. Al termine della stagione non vengono rinnovati i contratti a Narciso, Petras, Caridi, Alfageme e Consonni, ex capitano biancorosso che lascia i toscani dopo sette stagioni. Quest'ultimo, lascia i biancorossi dopo sette stagioni, 216 presenze e 10 reti. Con i toscani ha vinto un campionato di Serie C1 e una Supercoppa di Lega di Serie C1. Arrivano in Maremma l'estremo difensore Nicol\u00e1s Bremec, che prende il posto di Narciso, Delvecchio, Donati, Lanzafame e Jadid, che aveva gi\u00e0 militato con i toscani in prestito la stagione precedente, e vengono rinnovate le compropriet\u00e0 di Crimi e Padella. Inoltre vi sono i ritorni di Antonazzo e Bonanni.\nIl nuovo tecnico della squadra \u00e8 Francesco Moriero, gi\u00e0 stato alla guida dei maremmani. Viene nominato come nuovo capitano della rosa, Samuele Olivi che in seguito, con l'arrivo di Somma sulla panchina unionista, viene messo ai margini della rosa. Esonerato quest'ultimo, rientra in difesa da titolare il 24 novembre in Grosseto-Brescia (2-2), andando a segno con un colpo di testa.\nIl debutto stagionale dei biancorossi, avviene il 12 agosto in Grosseto-Carpi valida per il secondo turno di Coppa Italia. La gara, sancisce l'eliminazione dei maremmani, che vengono sconfitti 3-1.\nL'esordio nel nuovo campionato di Serie B, avviene il 25 agosto contro il Novara, nella gara terminata 1-1.\nL'attaccante laziale Ferdinando Sforzini il 15 settembre, con la rete segnata ai danni del Crotone, raggiunge al decimo posto Renato Fioravanti, Guido Querci e Alfonso Sicurani nella classifica dei migliori marcatori di sempre della societ\u00e0 toscana, poi superati il 22 settembre contro il Lanciano. Durante la permanenza di Mario Somma sulla panchina del Grosseto, a causa di alcune incomprensioni tra Sforzini e Samuele Olivi, finito ai margini della rosa, \u00e8 stato capitano della squadra.\nIl 1\u00ba ottobre Moriero viene esonerato, venendo sostituito da Mario Somma.\nIl 27 ottobre 2012 i calciatori Marco Crimi, Davis Curiale, Yaw Asante e Giovanni Formiconi sono stati messi fuori rosa a seguito di un incidente d'auto alle 5:30 ora italiana; al primo \u00e8 stata ritirata la patente poich\u00e9 in stato di ebbrezza. Il 17 novembre 2012, dopo aver ottenuto sei punti in otto partite, Somma viene esonerato.\nAl suo posto viene ingaggiato Lamberto Magrini, affiancato da Luigi Consonni nel ruolo di vice allenatore. Il 18 dicembre, dopo aver ottenuto quattro punti in altrettante partite, i due vengono sollevati dall'incarico, e sostituiti da Leonardo Menichini.\nLa sessione invernale del calciomercato vede la partenza di Ferdinando Sforzini, capocannoniere della squadra fino a quel momento con dieci reti, destinazione Pescara con cui firma un contratto di due anni e mezzo, valido fino al 30 giugno 2015. Alla societ\u00e0 toscana oltre ad un conguaglio economico di 1,5 milioni di euro sono stati ceduti in prestito i cartellini di Danilo Soddimo e Gast\u00f3n Brugman. Tra gli arrivi figurano quelli di Federico Piovaccari e di Emanuele Belardi, arrivati per sostituire Sforzini e Nicol\u00e1s Bremec, ceduto in prestito al Vicenza, insieme ad altri giovani. Il portiere spagnolo, a causa di alcuni problemi fisici, perde il posto da titolare a favore di Ivan Lanni. Finito fuori dai progetti tecnici della societ\u00e0, il 31 gennaio 2013 viene ceduto in prestito al Vicenza. Altri acquisti della sessione invernale riguardano il difensore venezuelano Rolf Feltscher (arrivato in prestito dal il 25 gennaio), il difensore Francesco Cosenza dalla Pro Vercelli (arriva l'ultimo giorno di calciomercato in prestito), il centrocampista Matteo Mandorlini (approdato in prestito l'ultimo giorno di mercato), e l'attaccante ex Bologna Henry Gim\u00e9nez (arrivato il 31 gennaio, ultimo giorno della sessione invernale del calciomercato, passa in prestito fino al termine della stagione).\nL'avventura di Belardi in \"maremma\" durer\u00e0 per\u00f2 molto poco in quanto, il 13 marzo, risolve consensualmente il contratto che lo legava ai toscani.\nIl 6 febbraio, i difensori Olivi, Formiconi ed il centrocampista Quadrini, vengono esclusi dalla lista dei 18 giocatori che prenderanno parte alla seconda parte della stagione.\nIl 10 febbraio dopo aver ottenuto quattro punti in sei giornate, Leonardo Menichini viene esonerato e al suo posto viene richiamato Francesco Moriero. Con il ritorno del tecnico salentino in panchina, Delvecchio viene nominato nuovo capitano della squadra. Il centrocampista, era stato poco impiegato nella prima parte di stagione (nella quale non aveva reso al meglio delle aspettative), sia a causa di un infortunio rimediato alla costola contro l'Empoli, sia per via di alcuni motivi di natura personale.\nIl 16 aprile la squadra retrocede aritmeticamente in Lega Pro Prima Divisione, dopo sei anni trascorsi nella serie cadetta. Il Grosseto, nella stagione 2012-2013 \u00e8 stata la squadra che ha schierato in campo pi\u00f9 giocatori, ben 42. I giocatori con pi\u00f9 presenze sono Lanni e Calderoni (32) mentre i migliori cannonieri della squadra sono Sforzini (10 reti), poi Piovaccari (7), Lupoli (6) e Delvecchio (5).\nMaglie e sponsor.\nLa presentazione avviene il 23 agosto 2012. Lo sponsor tecnico per la stagione 2012-2013 \u00e8 Erre\u00e0, all'ottavo anno di collaborazione. Lo sponsor principale \u00e8 ILCO (Industria Lavorazione Carni Ovine). La novit\u00e0 pi\u00f9 rilevante \u00e8 il motivo zebrato sulla banda trasversale della maglia, con la scritta \"USG 1912\" in basso. La prima divisa, quella classica, \u00e8 rossa con banda trasversale bianca, a cui segue la seconda maglia, con colorazioni invertite. La terza divisa \u00e8 nera con banda trasversale bianca, mentre la quarta divisa rappresenta il centenario unionista, con maglietta rossa, calzoncini bianchi e calzettoni rossi.\nOrganigramma societario.\nDal sito internet della societ\u00e0:\nArea direttiva\nArea organizzativa\nArea comunicazione\nArea tecnica\nArea sanitaria\nRosa.\n \"(capitano)\"\nStatistiche.\nStatistiche dei giocatori.\n\"Aggiornate al 18 maggio 2013\""}
{"id": "4173123", "revid": "124876102", "url": "https://it.wikipedia.org/wiki?curid=4173123", "title": "Guerre marocchino-portoghesi", "text": "Le guerre marocchino-portoghesi (, in portoghese \"guerras marroquino-portugu\u00eas\") sono state una serie di scontri tra il Marocco e il Regno del Portogallo.\nLa prima battaglia venne combattuta a Ceuta nel 1415 e segn\u00f2 l'inizio dell'Impero portoghese. L'ultima \u00e8 stata la battaglia di Ksar El Kebir del 1578, la vittoria marocchina fece scaturire la crisi di successione portoghese del 1580 che port\u00f2 alla creazione dell'unione dinastica tra il Regno di Spagna ed il Regno del Portogallo. Alle guerre parteciparono anche lo Stato Pontificio, che sostenne la corona portoghese nel 1578, il Sultanato di Granada e l'Impero ottomano, che sostennero il Marocco rispettivamente nel 1419 e nel 1578."}
{"id": "4173131", "revid": "1494169", "url": "https://it.wikipedia.org/wiki?curid=4173131", "title": "Massenzio (disambigua)", "text": ""}
{"id": "4173133", "revid": "1305772", "url": "https://it.wikipedia.org/wiki?curid=4173133", "title": "Sant'Andrea da Creta", "text": "Sant'Andrea da Creta pu\u00f2 riferirsi a due Santi di questo nome:"}
{"id": "4173134", "revid": "15756", "url": "https://it.wikipedia.org/wiki?curid=4173134", "title": "Lord cancellieri e lord custodi", "text": "La seguente \u00e8 una lista dei lord cancellieri e lord custodi del gran sigillo o dei \"commissari affidatari del grande sigillo del Parlamento del Regno di Inghilterra e, poi, dal 1707, del Regno di Gran Bretagna."}
{"id": "4173140", "revid": "2212610", "url": "https://it.wikipedia.org/wiki?curid=4173140", "title": "Tempelhofer Feld", "text": "Il Tempelhofer Feld (letteralmente: \u00abprato di Tempelhof\u00bb) \u00e8 il pi\u00f9 grande parco di Berlino. Con una superficie di circa 355 ettari, compresi gli edifici dell'aeroporto e il terreno circostante, \u00e8 il pi\u00f9 grande open space del mondo a trovarsi all'interno di una citt\u00e0.\n\u00c8 situato tra i quartieri di Neuk\u00f6lln e Sch\u00f6neberg, e comprende il sito dell'ex Aeroporto di Berlino-Tempelhof, chiuso nel 2008. Ci sono stati tentativi di privatizzare il Tempelhofer Feld, ma questo \u00e8 stato impedito dalle iniziative dei cittadini, che hanno anche indotto e vinto un referendum."}
{"id": "4173143", "revid": "307923", "url": "https://it.wikipedia.org/wiki?curid=4173143", "title": "Episodi di Shameless (serie televisiva 2004) (settima stagione)", "text": "La settima stagione della serie televisiva Shameless composta da 16 episodi \u00e8 stata trasmessa in prima visione assoluta nel Regno Unito da Channel 4 dal 26 gennaio all'11 maggio 2010.\nIn Italia la stagione \u00e8 inedita."}
{"id": "4173144", "revid": "713168", "url": "https://it.wikipedia.org/wiki?curid=4173144", "title": "Tigern\u00e1n Ua Ruairc", "text": "La crescita del potere.\nLe prime notizie storiche su Tigern\u00e1n risalgono al 1124 quando lo si trova a capo del Regno di Br\u00e9ifne come indicato da alcune fonti coeve quali gli Annali dei Quattro Maestri e vi \u00e8 anche scritto come all'epoca egli fosse alleato con i sovrani di Meath e Leinster in contrapposizione a Tairrdelbach Ua Conchobair. Per quattro anni le cronache su di lui tacciono e lo ritroviamo nel 1128 quando gli Annali di Tigernach registrano diversi saccheggi ed omicidi a danno dell'Arcivescovado di Armagh.\nPer tutto il decennio del 1130 si ricordano diverse incursioni sue e dei suoi uomini nelle terre degli altri sovrani e nel 1143 aiut\u00f2 il nemico di un tempo e ora alleato, Tairrdelbach Ua Conchobair, a catturare il proprio figlio Ruaidri mac Tairrdelbach Ua Conchobair che si era sollevato contro di lui. Tairrdelbach era uno dei Re supremi d'Irlanda e per questo in ricompensa gli don\u00f2 met\u00e0 del Meath mentre l'altra met\u00e0 and\u00f2 a Diarmuid Mac Murchadha Caomh\u00e1nach sempre per volere di Tairrdelbach. Entrambi quindi si unirono a lui in un'incursione che venne effettuata nel Munster nel 1151.\nIl rapimento di una donna e le sue conseguenze.\nNel 1152 Derbforgaill (1108-1193) la moglie di Tigern\u00e1n venne rapita insieme agli armenti e ad altre ricchezze per opera di Diarmuid Mac Murchadha Caomh\u00e1nach che fece un'entrata nei territori di Tigern\u00e1n insieme al suo mutevole alleato Tairrdelbach. Nonostante gli Annali dei Quattro Maestri attestino che ella ritorn\u00f2 dal marito l'anno seguente la questione non fin\u00ec l\u00ec. Nel 1166 Tigern\u00e1n manovr\u00f2 perch\u00e9 Diarmuid venisse espulso dal proprio regno, il suo principale alleato Muirchertach MacLochlainn, che era succeduto a Tairrdelbach, era morto lasciandolo privo di coperture e del tutto esposto all'ira di Tigern\u00e1n e a quella di Ruaidri mac Tairrdelbach Ua Conchobair, figlio di Tairrdelbach e suo successore. Nonostante fossero passati quasi quindici anni dal rapimento della moglie ad opera di Diarmuid sono molti gli storici che vedono il contributo di Tigern\u00e1n nel suo esilio come vendetta per l'affronto subito.\nDiarmaid si rec\u00f2 quindi in Aquitania presso la corte di Enrico II d'Inghilterra chiedendo aiuto al sovrano perch\u00e9 potesse recuperare le proprie terre, il sovrano fu d'accordo e gli diede il permesso di radunare uomini e mercenari e fra di loro vi fu anche Riccardo di Clare, II conte di Pembroke che, come da accordi, nel 1170 spos\u00f2 sua figlia Eva MacMurrough cos\u00ec che egli avrebbe potuto ereditare il Leinster. Nel 1167 Diarmaid ritorn\u00f2 in patria, ma venne sconfitto dagli eserciti di Ruaidri e Tigern\u00e1n, gli fu concesso di restare in Irlanda, ma dovette pagare cento once in oro per il rapimento di Derbforgaill e a sottomettersi e consegnare alcuni ostaggi a Ruaidri. Fu solo con l'arrivo di Riccardo di Clare, II conte di Pembroke, di Robert FitzStephen (1120circa-1183) e Raymond FitzGerald che i piani di Diarmaid andarono in porto fra il 1169 e il 1170 anno in cui venne conquistata Dublino dalle truppe di Diarmaid e dei suoi alleati inglesi.\nTigern\u00e1n vide i propri territori di Meath razziati e secondo gli Annali di Tigernach egli convinse Ruadri a giustiziare gli ostaggi che erano sotto la loro custodia da ormai tre anni in risposta all'accaduto. Nel 1171 lui e Ruadri si lanciarono in un assedio a Dublino che era stato conquistato da di Clare l'anno precedente, tale azione fu inutile e inutili furono le altre incursioni e in una di esse venne ucciso Aodh, uno dei figli di Tigern\u00e1n.\nSecondo lo storico medievale Giraldus Cambrensis Tigern\u00e1n fu uno dei re irlandesi che alla fine si sottomisero ad Enrico II venuto in Irlanda per verificare l'operato di Clare.\nLa morte e i figli.\nSempre secondo Giraldus Tigern\u00e1n venne ucciso da un soldato normanno di nome Griffin FitzWilliam che era agito in difesa di Hugh de Lacy, signore di Meath e di Maurice FitzGerald, Signore di Lanstephan (1105 circa-settembre 1177) contro i quali Tigern\u00e1n si era scagliato in seguito a dei negoziati falliti poco dopo la partenza di Enrico dall'Irlanda nel 1171. Altre fonti sostengono che potesse essere stato ucciso da uno dei figli di Clare.\nTigern\u00e1n lasci\u00f2 tre figli, Maelseachlainn che mor\u00ec nel 1162, Aodh che mor\u00ec attorno al 1170 e una figlia, Dubhchoblaigh, che spos\u00f2 Ruaidri."}
{"id": "4173146", "revid": "104816053", "url": "https://it.wikipedia.org/wiki?curid=4173146", "title": "Jorge Aguilar", "text": "Carriera.\nGiocatore destrimane e dal rovescio a due mani.\nAd inizio carriera si dimostra un promettente giocatore, vincendo nel 2001 il campionato del mondo U16.\nL'8 marzo 2010 debutta in singolare di Coppa Davis e batte l'israeliano Harel Levy con un 7-6, 6-1. Il giorno prima il suo debutto nel doppio assieme a Paul Capdeville fall\u00ec in cinque set contro la coppia israeliana composta da Jonathan Erlich ed Andy Ram.\nNel 2008 diventa il 4\u00ba del ranking in Cile ed attualmente \u00e8 il 283\u00ba al mondo.\nNel 2010, ha raggiunto la posizione pi\u00f9 alta nella classifica ATP, con il 167\u00ba posto."}
{"id": "4173151", "revid": "767487", "url": "https://it.wikipedia.org/wiki?curid=4173151", "title": "Finlandia ai Giochi della XXX Olimpiade", "text": "La Finlandia ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione composta da 55 atleti.\nLa portabandiera della cerimonia di apertura \u00e8 stata la nuotatrice Hanna-Maria Sepp\u00e4l\u00e4, mentre quello della cerimonia di chiusura \u00e8 stato il tiratore di giavellotto Antti Ruuskanen.\nBadminton.\nMaschile\nFemminile\nCanoa Kayak.\nVelocit\u00e0.\nFemminile\nCiclismo.\nCiclismo su strada.\nMaschile\nFemminile\nEquitazione.\nDressage\nGinnastica.\nGinnastica artistica.\nFemminile\nJudo.\nMaschile\nFemminile\nLotta.\nGreco-Romana\nNuoto e sport acquatici.\nNuoto.\nMaschile\nFemminile\nTaekwondo.\nFemminile\nTennis.\nMaschile\nTiro a segno/volo.\nMaschile\nFemminile\nVela.\nMaschile\nFemminile\nMisti"}
{"id": "4173159", "revid": "47767", "url": "https://it.wikipedia.org/wiki?curid=4173159", "title": "Maxence", "text": ""}
{"id": "4173161", "revid": "1504506", "url": "https://it.wikipedia.org/wiki?curid=4173161", "title": "Edoardo I del Portogallo", "text": ""}
{"id": "4173169", "revid": "124635204", "url": "https://it.wikipedia.org/wiki?curid=4173169", "title": "RD Koper", "text": "Il Rokometni dru\u0161tvo Koper \u00e8 una squadra di pallamano maschile slovena con sede a Capodistria.\nStoria.\n\u00c8 stata fondata nel 1950. \nNel 2010, guidato dal tecnico italo-sloveno Fredi Radojkovi\u010d, compie il triplete, consistente nella vittoria del campionato, della coppa nazionale e della coppa europea (EHF Challenge Cup).\nNel 2013 \u00e8 stata dichiarata fallita a causa di problemi finanziari dovuti alla crisi del main sponsor \"Cimos\". Ripartita dalla terza serie nell'agosto 2013, ha raggiunto la prima lega tramite due promozioni consecutive.\nSquadra.\n\"Stagione 2021-2022\""}
{"id": "4173170", "revid": "227767", "url": "https://it.wikipedia.org/wiki?curid=4173170", "title": "Trattato dei Pirenei (1659)", "text": ""}
{"id": "4173177", "revid": "228587", "url": "https://it.wikipedia.org/wiki?curid=4173177", "title": "Incapacit\u00e0 di intendere e di volere", "text": ""}
{"id": "4173178", "revid": "288300", "url": "https://it.wikipedia.org/wiki?curid=4173178", "title": "Nazionale di calcio della Danimarca Under-18", "text": ""}
{"id": "4173179", "revid": "288300", "url": "https://it.wikipedia.org/wiki?curid=4173179", "title": "Nazionale di calcio della Norvegia Under-18", "text": ""}
{"id": "4173182", "revid": "288300", "url": "https://it.wikipedia.org/wiki?curid=4173182", "title": "Nazionale di calcio degli Emirati Arabi Uniti Under-23", "text": ""}
{"id": "4173183", "revid": "288300", "url": "https://it.wikipedia.org/wiki?curid=4173183", "title": "Nazionale di calcio femminile della Germania Under-20", "text": ""}
{"id": "4173184", "revid": "288300", "url": "https://it.wikipedia.org/wiki?curid=4173184", "title": "Nazionale di calcio degli Emirati Arabi Uniti Under-20", "text": ""}
{"id": "4173185", "revid": "405275", "url": "https://it.wikipedia.org/wiki?curid=4173185", "title": "Galactic Doughnut", "text": ""}
{"id": "4173186", "revid": "288300", "url": "https://it.wikipedia.org/wiki?curid=4173186", "title": "Nazionale di calcio degli Emirati Arabi Uniti Under-17", "text": ""}
{"id": "4173188", "revid": "288300", "url": "https://it.wikipedia.org/wiki?curid=4173188", "title": "Nazionale di calcio della Norvegia Under-20", "text": ""}
{"id": "4173189", "revid": "830939", "url": "https://it.wikipedia.org/wiki?curid=4173189", "title": "Joseph Luns", "text": "Biografia.\nIn giovent\u00f9 era stato membro del movimento nazionalsocialista dei Paesi Bassi (NSB) ma che lasci\u00f2 nel 1936 prima che questo partito scegliesse un corso fortemente antisemita e ader\u00ec al partito popolare cattolico. Nel 1938 entr\u00f2 nel servizio diplomatico. Da Lisbona dal 1941, mentre il suo paese era occupato dai tedeschi, svolse opera di controspionaggio a favore degli alleati.\nDelegato dei Paesi Bassi alle Nazioni Unite dal 1949 al 1952, nel 1952 divenne ministro degli esteri del suo Paese, mantenendo la carica per 19 anni, fino al 1971.\nIn quell'anno divenne segretario generale della NATO fino al 1983.\nDurante l'estate del 1974, quando l'esercito turco invase la Repubblica di Cipro, due paesi membri della NATO, la Turchia e la Grecia, stavano sulla soglia di una guerra. In quella occasione, sollecitato dal nuovo premier democratico Karamanlis, Luns come Segretario Generale della NATO si rifiut\u00f2 di intervenire verso l'aggressore e stabil\u00ec quella che poi pass\u00f2 nella storia della NATO come \"Dottrina Luns\". La \"Dottrina Luns\", in vigore fino ad oggi, dice che la NATO non pu\u00f2 intervenire in alcun modo nelle controversie tra paesi membri. "}
{"id": "4173191", "revid": "486946", "url": "https://it.wikipedia.org/wiki?curid=4173191", "title": "Mickey's Gala Premier", "text": ""}
{"id": "4173193", "revid": "288300", "url": "https://it.wikipedia.org/wiki?curid=4173193", "title": "Nazionale di calcio della Costa d'Avorio Under-17", "text": ""}
{"id": "4173194", "revid": "288300", "url": "https://it.wikipedia.org/wiki?curid=4173194", "title": "Nazionale di calcio della Danimarca Under-17", "text": ""}
{"id": "4173196", "revid": "478814", "url": "https://it.wikipedia.org/wiki?curid=4173196", "title": "Setthathirath I", "text": ""}
{"id": "4173198", "revid": "106908", "url": "https://it.wikipedia.org/wiki?curid=4173198", "title": "Mickey's Good Deed", "text": ""}
{"id": "4173199", "revid": "647919", "url": "https://it.wikipedia.org/wiki?curid=4173199", "title": "Nazionale di calcio del Giappone Under-23", "text": ""}
{"id": "4173204", "revid": "106908", "url": "https://it.wikipedia.org/wiki?curid=4173204", "title": "Mickey's Kangaroo", "text": ""}
{"id": "4173205", "revid": "682087", "url": "https://it.wikipedia.org/wiki?curid=4173205", "title": "Mickey's Mechanical Man", "text": ""}
{"id": "4173206", "revid": "838137", "url": "https://it.wikipedia.org/wiki?curid=4173206", "title": "Pavol Jantausch", "text": "Biografia.\nStudi\u00f2 al ginnasio di Trnava, Presburgo (l'odierna Bratislava) ed Esztergom. Consegu\u00ec la maturit\u00e0 a Trnava il 15 giugno 1889. Studi\u00f2 teologia al Pazmaneum di Vienna e termin\u00f2 gli studi conseguendo il dottorato. Fu ordinato presbitero il 21 settembre 1893. Fu cappellano a Topo\u013e\u010dany, Smolenice, Bojn\u00e1 e nella parrocchia Blument\u00e1l di Presburgo. Il 15 febbraio 1899 fu nominato parroco a Dubov\u00e1, vicino a Modra. Da l\u00ec fu trasferito il 15 marzo 1906 come parroco a Ludanice.\nNel 1922 partecip\u00f2 al XXVI Congresso eucaristico internazionale, che si tenne a Roma. Il 29 maggio 1922 papa Pio XI lo nomin\u00f2 primo amministratore apostolico di Trnava, circoscrizione eretta nella parte del territorio dell'arcidiocesi di Esztergom, che dopo il 1918 si era venuto a trovare in Cecoslovacchia.\nFu nominato vescovo titolare di Priene il 30 marzo 1925. Ricevette la consacrazione episcopale a Trnava il 14 giugno 1925 dalle mani del vescovo di Nitra Karol Kme\u0165ko. Nel 1936 inaugur\u00f2 la Facolt\u00e0 teologica cattolica romana dell'Universit\u00e0 Comenio di Bratislava. Fu tra i fondatori della Societ\u00e0 di Sant'Adalberto e dal 1922 al 1932 fu presidente della Societ\u00e0 promotrice del Collegio di San Svorad. Nella sua citt\u00e0 natale di Vrbov\u00e9 fece costruire un monastero premostratense nel 1930 e un altro monastero, sempre per sua iniziativa, fu stabilito a Dvorn\u00edky, vicino a Hlohovec. Nel 1938 ebbe parte nella fondazione del ginnasio vescovile di Trnava. Guid\u00f2 l'amministrazione apostolica di Trnava fino alla sua morte, avvenuta il 29 giugno 1947. \u00c8 sepolto nella sua citt\u00e0 natale, Vrbov\u00e9.\nGenealogia episcopale.\nLa genealogia episcopale \u00e8:"}
{"id": "4173209", "revid": "834", "url": "https://it.wikipedia.org/wiki?curid=4173209", "title": "Giovanni Antonio Fontana (stuccatore)", "text": ""}
{"id": "4173212", "revid": "307923", "url": "https://it.wikipedia.org/wiki?curid=4173212", "title": "Episodi di Shameless (serie televisiva 2004) (ottava stagione)", "text": "L'ottava stagione della serie televisiva Shameless composta da un totale di 22 episodi \u00e8 stata trasmessa in prima visione assoluta nel Regno Unito da Channel 4. Il primo blocco di 13 episodi \u00e8 andato in onda dal 10 gennaio all'8 marzo 2011, mentre il secondo di 9 episodi dal 30 agosto al 25 ottobre 2011.\nIn Italia la stagione \u00e8 inedita."}
{"id": "4173214", "revid": "599013", "url": "https://it.wikipedia.org/wiki?curid=4173214", "title": "Javier Olaizola", "text": "Biografia.\nHa un fratello, Julio, di 19 anni pi\u00f9 grande, che ha giocato come difensore per dieci stagioni nella Real Sociedad.\nCarriera.\nLa prima squadra professionistica con cui Olaizola ha debuttato \u00e8 stato l'SD Eibar, nella stagione 1991-92, successivamente si \u00e8 trasferito al Real Burgos, squadra in cui ha militato dal 1992 al 1994 totalizzando 48 presenze, per poi tornare all'SD Eibar per disputare la stagione 1994-95. Con l'SD Eibar ha disputato in totale 74 incontri senza segnare goal.\nNel 1995 si trasferisce al Maiorca, diventando subito leader e capitano della squadra, cui ha disputato 278 partite segnando 1 rete. Con il Maiorca vince la Supercoppa di Spagna 1998 ela Coppa del Re 2002-2003, ma perde la Coppa del Re 1997-1998, la Supercoppa di Spagna 2003 e la finale di Coppa delle Coppe 1998-1999.\nNelle ultime due stagioni gioc\u00f2 solo due partite a causa di numerosi infortuni, che lo costrinsero al ritiro all'et\u00e0 di 35 anni.\nSuccessivamente ha ricoperto per brevi periodi incarichi da allenatore per le giovanili del Maiorca per la squadra giovanile basca dell'Antiguoko."}
{"id": "4173220", "revid": "339392", "url": "https://it.wikipedia.org/wiki?curid=4173220", "title": "Mickey Cuts Up", "text": ""}
{"id": "4173221", "revid": "287204", "url": "https://it.wikipedia.org/wiki?curid=4173221", "title": "Daniel King-Turner", "text": ""}
{"id": "4173222", "revid": "104458", "url": "https://it.wikipedia.org/wiki?curid=4173222", "title": "Lodrino (disambigua)", "text": ""}
{"id": "4173225", "revid": "298229", "url": "https://it.wikipedia.org/wiki?curid=4173225", "title": "Teresa Wieczorek", "text": ""}
{"id": "4173226", "revid": "729019", "url": "https://it.wikipedia.org/wiki?curid=4173226", "title": "Sastamala", "text": "Sastamala \u00e8 un comune finlandese di 24.474 abitanti (dato 2012), situato nella regione del Pirkanmaa.\n\u00c8 stato istituito nel 2009 con la fusione degli ex comuni di \u00c4ets\u00e4, Vammala e Mouhij\u00e4rvi"}
{"id": "4173227", "revid": "339392", "url": "https://it.wikipedia.org/wiki?curid=4173227", "title": "Mickey Steps Out", "text": ""}
{"id": "4173228", "revid": "92723", "url": "https://it.wikipedia.org/wiki?curid=4173228", "title": "John Maunsell", "text": "Fu Lord Cancelliere del Re Enrico III e fu il primo Segretario di Stato dell'Inghilterra.\nBiografia.\nSuo nonno Robert Mansel fu un Cavaliere templare agli ordini del Barone Gilbert de Lacy in Palestina. \nDurante il Regno del Re Enrico II, Robert comandava una piccola unit\u00e0 di Gallesi ed Aquitani che, di notte, metteva in rotta una forza molto pi\u00f9 consistente di Turchi comandati dal Sultano Nur ad-Din Zangi, presso il suo campo posto fuori Damasco.\nSuo padre Walter, un diacono, fu \"Napkin Bearer\" (\"portatore del tovagliolo\") del Re.\nJohn Maunsell \u00e8 per la prima volta citato quando, nel 1215, fu inviato dalla Scozia come oratore dal Re di Scozia Alessandro alla Corte di Giovanni Senza Terra. \nEssendo figlio di un diacono che aveva preso gli ordini, il suo stato di nascita periodicamente era oggetto di discussione, cosa che si risolse con una lettera del Papa Innocenzo IV ratificata dal Papa Alessandro IV nel 1259, che recava \"Approvazione, indirizzata a John Mansel, Cancelliere di Londra, Segretario del Re, della dispensa a lui data, su richiesta del Re, da Papa Innocenzo, ad essere ordinato e promosso, nonostante il fatto che sua madre abbia sposato suo padre, un uomo nobile di nascita, non sapendo che egli fosse un diacono, e sia stata ritenuta per tutto il tempo la sua moglie legale; suo padre, dopo un po' di tempo, pentendosi, riprese gli ordini, poich\u00e9 un divorzio era stato proclamato dai loro diocesani. La dispensa \u00e8 approvata, sebbene non sia possibile sostenere l'appello di ignoranza della madre n\u00e9 la reputazione di un matrimonio legale.\"\nMaunsell divenne un favorito del giovane Re Enrico III e fu da lui assegnato alla prebenda vacante del Tamigi; ma Robert Grosseteste, un vescovo riformista con posizioni forti sui diritti e privilegi ecclesiastici, si rifiut\u00f2 di ammetterlo.\nSecondo quanto riportato, Maunsell prese la chiesa del Tamigi con la forza, prima di avanzare le sue rivendicazioni sulla prebenda (un tipo specifico di beneficio ecclesiastico). Grosseteste, avendo cos\u00ec rivendicato il suo diritto, assegn\u00f2 a Maunsell il pi\u00f9 remunerativo beneficio di Maidstone. Nonostante la perdita del beneficio del Tamigi, si ritiene che Maunsell abbia ottenuto pi\u00f9 benefici di ogni altro sacerdote, dal momento che ne accumul\u00f2 parecchi.\nMaunsell acquis\u00ec benefici aggiuntivi, tra i quali:\nNel 1238, combatt\u00e9 con un contingente di Inglesi agli ordini di Henry de Turbeville in supporto all'Imperatore Federico II nel nord dell'Italia. Federico II si era sposato con la sorella di Enrico Isabella nel 1235. \nCombatt\u00e9 a fianco di Enrico III nella battaglia di Taillebourg durante la guerra di Saintonge (20\u201324\u00a0luglio 1242) e fece prigioniero Peter Orige, siniscalco del conte di Boulogne. Non da ultimo \u00e8 stato riconosciuto come uno degli uomini pi\u00f9 coraggiosi in questa impresa fallimentare contro Luigi IX di Francia. Fu gravemente ferito mentre conduceva un assalto durante l'assedio del monastero di Verines.\nFu nominato Siniscalco di Guascogna nel 1243, incarico successivamente ricoperto da Simon de Montfort, VI Conte di Leicester, e poi dal Principe Edoardo. \nIn questo ruolo, quando Alfonso X di Castiglia mostr\u00f2 interesse per la Guascogna, John Maunsell aiut\u00f2 a risolvere la situazione organizzando, nel 1254, il matrimonio di Edoardo con la sorellastra di Alfonso, Eleonora.\nIl castello di Sedgwick giunse nelle sue mani nel 1249.\nNegli anni 1246 e 1247 prest\u00f2 servizio come Lord Cancelliere di Inghilterra.\nNel 1253, John Maunsell fond\u00f2 il priorato agostiniano di Bilsington, vicino a Romney, considerando prudentemente che \"il favore del Re non \u00e8 ereditario n\u00e9 la prosperit\u00e0 terrena di lunga durata.\" \nDi lui parl\u00f2 con toni dispregiativi il monaco cronista Matthew Paris, dell'abbazia di St Albans, per il fatto che neg\u00f2 ingiustamente un giudizio legale a favore dell'Abbazia, dopo che un monaco era stato aggredito e derubato dal suo protetto Geoffrey di Childwick.\nApprezz\u00f2 molto il potere secolare. Le Disposizioni di Oxford del 1258 assegnarono a quattro uomini il potere di eleggere un consiglio di quindici che governasse la tesoreria e la cancelleria.\nQuesti quattro uomini erano il Conte Maresciallo (il conte di Norfolk), Hugh Bigod, John Maunsell e il conte di Warwick (John du Plessis). Non solo egli organizz\u00f2, nel 1249, il matrimonio della figlia di Enrico III, Margherita d'Inghilterra con Alessandro III di Scozia, ma intrattenne le corti di Inghilterra e Scozia in occasione della visita del Re Alessandro a Londra nel 1256.\nUna tale impresa non sarebbe stata possibile senza le entrate provenienti dai molteplici benefici.\nNel 1261 fu nominato Connestabile della Torre di Londra. Assieme a Simon de Montfort fu mediatore nell'organizzazione del matrimonio della figlia di Enrico, Beatrice, con Giovanni di Bretagna nel 1259.\nJohn Maunsell si trovava in Francia con la Regina Eleonora e Edmondo il Gobbo, I Conte di Lancaster, quando Simon de Montfort sconfisse Enrico III nella battaglia di Lewes il 14 maggio 1264. Dopo poco tempo, nell'agosto 1264, Simon de Montfort s'impadron\u00ec dei possedimenti di Maunsell.\nJohn Maunsell mor\u00ec il 20 gennaio 1265 a Firenze e fu sepolto nella Cattedrale di York.\nTra i suoi contemporanei vi furono il meglio conosciuto Simon de Montfort, VI Conte di Leicester, e Roger Bacon."}
{"id": "4173232", "revid": "830939", "url": "https://it.wikipedia.org/wiki?curid=4173232", "title": "J\u00e1nos Bats\u00e1nyi", "text": "Rivoluzionario filofrancese, fu coinvolto nella congiura del 1795 e arrestato dalle forze dell'ordine. Autore delle opere \"Agli scienziati ungheresi\" (1821) e \"Liriche\" (1827), fond\u00f2 la rivista \"Museo ungherese di Cassovia\"."}
{"id": "4173237", "revid": "47767", "url": "https://it.wikipedia.org/wiki?curid=4173237", "title": "Maxentius", "text": ""}
{"id": "4173244", "revid": "830939", "url": "https://it.wikipedia.org/wiki?curid=4173244", "title": "J\u00f3zsef Katona", "text": "Biografia.\nStudente di giurisprudenza a Pest prima e procuratore municipale nella sua citt\u00e0 di nascita poi, esord\u00ec come attore in una compagnia teatrale traducendo testi stranieri.\nFu autore delle opere \"La sedia di Lucia\" (1812), \"La distruzione di Gerusalemme\" (1814) e soprattutto \"Il bano B\u00e1nk\" (1825) che, dopo qualche anno di censura, ottenne un buon successo di critica e di pubblico, ed \u00e8 reputata una delle opere pi\u00f9 importanti della drammaturgia ungherese. \nIl dramma si caratterizz\u00f2 per la tensione fra i protagonisti descritti psicologicamente con accuratezza e per il desiderio di libert\u00e0 contro gli oppressori asburgici. La vicenda \u00e8 ambientata nella corte di Andrea II (1205-1235), dove l'alto dignitario B\u00e1nk accusa la regina Gertrude di connivenza con lo stupro subito da sua moglie per opera del fratello della regina, e infine la uccide. Il dignitario B\u00e1nk, a causa del rimorso per il suo gesto, perde il lume della ragione."}
{"id": "4173250", "revid": "15756", "url": "https://it.wikipedia.org/wiki?curid=4173250", "title": "L\u0151rinc Szab\u00f3", "text": "Biografia.\nFiglio di Ilona Panyiczky e del macchinista ferroviario L\u0151rinc Szab\u00f3, quando il piccolo L\u0151rinc aveva tre anni la famiglia si trasfer\u00ec a Balassagyarmat dove frequent\u00f2 le scuole per poi proseguire gli studi a Debrecen. Studi\u00f2 filologia presso la Universit\u00e0 di Budapest.\nA Budapest divenne amico del poeta Mih\u00e1ly Babits. Interruppe gli studi e nel 1921 inizi\u00f2 a lavorare per la rivista \"Az Est\" , poco dopo aver sposato Kl\u00e1ra Mikes.\nTra il 1927 e il 1928 fond\u00f2 e pubblic\u00f2 la rivista \"Pandora\" e lavor\u00f2 per il giornale \"Pesti Napl\u00f3\" (Quotidiano di Pest).\nFu frequentatore regolare della societ\u00e0 tedesco-ungherese, spesso veniva invitato dal direttore Julius Farkas a tenere letture. Nel 1942 venne incaricato dal ministero della cultura di recarsi al \"Weimarer Dichtertreffen\", il pi\u00f9 importante incontro letterario dell'epoca nazista che si teneva annualmente a Weimar, qui conobbe Carl Rothe, poeta, funzionario culturale del governo nazionalsocialista e segretario generale dell'Unione Europea degli Scrittori (\"Europ\u00e4ische Schriftsteller-Vereinigung - ESV\") fondata nel 1941 con lo scopo di sostituire il P.E.N.-Club nell'area germanofona e nell'Europa occupata dai tedeschi.\nSzab\u00f3 si associ\u00f2 all'organizzazione e prese il posto di J\u00f3zsef Ny\u00edr\u0151 come portavoce ungherese dell'associazione. Pubblic\u00f2 anche alcuni scritti nel periodico dell'ESV, \"\"Europ\u00e4ische Literatur\".\nA causa della collaborazione con i tedeschi venne accusato di orientamento filonazista e gli venne proibito di pubblicare opere proprie limitandone l'attivit\u00e0 a quella di traduttore. Solo poco prima della morte ne venne rivalutata la produzione letteraria e gli venne conferito il Premio Kossuth.\nOpere.\nLe prime opere poetiche vennero pubblicate negli anni '20 sulla rivista letteraria \"Nyugat\"\". Nel 1922 pubblic\u00f2 un'antologia intitolata \"F\u00f6ld, erd\u0151, Isten\" (\"Terra, bosco, Dio\") che ebbe un discreto successo.\nTra gli anni '20 e gli anni '30 fu uno degli innovatori nella lirica ungherese, considerato uno dei poeti di spicco e apprezzato per forme poetiche e descrizioni precise, i temi delle sue opere spaziavano dall'osservazione della natura all'analisi della coscienza e della vita quotidiana.\nDel 1947 \u00e8 la sua opera pi\u00f9 celebre, il ciclo poetico \"T\u00fccs\u00f6kzene\" (\"Musica di grilli\").\nScrisse diverse poesie dedicate ai figli L\u00f3ci e Kl\u00e1ri. Nel 1950, in occasione del suicidio di Erzs\u00e9bet Korz\u00e1ti con la quale aveva da anni una relazione scrisse un ciclo di sonetti intitolato \"A huszonhatodik \u00e9v\" (\"Il ventiseiesimo anno\").\nTradusse numerosissimi poeti, tra i quali Villon, Shakespeare, Goethe, Kleist, M\u00f6rike, Baudelaire, Nietzsche, George, Rilke, Benn e Weinheber."}
{"id": "4173252", "revid": "1695956", "url": "https://it.wikipedia.org/wiki?curid=4173252", "title": "Anna Bonel", "text": ""}
{"id": "4173253", "revid": "339392", "url": "https://it.wikipedia.org/wiki?curid=4173253", "title": "Topolino in cantiere", "text": ""}
{"id": "4173254", "revid": "307923", "url": "https://it.wikipedia.org/wiki?curid=4173254", "title": "Episodi di Shameless (serie televisiva 2004) (nona stagione)", "text": "La nona stagione della serie televisiva Shameless composta da 11 episodi \u00e8 stata trasmessa in prima visione assoluta nel Regno Unito da Channel 4 dal 9 gennaio al 13 marzo 2012.\nIn Italia la stagione \u00e8 inedita."}
{"id": "4173255", "revid": "830939", "url": "https://it.wikipedia.org/wiki?curid=4173255", "title": "Dezs\u0151 Szab\u00f3", "text": "Biografia.\nSzab\u00f3 and\u00f2 a vivere a Budapest nel 1918, e l\u00ec inizi\u00f2 a pubblicare brevi saggi sulla rivista letteraria \"Nyugat\".\nSebbene inizialmente sostenesse la rivoluzione del 1918 che segu\u00ec alla caduta della monarchia asburgica, Szab\u00f3 si oppose con forza alla repubblica sovietica di B\u00e9la Kun.\nBen presto divenne un noto e autorevole scrittore, grazie soprattutto al suo romanzo in tre volumi del 1919 \"Il villaggio travolto\", un'opera espressionista nella quale espone l'idea che la speranza di una rinascita ungherese potesse risiedere nei contadini, i quali si opponevano alla media borghesia che Szab\u00f3 riteneva essere \"corrotta dalle mentalit\u00e0 dei tedeschi e degli ebrei assimilati\". Questo romanzo ebbe una notevole fama durante il periodo del terrore bianco successivo alla rivoluzione comunista, e malgrado lo scrittore pubblic\u00f2 in seguito molti altri libri, questo \u00e8 ricordato come l'apice della sua carriera letteraria.\nSzab\u00f3 \u00e8 ritenuto essere il primo antisemita tra gli scrittori ungheresi, anche per il fatto di essere stato un fedele collaboratore di \"Virradat\", uno dei quotidiani pi\u00f9 fanaticamente antisemiti del periodo, sul quale pubblic\u00f2 pi\u00f9 di quaranta articoli nell'arco di tre anni, articoli nei quali, con toni allarmistici, rimproverava la nazione ungherese per la sua \"debolezza\".\nEsiste ancora un acceso dibattito sulla questione del se Szab\u00f3 abbia mai espressamente parlato di sterminio degli ebrei d'Ungheria. Secondo il dottor Yehuda Marton, ebreo ungherese, lo scrittore parl\u00f2 di sterminio ebraico a una riunione pubblica nel 1921. Alcuni difensori dello scrittore fanno per\u00f2 notare che ne \"Il villaggio travolto\" Mikl\u00f3s, un personaggio chiave del romanzo, dice a un vecchio amico ebreo: \"Se tu venissi a sapere che tutta la mia rabbia proviene dal fatto che so che dipendiamo l'uno dall'altro, perch\u00e9 ti voglio bene\" - che non sembra essere compatibile con il presunto desiderio di uccidere gli ebrei. Tuttavia, \u00e8 fuori dal dubbio che Szab\u00f3 scrisse forti accuse agli ebrei ungheresi, le quali contribuirono a indebolire la loro posizione nella societ\u00e0.\nAllo stesso modo, Szab\u00f3 era anche virulentemente antitedesco, lanciando addirittura nel 1923 una \"campagna per sradicare l'influenza tedesca in Ungheria\". Dopo il 1932 si oppose anche al Partito delle Croci Frecciate.\nLa sua notevole influenza durante gli anni venti diminu\u00ec nel decennio successivo; Szab\u00f3 mor\u00ec poi nel gennaio del 1945, durante la battaglia di Budapest."}
{"id": "4173262", "revid": "486946", "url": "https://it.wikipedia.org/wiki?curid=4173262", "title": "Giantland", "text": ""}
{"id": "4173263", "revid": "287204", "url": "https://it.wikipedia.org/wiki?curid=4173263", "title": "Pal Szab\u00f3", "text": " Nel 1954 vinse il premio Luigi Kossuth.\nAttraverso molti dei suoi romanzi e novelle ha combattuto per l'elevamento sociale e culturale dei contadini ungheresi."}
{"id": "4173265", "revid": "288300", "url": "https://it.wikipedia.org/wiki?curid=4173265", "title": "Damjan Djokovi\u0107", "text": ""}
{"id": "4173270", "revid": "599013", "url": "https://it.wikipedia.org/wiki?curid=4173270", "title": "Orphan's Benefit", "text": ""}
{"id": "4173278", "revid": "287204", "url": "https://it.wikipedia.org/wiki?curid=4173278", "title": "Doina Rusti", "text": ""}
{"id": "4173279", "revid": "599013", "url": "https://it.wikipedia.org/wiki?curid=4173279", "title": "Puppy Love", "text": ""}
{"id": "4173284", "revid": "1788047", "url": "https://it.wikipedia.org/wiki?curid=4173284", "title": "Stone Mountain", "text": "Stone Mountain, conosciuta a livello locale come \"Our Granite Mother\", \u00e8 un monadnock di adamellite di quarzo situata vicino a Stone Mountain, Georgia negli Stati Uniti. Si eleva per 514 metri sul livello del mare ma solo 251 metri dalla superficie circostante. La montagna \u00e8 anche conosciuta per il suo bassorilievo completato nel 1972 situato sulla facciata nord, il pi\u00f9 grande del mondo. Il basso rilievo rappresenta alcuni dei personaggi di spicco degli Stati Confederati d'America: Stonewall Jackson, Robert E. Lee e Jefferson Davis.\nAlla base la sua circonferenza \u00e8 di circa 8\u00a0km ed \u00e8 circondata dallo Stone Mountain Park."}
{"id": "4173285", "revid": "599013", "url": "https://it.wikipedia.org/wiki?curid=4173285", "title": "Horst Wruck", "text": ""}
{"id": "4173287", "revid": "106908", "url": "https://it.wikipedia.org/wiki?curid=4173287", "title": "The Barn Dance", "text": ""}
{"id": "4173295", "revid": "180559", "url": "https://it.wikipedia.org/wiki?curid=4173295", "title": "Ferrovia del Liri", "text": ""}
{"id": "4173296", "revid": "486946", "url": "https://it.wikipedia.org/wiki?curid=4173296", "title": "The Dognapper", "text": ""}
{"id": "4173303", "revid": "486946", "url": "https://it.wikipedia.org/wiki?curid=4173303", "title": "Ye Olden Days", "text": ""}
{"id": "4173305", "revid": "1031941", "url": "https://it.wikipedia.org/wiki?curid=4173305", "title": "C20H20FNO3S", "text": ""}
{"id": "4173307", "revid": "599013", "url": "https://it.wikipedia.org/wiki?curid=4173307", "title": "Mohamed Elneny", "text": "Caratteristiche tecniche.\nVertice basso di centrocampo, in grado di dettare i ritmi di gioco e di impostare l'azione. In possesso di una notevole resistenza, a queste caratteristiche abbina doti da incontrista che lo rendono prezioso anche in fase di non possesso. In passato - prima di spostarsi nella zona mediana del campo - \u00e8 stato utilizzato da terzino sinistro.\nCarriera.\nClub.\nAll'et\u00e0 di 5 anni viene tesserato dall', che lo inserisce nel proprio settore giovanile. Nel 2008 - a 16 anni - approda all'Arab Contractors, squadra di massima serie del campionato egiziano.\nComplice anche la sospensione del campionato egiziano, il 29 gennaio 2013, dopo aver sostenuto un provino di 10 giorni - passa in prestito per sei mesi con diritto di riscatto al , in Svizzera. Il 14 febbraio esordisce nelle competizioni europee, in occasione di Basilea-Dnipro (2-0) - partita valida per i sedicesimi di finale di Europa League - subentrando al 32' della ripresa al posto di Fabian Frei. Il 3 maggio 2013 il annuncia l'acquisto a titolo definitivo del calciatore, il quale si lega alla societ\u00e0 svizzera per mezzo di contratto quadriennale valido fino al 2017.\nIl 30 luglio 2013 esordisce - da titolare - in Champions League nella partita vinta 1-0 contro il , valida per il terzo turno preliminare della competizione. Viene sostituito al 77' da Ra\u00fal Bobadilla. Il 10 agosto 2014 rinnova il proprio contratto fino al 2018. Il 17 settembre 2015 segna contro la la sua prima rete nelle competizioni europee. Sua \u00e8 la rete che consente agli svizzeri di imporsi 2-1 all'Artemio Franchi.\nComplici le numerose assenze a centrocampo per infortunio, il 14 gennaio 2016 viene tesserato dall'Arsenal, legandosi ai \"Gunners\" fino al 2020. L'esborso effettuato dalla societ\u00e0 inglese \u00e8 stato di circa 7 milioni di euro. Esordisce con i \"Gunners\" - da titolare - il 30 gennaio seguente contro il , partita valida per il quarto turno di FA Cup, rendendosi autore di un'ottima prestazione.\nIl 28 febbraio 2016 esordisce in Premier League nella partita persa 3-2 all'Old Trafford contro il , sostituendo Francis Coquelin a 20' dal termine dell'incontro. Mette a segno la sua prima rete con i \"Gunners\" il 16 marzo ai danni del , incontro di Champions League valevole per gli ottavi di finale della competizione. Il 26 marzo 2018 sottoscrive un nuovo contratto con i \"Gunners\" valido fino al 2022, con relativo adeguamento economico.\nIl 31 agosto 2019 si trasferisce in prestito annuale al .\nNazionale.\nEsordisce con i \"Faraoni\" il 3 settembre 2011 contro la Sierra Leone, incontro valido per le qualificazioni alla Coppa d'Africa 2012. In precedenza aveva partecipato ai Mondiali Under-20 2011 con la selezione egiziana.\nNel 2012 prende parte ai Giochi Olimpici di Londra con la selezione olimpica. Il 4 gennaio 2017 il CT H\u00e9ctor C\u00faper lo inserisce nella lista dei 23 convocati che prenderanno parte alla Coppa d'Africa 2017; mette a segno una rete nella finale persa 2-1 contro il Camerun.\nIl 4 giugno 2018 viene incluso nella lista dei 23 convocati per il . Prende parte da titolare ai tre incontri della fase a gironi, al termine della quale l'Egitto viene l'eliminato dalla competizione.\nStatistiche.\nPresenze e reti nei club.\n\"Statistiche aggiornate al 26 gennaio 2022.\""}
{"id": "4173308", "revid": "486946", "url": "https://it.wikipedia.org/wiki?curid=4173308", "title": "The Chain Gang", "text": ""}
{"id": "4173317", "revid": "767487", "url": "https://it.wikipedia.org/wiki?curid=4173317", "title": "Siegfried Woitzat", "text": ""}
{"id": "4173320", "revid": "486946", "url": "https://it.wikipedia.org/wiki?curid=4173320", "title": "ATAM (Rimini)", "text": ""}
{"id": "4173321", "revid": "532808", "url": "https://it.wikipedia.org/wiki?curid=4173321", "title": "ATMA (Ancona)", "text": ""}
{"id": "4173326", "revid": "1272592", "url": "https://it.wikipedia.org/wiki?curid=4173326", "title": "Biegno", "text": "Biegno \u00e8 una frazione del comune italiano di Maccagno con Pino e Veddasca, e una localit\u00e0 di confine con la Svizzera dal 1516.\nStoria.\nBiegno \u00e8 un piccolo centro abitato di antica origine, appartenente alla Pieve di Val Travaglia.\nRegistrato nel 1751 come un borgo di 353 abitanti, nel 1805 raggiunse le 400 unit\u00e0. In et\u00e0 napoleonica, anno 1809, al Comune di Biegno venne aggregato il limitrofo Comune di Lozzo, che recuper\u00f2 l'autonomia nel 1816, in seguito all'istituzione del Regno Lombardo-Veneto.\nAll'unit\u00e0 d'Italia, anno 1861, Biegno contava 491 abitanti, stabilizzatisi per il resto del secolo. Popolato da 434 persone nel 1921, il comune venne soppresso nel 1928, e fuso ai comuni di Armio, Cadero con Graglio e Lozzo, formando il nuovo comune di Veddasca.\nNel 2014 ha seguito le sorti di tutto il comune di Veddasca ed \u00e8 confluito nel nuovo comune di Maccagno con Pino e Veddasca."}
{"id": "4173329", "revid": "688552", "url": "https://it.wikipedia.org/wiki?curid=4173329", "title": "Saad Samir", "text": "Caratteristiche tecniche.\nRoccioso difensore centrale; compensa la mancanza di velocit\u00e0 con l'abilit\u00e0 nel gioco aereo e senso della posizione.\nCarriera.\nClub.\nMuove i suoi primi passi nelle giovanili dell'El-Shorta, prima di passare - dopo una breve parentesi in Libia - all'Al Ahly nel 2009. Esordisce con i Red Devils il 13 maggio 2010 contro l'El Gouna, subentrando al 53' al posto di Gilberto.\nComplice la presenza in rosa di altri difensori pi\u00f9 esperti, viene ceduto in prestito all'Al-Mokawloon e all'Al-Masry. Nel 2020 conquista - nonostante passi la stagione ai margini a causa di un grave infortunio al tendine d'Achille - uno storico \"treble\", vincendo campionato, coppa nazionale e la CAF Champions League.\nIl 15 settembre 2021 passa in prestito biennale al , club neopromosso per la prima volta nella sua storia nella prima divisione egiziana.\nNazionale.\nNel 2012 prende parte alle Olimpiadi di Londra con la selezione olimpica egiziana. In precedenza aveva disputato alcuni incontri con le nazionali giovanili, prendendo parte con la selezione Under-20 ai Mondiali di categoria nel 2009, svolti in Egitto.\nEsordisce con la selezione dei \"Faraoni\" il 10 ottobre 2014 contro il Botswana da titolare, in un incontro valido per l'accesso alla fase finale della Coppa d'Africa 2015. Il 4 gennaio 2017 il CT H\u00e9ctor C\u00faper lo inserisce nella lista dei 23 convocati che prenderanno parte alla Coppa d'Africa 2017. Riserva di Hegazy e Gabr, assiste i compagni dalla panchina per gran parte della competizione, eccezione fatta per la partita contro il Marocco ai quarti di finale, in cui subentra al posto di Tarek Hamed in pieno recupero. Il 4 giugno 2018 viene incluso nella lista dei 23 convocati per il . Assiste i compagni - eliminati nella fase a gironi - dalla panchina, senza scendere in campo.\nStatistiche.\nPresenze e reti nei club.\n\"Statistiche aggiornate al 15 settembre 2021.\""}
{"id": "4173331", "revid": "767487", "url": "https://it.wikipedia.org/wiki?curid=4173331", "title": "The Mad Doctor", "text": "The Mad Doctor \u00e8 un film del 1941 diretto da Tim Whelan.\n\u00c8 un thriller poliziesco statunitense con Basil Rathbone, Ellen Drew e John Howard.\nProduzione.\nIl film, diretto da Tim Whelan su una sceneggiatura di Howard J. Green, Ben Hecht e Charles MacArthur, fu prodotto da George M. Arthur per la Paramount Pictures e girato nei Paramount Studios a Hollywood, Los Angeles, California, dal 22 gennaio a met\u00e0 marzo 1940. I titoli di lavorazione furono \" A Date with Destiny\" e \" Destiny\".\nDistribuzione.\nIl film fu distribuito negli Stati Uniti dal 14 febbraio 1941 al cinema dalla Paramount Pictures.\nAltre distribuzioni:\nCritica.\nSecondo Leonard Maltin il film \"non \u00e8 un horror ma un B-movie\" di base interessante ma che mancherebbe il suo obiettivo."}
{"id": "4173332", "revid": "228587", "url": "https://it.wikipedia.org/wiki?curid=4173332", "title": "James Williams", "text": ""}
{"id": "4173334", "revid": "486946", "url": "https://it.wikipedia.org/wiki?curid=4173334", "title": "The Pet Store", "text": ""}
{"id": "4173338", "revid": "230601", "url": "https://it.wikipedia.org/wiki?curid=4173338", "title": "Senior Trend", "text": ""}
{"id": "4173339", "revid": "106908", "url": "https://it.wikipedia.org/wiki?curid=4173339", "title": "The Whoopee Party", "text": ""}
{"id": "4173341", "revid": "599013", "url": "https://it.wikipedia.org/wiki?curid=4173341", "title": "J\u00fcrgen Werner (calciatore 1942)", "text": ""}
{"id": "4173344", "revid": "447535", "url": "https://it.wikipedia.org/wiki?curid=4173344", "title": "Corte europea dei diritti umani", "text": ""}
{"id": "4173347", "revid": "532808", "url": "https://it.wikipedia.org/wiki?curid=4173347", "title": "ATM (Bologna)", "text": ""}
{"id": "4173348", "revid": "228587", "url": "https://it.wikipedia.org/wiki?curid=4173348", "title": "Sopwith Dolphin", "text": "Il Sopwith 5F.1 Dolphin fu un caccia monomotore biplano sviluppato dall'azienda aeronautica britannica Sopwith Aviation Company nei tardi anni dieci del XX secolo.\nEntrato in servizio con il Royal Flying Corps poco prima del termine della prima guerra mondiale si rivel\u00f2, grazie alle ottime prestazioni, un ostico avversario dei pari ruolo a disposizione della tedesco imperiale Luftstreitkr\u00e4fte rimanendo tuttavia in servizio, nella nuova Royal Air Force, per breve tempo dopo il termine del conflitto.\nStoria del progetto.\nAll'inizio del 1917 Herbert Smith, il capo progettista della Sopwith, inizi\u00f2 a disegnare un nuovo caccia equipaggiato con il notore Hispano-Suiza 8B da 200 hp. Il progetto risultante, identificato dall'azienda come 5F.1, era relativo ad un velivolo dalla velatura biplana a doppia capriata, con l'ala superiore posizionata poco pi\u00f9 alta della fusoliera e con le semiali collegate alla stessa da una struttura aperta realizzata in tubi d'acciaio. La posizione relativa tra le due ali era caratterizzata da uno scalamento negativo: in altre parole l'ala superiore era pi\u00f9 arretrata dell'inferiore (di 13\u00a0in) in modo tale da mantenere un corretto posizionamento del baricentro. La posizione del sedile nell'abitacolo permetteva al pilota di sporgere la testa oltre alla cellula garantendo un ottimo campo visivo; tuttavia la soluzione risultava a volte ostica ai piloti con meno esperienza che trovavano difficoltoso mantenere il velivolo in volo livellato per l'impossibilit\u00e0 di scorgerne il naso dal posto di guida. Questo risultava comunque caldo e confortevole, in parte grazie alla vicinanza dei tubi dell'impianto di raffreddamento che collegavano il motore al radiatore.\nIl primo prototipo, battezzato da Sopwith \"Dolphin\" (delfino), venne equipaggiato con un motore Hispano-Suiza 8, un 8 cilindri a V raffreddato a liquido in grado di erogare una potenza pari a 150\u00a0hp, in quella versione dotato di riduttore di velocit\u00e0 interposto all'elica e caratterizzato dalla presenza di un impianto di raffreddamento abbinato ad un radiatore di tipo automobilistico. In questa configurazione Harry Hawker, pilota collaudatore dell'azienda, lo port\u00f2 in volo per la prima volta il 23 maggio 1917; l'aereo venne quindi inviato, ad inizio giugno, a Martlesham Heath per il programma di test ufficiale davanti al personale del British Army. Il successivo 13 giugno il prototipo venne pilotato fino a Saint-Omer, in Francia, non senza inconvenienti: non venendo infatti riconosciuto per il suo inusuale aspetto fu oggetto di fuoco amico da parte di armi contraerei alleate. Sottoposto alla valutazione di alcuni piloti del No. 60 Squadron RFC, tra i quali l'asso Billy Bishop, venne giudicato favorevolmente. In data 28 giugno 1917 il \"Ministry of Munitions\", ministero deputato all'approvvigionamento dell'esercito, emise un primo ordine per 200 esemplari alla Hooper &amp; Co. seguito dopo poco tempo da un successivo ordine di 500 unit\u00e0 alla Sopwith e 200 alla Darracq Motor Engineering Co.\nIl secondo prototipo si distingueva per la diversa collocazione del radiatore, ora posizionato tra le due semiali superiori, e per la presenza di vistosi intagli nelle radici alari realizzati per estendere il campo visivo del pilota anche sotto il velivolo. Queste modifiche non riscossero per\u00f2 il successo sperato e vennero perci\u00f2 omesse nei successivi esemplari.\nIl terzo ed il quarto prototipo furono anch'essi interessati da numerose modifiche, al radiatore, nella forma della parte dorsale della fusoliera, e nella sezione verticale dell'impennaggio, con stabilizzatore e timone di diverso disegno. Il quarto prototipo fu selezionato come modello standard da avviare alla produzione in serie, iniziata nell'ottobre 1917 e che prima della fine di quell'anno si attest\u00f2 gi\u00e0 su 121 unit\u00e0 costruite.\nImpiego operativo.\nIl Dolphin Mk I entr\u00f2 in servizio con gli Squadron No. 19 e 79 RFC nel febbraio 1918, seguito dai No. 87 e 23 il mese dopo. Il debutto del Dolphin fu interessato da numerosi incidenti dovuti al fuoco amico di piloti britannici e belgi che attaccavano il velivolo a loro sconosciuto ritenendo che fosse un modello tedesco. Per questo motivo durante le prime settimane di servizio i loro piloti furono costretti ad avvicinarsi con molta cautela ai loro colleghi alleati.\nI nuovi piloti inoltre espressero preoccupazioni circa la particolare soluzione tecnica della velatura, ritenendo che in caso di incidente l'urto avrebbe potuto causare gravi lesioni a testa e collo. I primi esemplari vennero quindi spesso dotati di un'improvvisata struttura addizionale antiurto costituita da piloni in tubi d'acciaio posizionata sopra l'abitacolo per proteggere la testa del pilota. Il successivo impiego in ambito operativo dimostr\u00f2 comunque che i timori di danni al pilota in caso di ribaltamento erano in gran parte infondati, per cui la struttura venne progressivamente rimossa dagli esemplari di prima linea anche se era spesso mantenuta sui velivoli destinati all'addestramento. I Dolphin impiegati in operazioni di volo notturno dal No. 141 Squadron, unit\u00e0 che provvedeva alla difesa aerea del territorio britannico, avevano degli anelli metallici inseriti al di sopra della struttura interna dei montanti interalari.\nNonostante i problemi iniziali il Dolphin divenne in seguito un velivolo di successo, generalmente apprezzato dai propri piloti. Il modello risultava dotato di buona velocit\u00e0, manovrabile e facile da pilotare, pur se venne notata una sua tendenza a stallare, inoltre il motore Hispano-Suiza offriva, quando funzionava correttamente, eccellenti prestazioni ad alta quota. Di conseguenza, il Dolphin venne spesso schierato contro gli aerei da ricognizione tedesco imperiali come il Rumpler C.VII, i quali normalmente operavano a quote superiori ai 20\u00a0000\u00a0ft (6\u00a0096\u00a0m). Il No. 87 Squadron, in via sperimentale, inizi\u00f2 ad equipaggiare i propri velivoli con apparecchiature atte a fornire ossigeno ai piloti durante il volo ad alta quota, esperimento in seguito abbandonato dopo gli studi volti ad analizzare i problemi riscontrati in ambito operativo, i quali dimostrarono che i serbatoi di ossigeno esplodevano quando venivano colpiti con armi da fuoco.\nTra quelli equipaggiati con il Dolphin, il reparto con pi\u00f9 la pi\u00f9 alta percentuale di successi fu il No. 87 Squadron, con 89 aerei nemici abbattuti, mentre il No. 79 Squadron, negli 8 mesi e mezzo in cui oper\u00f2 sul fronte, riusc\u00ec a totalizzare 64 abbattimenti. I due migliori assi ai comandi dei Dolphin operarono nel 79\u00b0, lo statunitense Captain\nFrancis W. Gillet, con 20 abbattimenti, seguito dal Lieutenant Ronald Bannerman, neozelandese, con 17 vittorie. Altri assi da ricordare furono il Major Albert Desbrisay Carter del No. 19 Squadron, che ottenne approssimativamente 13 dei 29 abbattimenti confermati pilotando il Dolphin ed il Captain Henry Biziou accreditato di otto vittorie.\nDegli Squadron Royal Air Force solo quattro erano dotati con il Dolphin come equipaggiamento primario mentre altre unit\u00e0 lo utilizzarono in numero limitato. Il No. 1 (Fighter) Squadron, unit\u00e0 della Canadian Air Force costituita con i Dolphins e basata presso la RAF Upper Heyford. entr\u00f2 in servizio nel 1918, poco dopo la firma dell'Armistizio di Compi\u00e8gne.\nNell'ottobre 1918, l'American Expeditionary Forces acquistarono cinque Mk I standard per valutazioni, dei quali quattro raggiunsero gli Stati Uniti d'America al termine del conflitto.\nEsemplari attualmente esistenti.\nNon si conoscono esemplari completi arrivati ai nostri giorni, tuttavia il personale del Michael Beetham Conservation Centre, parte del Royal Air Force Museum Cosford, \u00e8 riuscito a ricostruire un Dolphin Mk I sulla base di alcune parti provenienti da diverse cellule. La parte pi\u00f9 grande riguarda una porzione lunga 6\u00a0ft proveniente dall'ultimo tratto di fusoliera del no. C3988 ed \u00e8 assemblata assieme a numerose altre parti originali, incluso un serbatoio di combustibile, le ruote, i radiatori, i piani orizzontali dell'impennaggio e gli \"elevators\" provenienti dalle cellule dei D5329 e C4033. Nel marzo 2012 il Dolphin \u00e8 stato esposto al pubblico nel Grahame White Hangar, al Royal Air Force Museum London."}
{"id": "4173352", "revid": "262227", "url": "https://it.wikipedia.org/wiki?curid=4173352", "title": "Giovanni Battista Zeno", "text": "Biografia.\nProveniente dalla famiglia Zen, una delle pi\u00f9 nobili di Venezia, nacque da Nicol\u00f2 Zeno ed Elisabetta Barbo, nipote di papa Eugenio IV e sorella di papa Paolo II. Era inoltre cugino del cardinale Giovanni Michiel. Studi\u00f2 presso l'Universit\u00e0 di Padova e divenne canonico della basilica di San Pietro in Vaticano e fu nominato protonotario apostolico. Fu abate commendatario dell'Abbazia di Santo Stefano a Carrara Santo Stefano, nella diocesi di Padova, e dell'Abbazia di Mozza, nella diocesi dell'Aquila.\nSuo zio, papa Paolo II lo cre\u00f2 cardinale nel concistoro del 21 novembre 1468. Nel 1470 fu nominato vescovo di Vicenza e ricevette molti benefici da suo zio. Nel 1477 fu nominato legato \"a latere\" a Venezia. Fu legato a Perugia e all'Umbria durante il pontificato di papa Sisto IV. Fu camerlengo del Collegio cardinalizio nel 1480. Fece costruire e restaurare diverse chiese a Roma, Verona e Cremona. Conoscendo bene la spregiudicatezza di papa Alessandro VI, il 2 gennaio 1492 rassegn\u00f2 la commenda dell'abbazia cistercense di Rueda, nei pressi di Huesca, e si ritir\u00f2 a Padova.\nPartecip\u00f2 al conclave del 1471 nel quale fu eletto papa Sisto IV, al conclave del 1484 nel quale fu eletto papa Innocenzo VIII e al conclave del 1492 nel quale fu eletto papa Alessandro VI.\nMor\u00ec a Padova, molto probabilmente avvelenato. Il corpo fu portato a Venezia e sepolto nella basilica di San Marco. Lasci\u00f2 200.000 ducati alla Serenissima Repubblica a condizione che ogni anno si celebrasse una solenne messa per la sua anima; lasci\u00f2 inoltre 50.000 scudi per opere di bene. Nel 1506 la Repubblica concesse la costruzione della cappella Zen in basilica per onorarne la memoria.\nSuccessione apostolica.\nLa successione apostolica \u00e8:"}
{"id": "4173353", "revid": "38120", "url": "https://it.wikipedia.org/wiki?curid=4173353", "title": "Serie B (hockey su prato maschile)", "text": "La Serie B, attualmente, \u00e8 il terzo livello del campionato italiano di hockey su prato maschile.\nVi partecipano molti club ripartiti in cinque gironi da varie squadre ciascuno. Si compone di una stagione regolare in cui i club si affrontano in un girone all'italiana con partite di andata e ritorno. Le squadre classificate al 1\u00ba posto di ciascun girone in classifica al termine della fase regolare vengono promosse tramite dei play-off in Serie A2 nella stagione successiva. Le squadre classificate all'ultimo posto di ciascun girone al termine della fase regolare non subiscono nessuna retrocessione per la stagione successiva."}
{"id": "4173357", "revid": "532808", "url": "https://it.wikipedia.org/wiki?curid=4173357", "title": "ACT (Cagliari)", "text": ""}
{"id": "4173358", "revid": "1305772", "url": "https://it.wikipedia.org/wiki?curid=4173358", "title": "Richard Long", "text": ""}
{"id": "4173360", "revid": "106908", "url": "https://it.wikipedia.org/wiki?curid=4173360", "title": "Touchdown Mickey", "text": ""}
{"id": "4173361", "revid": "329581", "url": "https://it.wikipedia.org/wiki?curid=4173361", "title": "Giovanni Battista Zen", "text": ""}
{"id": "4173364", "revid": "486946", "url": "https://it.wikipedia.org/wiki?curid=4173364", "title": "Two-Gun Mickey", "text": ""}
{"id": "4173365", "revid": "339392", "url": "https://it.wikipedia.org/wiki?curid=4173365", "title": "Aeroporto di Timisoara-Giarmata", "text": ""}
{"id": "4173366", "revid": "599013", "url": "https://it.wikipedia.org/wiki?curid=4173366", "title": "Gonzaga di Vescovato", "text": "I Gonzaga di Vescovato (o linea \"dei Marchesi\") sono un ramo cadetto della famiglia Gonzaga, iniziato da Giovanni Gonzaga (1474-1525), signore di Vescovato nel 1519. \u00c8 l'unico ramo ancora oggi esistente.\nStoria.\nI Gonzaga di Vescovato hanno avuto dal re d'Italia il riconoscimento del titolo di principe e il trattamento di Altezza Serenissima; in precedenza il feudo di Vescovato era stato retto dai Gonzaga di Novellara e Bagnolo.\nGiovanni Gonzaga era il terzo figlio del marchese di Mantova Federico I Gonzaga (1440-1484) e di sua moglie Margherita di Baviera (1442-1479). Fu capitano generale dell'imperatore Massimiliano I. Acquist\u00f2 una parte del feudo imperiale di Vescovato nel 1519 e ne fece la sua signoria, nella quale venne confermato dall'imperatore Carlo V nel 1521.\nNel 1559 Sigismondo II Gonzaga, signore di Vescovato, ottenne il titolo di primo marchese.Nel 1593 i suoi tre figli Carlo I, Guido Sforza e Giordano vennero eletti Principi del Sacro Romano Impero da Rodolfo II d'Asburgo.\nIl feudo fu retto da due linee della stessa famiglia:\nOttennero dai Gonzaga di Mantova il feudo di Fontanetto, che venne venduto da Pirro Maria Gonzaga alla Casa Savoia agli inizi del Settecento.\nAppartengono a questa famiglia i due pluridecorati generali del Regio Esercito: Maurizio (1861-1938) e Ferrante (1889-1943).\nSignori di Vescovato.\nLinea di Novellara e Bagnolo.\nDal 1441 al 1519, il feudo fu tenuto dalla linea di Novellara e Bagnolo, ma nel 1519 Giovanni Gonzaga acquist\u00f2 le terre da Guido II di Bagnolo, sopravvissuto ai fratelli, con il titolo di \"Signore di Vescovato\", divenendo il capostipite del ramo.\nMarchesi, principi del Sacro Romano Impero, Co-Signori di Vescovato.\nLinea primogenita di Carlo I.\nIl Principato \u00e8 una dignit\u00e0 e non un titolo di sovranit\u00e0. I Marchesi rimangono Marchesi di Vescovato, ma si chiamano Principi di Vescovato.\nLa linea primogenita discendente dal marchese Carlo I tenne la signoria su Vescovato assieme alla linea cadetta fino alla sua estinzione con Sigismondo IV nel 1779.\nMarchesi, principi del Sacro Romano Impero, Co-Signori di Vescovato.\nLa linea cadetta discendente dal principe Giordano, fratello minore del marchese Carlo I, ebbe il titolo di \"Co-Signore di Vescovato\" assieme alla linea primogenita, divenendo unica detentrice del titolo nel 1779, alla morte dell'ultimo esponente primogenito, Sigismondo IV.\nAlbero genealogico.\n Giovanni Gonzaga (1474-1525), signore di Vescovato nel 1519\n Laura Bentivoglio x 1494 (NC-1523), figlia di Giovanni II, signore di Bologna\n \u2502 e Costanza Sforza di Pesaro\n \u251c \u2500&gt; Federigo (1495-1545), abate (SD)\n \u251c \u2500&gt; Francesco (1496-1523), (DSC)\n \u2502 x 1515 Lucrezia Sforza\n \u251c \u2500&gt; Alessandro (1497-1527), signore di Vescovato nel 1525\n \u2502 x 1513 Ippolita (NC-ap.1527), figlia di Guido I Sforza, conte di Santa Fiora\n \u2502 \u2502 e Francesca Farnese\n \u2502 \u2514 \u2500&gt; Massimiliano (1519-1569) (CDS)\n \u2502 x Porzia Gonzaga, figlia di Gian Ludovico, signore Schivenoglia e Giovanna Thiene\n \u2502 (linea Gonzaga di Novellara e Bagnolo)\n \u251c \u2500&gt; Ginevra (1498-1570), monaca (SD)\n \u251c \u2500&gt; Sigismondo (1499-1530), signore di Vescovato nel 1527\n \u2502 x Antonia (NC-1554), figlia di Cristoforo Pallavicino, marchese di Busseto Bona e della Pusterla\n \u2502 \u251c \u2500&gt; Laura (NC)\n \u2502 \u2502 x Gian Giacomo Trivulzio, marchese di Borgomanero (ca 1525-1549)\n \u2502 \u251c \u2500&gt; Carlo (1529-1530)\n \u2502 \u2514 \u2500&gt; Sigismondo II (1530-1567), marchese e signore (1559) Vescovato\n \u2502 x Lavinia, figlia di Guido Rangoni, conte di Spilamberto e Argentina Pallavicino\n \u2502 \u251c \u2500&gt; Margherita (NC-1607), monaca (SD)\n \u2502 \u251c \u2500&gt; Carlo I (1551-1614), marchese di Vescovato nel 1567, \u00e8 il principe del Sacro Romano Impero nel 1593\n \u2502 \u2502 x 1584 Olimpia (NC-1630), figlia del principe Besso Ferrero Fieschi, marchese di Masserano\n \u2502 \u2502 \u2502 e Camilla Sforza di Santa Fiora\n \u2502 \u2502 \u251c \u2500&gt; principe Francesco (1593-1636), marchese di Vescovato nel 1635\n \u2502 \u2502 \u2502 x1 Camilla Ponzoni 1617 (NC-1635), vedova di Giordano di Vescovato (vedi sotto)\n \u2502 \u2502 \u2502 \u251c \u2500&gt; principe Carlo II (1618-1695), marchese di Vescovato nel 1635 (SD)\n \u2502 \u2502 \u2502 \u251c \u2500&gt; principe Sigismondo III (1625-1694)\n \u2502 \u2502 \u2502 \u2502 x 1673 Amigoni Elena (1733)\n \u2502 \u2502 \u2502 \u2502 \u251c \u2500&gt; principessa Anna Margherita (1674-1757)\n \u2502 \u2502 \u2502 \u2502 \u2502 x 1692 Francesco Valperga, marchese di Rivara\n \u2502 \u2502 \u2502 \u2502 \u251c \u2500&gt; principe Gaetano Francesco (1675-1735), marchese di Vescovato nel 1695\n \u2502 \u2502 \u2502 \u2502 \u2502 x 1696 Anna Goldoni (NC-1730)\n \u2502 \u2502 \u2502 \u2502 \u2502 \u2514 \u2500&gt; principe Sigismondo IV (1702-1779), marchese di Vescovato nel 1735\n \u2502 \u2502 \u2502 \u2502 \u2502 x 1724 Carlotta Barissoni (NC-1768)\n \u2502 \u2502 \u2502 \u2502 \u2502 \u251c \u2500&gt; principessa Eleonora (1726-1782)\n \u2502 \u2502 \u2502 \u2502 \u2502 \u2502 x marchese Francesco Riva\n \u2502 \u2502 \u2502 \u2502 \u2502 \u251c \u2500&gt; principe Carlo (1729-1762) (CDS)\n \u2502 \u2502 \u2502 \u2502 \u2502 \u251c \u2500&gt; principe Giovanni Antonio (1732-1752) (CDS)\n \u2502 \u2502 \u2502 \u2502 \u2502 \u2514 \u2500&gt; principessa Anna Francesca (1733-inizio) (SD)\n \u2502 \u2502 \u2502 \u2502 \u2514 \u2500&gt; principe Ferdinando Carlo (1679-1729) (CDS)\n \u2502 \u2502 \u2502 \u2514 \u2500&gt; principe Bartolomeo (1629-1649) (CDS)\n \u2502 \u2502 \u2502 x2\u00a01635 Cecilia Flameni Ottavia (NC-1640)\n \u2502 \u2502 \u2502 \u2514 \u2500&gt; principessa Olimpia (1636-1706), monaca (SD)\n \u2502 \u2502 \u251c \u2500&gt; principessa Eleonora (1594-NC)\n \u2502 \u2502 \u2502 x 1617 Conte Silvio Bigliani\n \u2502 \u2502 \u251c \u2500&gt; principessa Camilla (1598-NC)\n \u2502 \u2502 \u2502 x1 Lodovico Aldegati (NC-1614)\n \u2502 \u2502 \u2502 Fabio Scotti 1615 x2\n \u2502 \u2502 \u251c \u2500&gt; principe Gian Sigismondo (1600-1665)\n \u2502 \u2502 \u2502 x 1626 Margherita Agnelli Soardi (NC-1674)\n \u2502 \u2502 \u2502 \u2514 \u2500&gt; principessa Eleonora (1628-1676)\n \u2502 \u2502 \u2502 x 1646 principe Manfredo da Correggio (1623-1672)\n \u2502 \u2502 \u251c \u2500&gt; principessa Olimpia (NC-1620), monaca (SD)\n \u2502 \u2502 \u251c \u2500&gt; principessa Barbara (NC-1648), monaca (SD)\n \u2502 \u2502 \u2514 \u2500&gt; principessa Luigia (NC-1665) (CDS)\n \u2502 \u251c \u2500&gt; Guido Sforza (1552-1607), principe del Sacro Romano Impero nel 1593\n \u2502 \u2502 x 1584 Elena Campigli (NC-1596)\n \u2502 \u2502 \u251c \u2500&gt; principessa Elena (1585-NC), monaca (SD)\n \u2502 \u2502 \u251c \u2500&gt; principessa Sigismonda (1587-1595) (SD)\n \u2502 \u2502 \u251c \u2500&gt; principessa Caterina (1589-1609), monaca (SD)\n \u2502 \u2502 \u251c \u2500&gt; principe Maria Pirro (1590-1628)\n \u2502 \u2502 \u2502 x 1608 Francesca (1590-1657), figlia di Luigi Gonzaga e Felicita Guerrieri di Mombello\n \u2502 \u2502 \u2502 \u2502 sorella del marchese Luigi (linea Gonzaga di Palazzolo)\n \u2502 \u2502 \u2502 \u251c \u2500&gt; principe Sforza (1613-1629) (SD)\n \u2502 \u2502 \u2502 \u251c \u2500&gt; principessa Elena (1618-ap.1664)\n \u2502 \u2502 \u2502 \u2502 x 1634 Luigi (1666), marchese di Luzzara\n \u2502 \u2502 \u2502 \u2502 \u2514 \u2500&gt; Linea Gonzaga di Luzzara\n \u2502 \u2502 \u2502 \u251c \u2500&gt; principe Ottavio (1622-1663)\n \u2502 \u2502 \u2502 \u2502 x 1644 Eleonora, figlia di Ascanio Pio, principe di San Giorgio\n \u2502 \u2502 \u2502 \u2502 \u251c \u2500&gt; principe Pirro Maria (1646-1707),\n \u2502 \u2502 \u2502 \u2502 \u2502 x 1665 Olimpia Grimani (NC)\n \u2502 \u2502 \u2502 \u2502 \u2502 \u251c \u2500&gt; principessa Francesca (1666-1716) (CDS)\n \u2502 \u2502 \u2502 \u2502 \u2502 \u251c \u2500&gt; principe Ottavio (1667-1709)\n \u2502 \u2502 \u2502 \u2502 \u2502 \u2502 x 1698 Maria Rosa Trotti\n \u2502 \u2502 \u2502 \u2502 \u2502 \u2502 \u251c \u2500&gt; principessa Eleonora (1699-1779)\n \u2502 \u2502 \u2502 \u2502 \u2502 \u2502 \u2502 x 1721 conte di Colloredo Carlo Lodovico\n \u2502 \u2502 \u2502 \u2502 \u2502 \u2502 \u251c \u2500&gt; principessa Costanza (1700-1704) (SD)\n \u2502 \u2502 \u2502 \u2502 \u2502 \u2502 \u251c \u2500&gt; principe Maria Pirro (1701-1719) (SD)\n \u2502 \u2502 \u2502 \u2502 \u2502 \u2502 \u251c \u2500&gt; principessa Eleonora (1703-1704) (SD)\n \u2502 \u2502 \u2502 \u2502 \u2502 \u2502 \u2514 \u2500&gt; principessa Marianna (1706-1758)\n \u2502 \u2502 \u2502 \u2502 \u2502 \u2502 x av.1721?\n \u2502 \u2502 \u2502 \u2502 \u2502 \u251c \u2500&gt; principe Giovanni (1671-1730), padre di Grazan (SD)\n \u2502 \u2502 \u2502 \u2502 \u2502 \u251c \u2500&gt; principessa Maria Teresa (1673, 1727, suora (SD)\n \u2502 \u2502 \u2502 \u2502 \u2502 \u2514 \u2500&gt; principe Gianfrancesco (1674-1720), generale (DSC)\n \u2502 \u2502 \u2502 \u2502 \u251c \u2500&gt; Principessa Beatrice (1648-NC)\n \u2502 \u2502 \u2502 \u2502 \u2502 x 1663 il conte Sigismondo Ponzoni\n \u2502 \u2502 \u2502 \u2502 \u251c \u2500&gt; principessa Teresa (1649-1656) (SD)\n \u2502 \u2502 \u2502 \u2502 \u251c \u2500&gt; principe Luigi (1652-1728) (CDS)\n \u2502 \u2502 \u2502 \u2502 \u251c \u2500&gt; principe Ascanio (1654-1728), cardinale (SD)\n \u2502 \u2502 \u2502 \u2502 \u2514 \u2500&gt; principessa Casimira (1656-1719), monaca (SD)\n \u2502 \u2502 \u2502 \u251c \u2500&gt; principe Guido (ca.1623-1679) (CDS)\n \u2502 \u2502 \u2502 \u2514 \u2500&gt; principessa Felicita (1625-NC)\n \u2502 \u2502 \u2502 x 1643 marchese Francesco Tassoni Estense (1619-1671)\n \u2502 \u2502 \u2502 \u2514 \u2500&gt; casa Tassoni\n \u2502 \u2502 \u251c \u2500&gt; principessa Elisabetta (1591-inizio) (SD)\n \u2502 \u2502 \u251c \u2500&gt; principessa Eleonora (1591-inizio) (SD)\n \u2502 \u2502 \u2514 \u2500&gt; principessa Giuliana (1593-1599) (SD)\n \u2502 \u251c \u2500&gt; Giordano (1553-1614), principe del Sacro Romano Impero nel 1593\n \u2502 \u2502 x1 Caterina Manna\n \u2502 \u2502 \u251c \u2500&gt; principessa Elisabetta (NC)\n \u2502 \u2502 \u2502 x 1626 Arrigo Rossi, figlio del marchese di San Secondo\n \u2502 \u2502 \u2514 \u2500&gt; 4 figlie, tutte le suore\n \u2502 \u2502 x2 Camilla Ponzoni (NC-1635), vedova, spos\u00f2 Francesco di Vescovato (vedi sopra)\n \u2502 \u2502 \u2514 \u2500&gt; principe Niccol\u00f2 (1608-1665)\n \u2502 \u2502 x Aurelia Trissino (NC-1669)\n \u2502 \u2502 \u251c \u2500&gt; principessa Camilla (1637-1694)\n \u2502 \u2502 \u2502 x marchese BonifacioRangoni\n \u2502 \u2502 \u251c \u2500&gt; principessa Margherita (1640-1695), monaca (SD)\n \u2502 \u2502 \u251c \u2500&gt; principe Gian Giordano (1640-1677)\n \u2502 \u2502 \u2502 x1\u00a01660 Eleonora Manetti (NC-1666)\n \u2502 \u2502 \u2502 \u251c \u2500&gt; principessa Margherita (1661-1693)\n \u2502 \u2502 \u2502 \u2502 x 1682 Francesco Castiglioni, marchese di Castiglione\n \u2502 \u2502 \u2502 \u251c \u2500&gt; principessa Barbara (1663-1699), monaca (SD)\n \u2502 \u2502 \u2502 \u251c \u2500&gt; principe Carlo Giuseppe (1664-1703)\n \u2502 \u2502 \u2502 \u2502 x 1685 Olimpia Agnelli Soardi (NC-1701)\n \u2502 \u2502 \u2502 \u2502 \u251c \u2500&gt; principe Francesco Giordano (1693-1712) (SD)\n \u2502 \u2502 \u2502 \u2502 \u251c \u2500&gt; principessa Aurelia (1694-1718)\n \u2502 \u2502 \u2502 \u2502 \u2502 x 1709 marchese Francesco Pepoli\n \u2502 \u2502 \u2502 \u2502 \u251c \u2500&gt; principe Francesco Ferrante (1697-1749)\n \u2502 \u2502 \u2502 \u2502 \u2502 x 1716 contessa Giulia Isolani (NC-1772)\n \u2502 \u2502 \u2502 \u2502 \u2502 \u251c \u2500&gt; principessa Olimpia (1718-NC) (CDS)\n \u2502 \u2502 \u2502 \u2502 \u2502 \u251c \u2500&gt; principessa Eleonora (1719-NC)\n \u2502 \u2502 \u2502 \u2502 \u2502 \u2502 x Niccol\u00f2 Ippoliti, conte di Gazoldo\n \u2502 \u2502 \u2502 \u2502 \u2502 \u251c \u2500&gt; principe Carlo (1721-1727) (CDS)\n \u2502 \u2502 \u2502 \u2502 \u2502 \u251c \u2500&gt; principe Nicola Francesco (1731-1783), marchese di Vescovato nel 1779\n \u2502 \u2502 \u2502 \u2502 \u2502 \u2502 x 1756 marchesa Olimpia Scotti\n \u2502 \u2502 \u2502 \u2502 \u2502 \u2502 \u251c \u2500&gt; principessa Rosa Francesca (1760-1819)\n \u2502 \u2502 \u2502 \u2502 \u2502 \u2502 \u2502 x conte Filippo Cocastelli (1755-1831), marchese di Montiglio\n \u2502 \u2502 \u2502 \u2502 \u2502 \u2502 \u251c \u2500&gt; principe Luigi Francesco (1763-1832), marchese di Vescovato nel 1783\n \u2502 \u2502 \u2502 \u2502 \u2502 \u2502 \u2502 x marchesa Giulia Cavriani (1767-NC))\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Eleonora\n \u2502 \u2502 \u2502 \u2502 \u2502 \u2502 \u2502 \u2502 x marchese Ferrante Zanetti\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principessa Teresa\n \u2502 \u2502 \u2502 \u2502 \u2502 \u2502 \u2502 x Giovanni Soranzo\n \u2502 \u2502 \u2502 \u2502 \u2502 \u2502 \u251c \u2500&gt; principe Carlo Francesco (1766-1834), marchese di Vescovato nel 1832\n \u2502 \u2502 \u2502 \u2502 \u2502 \u2502 \u2502 x1\u00a01791 Anna Corradi (1764-1812)\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Niccol\u00f2 Francesco (1795-1825)\n \u2502 \u2502 \u2502 \u2502 \u2502 \u2502 \u2502. Cristina Furlani x 1817\n \u2502 \u2502 \u2502 \u2502 \u2502 \u2502 \u2502. \u251c \u2500&gt; principessa Anna Francesca (1818-inizio) (SD)\n \u2502 \u2502 \u2502 \u2502 \u2502 \u2502 \u2502. \u251c \u2500&gt; principe Antonio (1823-inizio) (SD)\n \u2502 \u2502 \u2502 \u2502 \u2502 \u2502 \u2502. \u2514 \u2500&gt; principe Achille (1822-1870), marchese di Vescovato nel 1834\n \u2502 \u2502 \u2502 \u2502 \u2502 \u2502 \u2502. x 1846 Elisabetta Borromeo (1823-1883)\n \u2502 \u2502 \u2502 \u2502 \u2502 \u2502 \u2502. \u251c \u2500&gt; principe Ferrante (1846-1916), marchese di Vescovato nel 1870 (SD)\n \u2502 \u2502 \u2502 \u2502 \u2502 \u2502 \u2502. \u2502 x1\u00a01868 Maria Anna (1851-NC), figlia del conte Roncadelli\n \u2502 \u2502 \u2502 \u2502 \u2502 \u2502 \u2502. \u2502 x2\u00a01891 la contessa Beatrice Malmignati (1851-1929)\n \u2502 \u2502 \u2502 \u2502 \u2502 \u2502 \u2502. \u2514 \u2500&gt; Costanza (1848-1926)\n \u2502 \u2502 \u2502 \u2502 \u2502 \u2502 \u2502. Tullio Cavriani x 1867 (1842-1915)\n \u2502 \u2502 \u2502 \u2502 \u2502 \u2502 \u2502 x2\u00a01817 Giuseppa Pedrazzoli (1792-NC)\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Francesco Antonio (1831-1899)\n \u2502 \u2502 \u2502 \u2502 \u2502 \u2502 \u2502 x Giuseppina Domenica Priamo (1834-NC)\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Maurizio Ferrante (1861-1938), marchese di Vescovato nel 1916\n \u2502 \u2502 \u2502 \u2502 \u2502 \u2502 \u2502 marchese di Vodice, senatore del Regno d'Italia\n \u2502 \u2502 \u2502 \u2502 \u2502 \u2502 \u2502 x 1883 Ferdinanda Alliana (1862-1929)\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Vincenzo Ferrante (1889-1943), marchese di Vescovato nel 1938\n \u2502 \u2502 \u2502 \u2502 \u2502 \u2502 \u2502 marchese di Vodice, generale, senatore del Regno d'Italia\n \u2502 \u2502 \u2502 \u2502 \u2502 \u2502 \u2502 x 1937 Luisa Anguissola, figlia di Ranuccio Scotti,\n \u2502 \u2502 \u2502 \u2502 \u2502 \u2502 \u2502 \u2502 conte di Podenzano \n \u2502 \u2502 \u2502 \u2502 \u2502 \u2502 \u2502 \u251c \u2500&gt; principe Maurizio (nato nel 1938), marchese di Vescovato nel 1943\n \u2502 \u2502 \u2502 \u2502 \u2502 \u2502 \u2502 \u2502 marchese di Vodice; capo della famiglia Gonzaga.\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principe Corrado (1941)\n \u2502 \u2502 \u2502 \u2502 \u2502 \u2502 \u2502 \u2502 x 1965 Maria Luisa Bellini\n \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt; principe Ferrante (n. 1966)\n \u2502 \u2502 \u2502 \u2502 \u2502 \u2502 \u2502 \u2502 \u2502 x 2000 Orsola Bocchi,\n \u2502 \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt;principe Corrado (n. 2004)\n \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt; principe Francesco (n. 1967)\n \u2502 \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Lodovico (n. 1969)\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principessa Isabella (n. 1942)\n \u2502 \u2502 \u2502 \u2502 \u2502 \u2502 \u2502 x 1964 Hans Otto Heidkamp \n \u2502 \u2502 \u2502 \u2502 \u2502 \u2502 \u251c \u2500&gt; principe Fabio Maria (1773-1848)\n \u2502 \u2502 \u2502 \u2502 \u2502 \u2502 \u2502 x Caterina Agosti\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Luigi (1796-1877)\n \u2502 \u2502 \u2502 \u2502 \u2502 \u2502 \u2502 x1 contessa Matilde Poldi Pezzoli\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Fabio (1840-1868) (CDS)\n \u2502 \u2502 \u2502 \u2502 \u2502 \u2502 \u2502. Ippolita x 1864 (1843-1925), figlia di Federico, conte Bethlen\n \u2502 \u2502 \u2502 \u2502 \u2502 \u2502 \u2502. e Teresa Gianella\n \u2502 \u2502 \u2502 \u2502 \u2502 \u2502 \u2502 x2\u00a01843 contessa Antonietta Greppi Bussero e Cornegliano\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principe Corrado (1846-1862)\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principe Luigi (1857-1906)\n \u2502 \u2502 \u2502 \u2502 \u2502 \u2502 \u2502 \u2502 x 1879 Giovanna Melzi d'Eril Lodi (1840-1943)\n \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Giuseppina (1882-1948)\n \u2502 \u2502 \u2502 \u2502 \u2502 \u2502 \u2502 \u2502 \u2502 x 1907 Negrone Meli-Lupi (1874-1931), principe di Soragna\n \u2502 \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Fabio Antonio (1885-1906)\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Emanuele (1858-1914)\n \u2502 \u2502 \u2502 \u2502 \u2502 \u2502 \u2502 x 1880 Gertrude del Carretto di Mombaldone (1859-1940)\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Valentina (1881-1970)\n \u2502 \u2502 \u2502 \u2502 \u2502 \u2502 \u2502 \u2502 x Jose conte Bezzi\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principe Carlo (1885-NC)\n \u2502 \u2502 \u2502 \u2502 \u2502 \u2502 \u2502 \u2502 x 1921 Angerina Camerini dei Conti (1886-1972)\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Maria Antonietta (1887-NC)\n \u2502 \u2502 \u2502 \u2502 \u2502 \u2502 \u2502 \u2502 x conte Pio Leone Medolago Albani (1878-1962)\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Elisa Agnese (1890-1910) (SD)\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Giovanni Maria (1894-1960)\n \u2502 \u2502 \u2502 \u2502 \u2502 \u2502 \u2502 x 1921 Caterina (1900-1985), figlia del conte Girolamo\n \u2502 \u2502 \u2502 \u2502 \u2502 \u2502 \u2502 Medolago Albani e della Contessa Maddalena Don\u00e0 dalle Rose\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principe Gian Francesco (1928-2012)\n \u2502 \u2502 \u2502 \u2502 \u2502 \u2502 \u2502 \u2502 x 1956 Warmonda Valerio \n \u2502 \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Carlos Alessandro (n. 1957)\n \u2502 \u2502 \u2502 \u2502 \u2502 \u2502 \u2502 \u2502 x 1983 Lauretana Stagno D'Alcontres (1958), figlia del\n \u2502 \u2502 \u2502 \u2502 \u2502 \u2502 \u2502 \u2502 \u2502 principe Pietro di Alcontres e Montesalso\n \u2502 \u2502 \u2502 \u2502 \u2502 \u2502 \u2502 \u2502 \u2502 e di Maria Francesca Ancillotto\n \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Eleonora (n. 1987)\n \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Maria Ludovica (n. 1988)\n \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Alix (n. 1994)\n \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Pietrina (n. 1994)\n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Ferdinando Luigi (nato nel 1940)\n \u2502 \u2502 \u2502 \u2502 \u2502 \u2502 \u2502 x 1965 Maria Luisa di Annoni Gussola\n \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Caterina Maria Giorgia Clelia (n. 1966)\n \u2502 \u2502 \u2502 \u2502 \u2502 \u2502 \u2502 \u2502 x Pier Luigi Brembilla \n \u2502 \u2502 \u2502 \u2502 \u2502 \u2502 \u2502 \u2514 \u2500&gt; principe Ludovico Giovanni Maria (n. 1973)\n \u2502 \u2502 \u2502 \u2502 \u2502 \u2502 \u2502 \u2502 x 1998 Paola Bassi (n.1966), figlia di Ugo Bassi\n \u2502 \u2502 \u2502 \u2502 \u2502 \u2502 \u2502 \u2502 \u2502 e di Laura Baizini\n \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt; principessa Bianca Elisa (n. 2007)\n \u2502 \u2502 \u2502 \u2502 \u2502 \u2502 \u2502 \u2502 \u251c \u2500&gt; principe Carlo (n. 2010)\n \u2502 \u2502 \u2502 \u2502 \u2502 \u2502 \u2514 \u2500&gt; principessa Aurelia (1767-NC)\n \u2502 \u2502 \u2502 \u2502 \u2502 \u2502 x Gaetano Visconti, conte di Lonate Pozzolo (NC-1813)\n \u2502 \u2502 \u2502 \u2502 \u2502 \u2514 \u2500&gt; 2 ragazze suore (SD)\n \u2502 \u2502 \u2502 \u2502 \u2514 \u2500&gt; 3 ragazze suore (SD)\n \u2502 \u2502 \u2502 \u2514 \u2500&gt; principessa Cecilia (1666-1669) (SD)\n \u2502 \u2502 \u251c \u2500&gt; principe Francesco (1661-1684)\n \u2502 \u2502 \u2502 x 1678 Pensani Teodora (NC-1681)\n \u2502 \u2502 \u251c \u2500&gt; principessa Elisabetta (1642 - 1705), monaca (SD)\n \u2502 \u2502 \u251c \u2500&gt; principe Luigi (1647-1702), sacerdote\n \u2502 \u2502 \u251c \u2500&gt; principessa Eleonora (1648-NC)\n \u2502 \u2502 \u2502 x1\u00a01667 Giuseppe Maria Visconti\n \u2502 \u2502 \u2502 x2\u00a01684 Gianfranco Molinos\n \u2502 \u2502 \u2514 \u2500&gt; principe Ferdinando (1651-1673)\n \u2502 \u251c \u2500&gt; Marzio (NC-giovane) (SD)\n \u2502 \u251c \u2500&gt; Argentina (NC-1622), monaca (SD)\n \u2502 \u251c \u2500&gt; Marzio (NC-giovane) (SD)\n \u2502 \u251c \u2500&gt; Fulvio (NC-1615) (CDS)\n \u2502 \u251c \u2500&gt; Francesco (NC) (CDS)\n \u2502 \u251c \u2500&gt; Ferrante (NC) (CDS)\n \u2502 \u2514 \u2500&gt; Paola (NC), monaca (SD)\n \u251c \u2500&gt; Camilla (1500-1585)\n \u2502 x 1523 Pietro Maria Rossi, marchese di San Secondo (NC-1547)\n \u251c \u2500&gt; Eleonora (ca 1501-inizio) (SD)\n \u2514 \u2500&gt; Galeazzo (1502-1573), podest\u00e0 di Modena (DSC)"}
{"id": "4173369", "revid": "196390", "url": "https://it.wikipedia.org/wiki?curid=4173369", "title": "AMCM (Modena)", "text": ""}
{"id": "4173371", "revid": "1305772", "url": "https://it.wikipedia.org/wiki?curid=4173371", "title": "Corte europea", "text": "Talvolta con \"Corte europea\", vengono erroneamente indicate anche due corti internazionali con sedi in Europa:"}
{"id": "4173372", "revid": "447535", "url": "https://it.wikipedia.org/wiki?curid=4173372", "title": "Corte europea dei Diritti dell'Uomo", "text": ""}
{"id": "4173373", "revid": "122737742", "url": "https://it.wikipedia.org/wiki?curid=4173373", "title": "Xilografia giapponese", "text": "La xilografia giapponese \u00e8 una tecnica di incisione artistica unica nel panorama mondiale. Si tratta di una tecnica non tossica perch\u00e9 utilizza, per creare le immagini, legni naturali, colori ad acqua e carta fatta a mano. Tutto ci\u00f2 permette di passare da colori tenui e quasi trasparenti a colori accesi e cupi.\nLa corrente pi\u00f9 importante della xilografia giapponese ed estremo-orientale \u00e8 comunemente conosciuta con il nome di ukiyo-e, il cui significato, di provenienza buddhista, sottolineava il carattere effimero e doloroso della vita umana. \nLa caratteristica principale di questa corrente artistica \u00e8 quella di aver raggiunto i vertici della produzione grafica di ieri, ma anche di oggi, nonostante l'enorme produzione di copie di cui ciascuna immagine \u00e8 stata oggetto.\nLa storia.\nVIII secolo.\nLa tecnica della xilografica nasce in Cina fra il VI e il VII secolo, unitamente all'invenzione della carta.\nNell'VIII secolo fu introdotta in Giappone dove rimase, per ottocento anni, un monopolio dei monaci buddhisti i quali la utilizzarono all'interno dei testi sacri allo scopo di divulgarne pi\u00f9 facilmente il contenuto o per riprodurre immagini di divinit\u00e0. \nLe incisioni venivano praticate attraverso l'utilizzo di strumenti molto affilati capaci di eliminare le parti che, nel risultato finale, dovevano rimanere bianche lasciando invece in rilievo tutto ci\u00f2 che doveva ricevere l'inchiostro allo scopo di essere poi trasferite sulla carta. \nQuello che si veniva a creare altro non era se non una matrice in legno utilizzabile per la realizzazione di infiniti esemplari dello stesso soggetto su qualsiasi tipo di materiale che poteva andare dalla carta alla seta, grazie all'utilizzo associato della tecnica di stampa con il torchio.\nTuttavia questa prima produzione xilografica, cos\u00ec realizzata, non suscit\u00f2 un immediato interesse da parte degli appassionati di arte.\nXVII secolo.\nSi dovr\u00e0 attendere l'inizio del XVII secolo quando finalmente il Giappone raggiunger\u00e0 un periodo di stabilit\u00e0 politica dovuto alla cessazione delle guerre civili che per molto tempo lo avevano tenuto in scacco per vedere i primi cambiamenti in campo xilografico. Il merito del miglioramento della stabilit\u00e0 politica giapponese si deve all'opera di tre grandi condottieri che fondarono il potere militare dello sh\u014dgun (generalissimo) trasportando, fra l'altro, anche la loro residenza da Osaka a Edo.\nDurante il periodo Edo (detto anche Tokugawa: 1600-1868) i bushi, cio\u00e8 i grandi proprietari terrieri corrispondenti ai nostri feudatari medievali, le cui ricchezze derivavano dalla rendita fondiaria, furono progressivamente impoveriti dagli obblighi e dalle corv\u00e9e che erano costretti a prestare allo shogun. A lungo andare i samurai, non essendo pi\u00f9 in grado di assolvere agli obblighi della loro posizione sociale, furono costretti a chiedere prestiti e servizi ai rappresentanti di una nuova classe sociale appena nata quella dei ch\u014dnin che ufficialmente disprezzavano poich\u00e9 li consideravano arrampicatori sociali. Con la pace fioriscono anche nuove attivit\u00e0 economiche che alimenteranno progressivamente la ricchezza dei chonin (attivit\u00e0 commerciali e imprenditoriali).\n\u00c8 grazie ai chonin appartenenti alla neonata classe media giapponese che la xilografia esce dal chiuso dei conventi buddhisti per diventare una vera e propria arte ormai del tutto slacciata dai modelli cinesi da cui ha avuto origine. \nDa questo momento in poi la stampa dei libri sar\u00e0 una prerogativa della nuova classe media che la eserciter\u00e0 a scopo puramente commerciale visto che potr\u00e0 essere rivolta ad un nuovo pubblico sempre pi\u00f9 vasto e variegato i cui gusti dovranno essere assecondati per assicurarsi una fetta sempre pi\u00f9 ampia di mercato.\nProgressivamente si assiste anche allo spostamento spaziale della produzione editoriale che nella prima met\u00e0 del XVII secolo \u00e8 ancora localizzata nella zona Kyoto e Osaka, ma che nella seconda met\u00e0 dello stesso secolo si sposter\u00e0 definitivamente ad Edo.\nLa citt\u00e0 di Edo nel frattempo si era notevolmente ampliata anche grazie ad un editto shogunale del 1638 col quale i grandi signori feudali (daimy\u014d) furono obbligati a spostare la loro residenza e tutto il loro seguito, ad Edo per almeno sei mesi all'anno in questo modo Edo diventa sia la nuova capitale del Giappone che la patria dell'ukiyo-e.\n\u00c8 sempre nel corso del XVII secolo che il termine ukiyo si liberer\u00e0 progressivamente di tutte le sfumature negative per identificarsi sempre di pi\u00f9 con i personaggi del teatro kabuki o con le cortigiane delle case di piacere, nonch\u00e9 con le esperienze piacevoli rappresentate per esempio dalle gite in barca, vissute dalla nuova classe media.\nDel resto ai chonin non era permesso partecipare attivamente alla vita politica del paese e dunque queste occupazioni li distraevano dalle loro frustrazioni.\nMano a mano che ci si avvicina alla fine del XVII secolo si identificher\u00e0 il termine ukiyo con la filosofia edonistica del chonin e soprattutto con la nuova forma artistica da lui preferita cio\u00e8 l'ukiyo-e. \nA differenza delle opere degli artisti italiani del Trecento e del Quattrocento i chonin non compariranno mai nelle stampe xilografiche poich\u00e9 il loro intento non ha nulla di auto celebrativo. Nelle opere da loro commissionate si celebrano infatti i loro idoli cio\u00e8 gli attori ed i personaggi teatrali nonch\u00e9 la bellezza e l'eleganza delle cortigiane.\nIn poche parole volevano celebrare il loro mondo cio\u00e8 quello dei quartieri del piacere dove vivevano i loro idoli gli attori del teatro kabuki, ma soprattutto le cortigiane che dunque in Giappone rivestivano un ruolo che in nessun'altra civilt\u00e0 ha mai avuto una cos\u00ec grande importanza.\nEsistevano varie categorie di cortigiane. Le pi\u00f9 quotate erano le tayu il cui rango permetteva loro di scegliere i propri clienti e che proprio per questo erano difficilmente avvicinabili da chiunque. Le tayu avevano una grazia innata ed innumerevoli conoscenze artistiche: erano esperte di poesia, calligrafia e canto inoltre sapevano suonare una specie di liuto a tre corde chiamato shamisen.\nLe loro competenze non finivano qua in quanto conoscevano la cerimonia del t\u00e8 e l'arte della conversazione, insomma erano delle vere e proprie celebrit\u00e0. C'era un unico neo nella loro magnifica vita: erano praticamente delle schiave di propriet\u00e0 del tenutario della casa a cui appartenevano. Dunque anche le stampe che le ritraevano erano parimenti preziose poich\u00e9 non erano ricercato soltanto di chonin innamorati di loro, ma anche dalle loro mogli che traevano da questi ritratti indicazioni importanti su come acconciare i loro capelli o su quali tessuti scegliere per i loro kimono o su come indossare la grande cintura obi.\nI soggetti delle stampe ukiyo-e non sono solo gli attori del teatro kabuki o le cortigiane tayu, ma anche soggetti tratti dalla letteratura giapponese o cinese classica oggetto di garbate parodie. Il tema paesaggistico invece diverr\u00e0 di gran moda solo nel XIX secolo accanto ai soggetti storici.\nPer quel che riguarda le stampe erotiche dette shunga invece se ne hanno esemplari un po' in ogni epoca essendo questa una produzione artistica che attraversa trasversalmente tutto il genere artistico xilografico.\nXVIII secolo.\nLa crescente richiesta di stampe e libri illustrati provoca un'inarrestabile evoluzione delle tecniche di stampa e di distribuzione dei prodotti editoriali obbligati ad adeguarsi all'aumentato fabbisogno.\nInoltre le stampe che all'inizio del XVIII secolo erano ancora in bianco e nero e dunque prodotte con l'uso di una sola matrice, col passare del tempo vengono affiancate dai primi esempi di stampe policrome, per la cui produzione erano necessarie due o tre matrici, a seconda del numero dei colori impiegati. Sar\u00e0 dopo la seconda met\u00e0 del XVIII secolo e precisamente nel 1765 che vedono la luce le prime stampe nishiki-e realizzate col l'utilizzo di 10-15 matrici perch\u00e9 dotate di almeno 10 colori diversi.\nPer la produzione delle stampe ukiyo-e c'era bisogno del lavoro di pi\u00f9 persone, anche se la paternit\u00e0 delle opere era attribuita a colui che le disegnava. Su tutti campeggiava la figura dell'editore a cui spettava il compito di organizzare il lavoro, ma soprattutto di finanziarlo, era lui infine che nella maggior parte dei casi sceglieva il soggetto ed il numero delle stampe in quanto l'unico in grado di tastare il polso del mercato. Poi in base al soggetto sceglieva l'artista pi\u00f9 esperto del ramo.\nL'artista faceva un disegno preliminare con l'inchiostro sulla carta che veniva poi portato nella bottega dell'incisore per essere incollato su di una tavola di legno di ciliegio e, attraverso l'utilizzo di vari strumenti, riprodotto lasciando in rilievo le linee del disegno dell'artista e scavando tutto il resto. Durante questo procedimento per\u00f2 lo hanshita-e veniva necessariamente distrutto. Agli apprendisti veniva affidato il compito di incidere le parti pi\u00f9 facili del disegno allo scopo di imparare l'arte dell'incisione a dovere. Successivamente la matrice veniva consegnata allo stampatore che stampava una quindicina di copie in bianco e nero da rimandare al pittore allo scopo di inserire i colori scelti, ma separatamente, uno per ogni copia. Questi prototipi poi tornavano ancora una volta allo stampatore che preparava una matrice per ogni foglio vale a dire per ogni colore da inserire. Alla fine di tutto questo complesso procedimento si giungeva finalmente alla stampa vera e propria che prevedeva come primo passo la stampa della matrice con le linee nere di contorno, ma prima ancora il foglio di carta doveva essere opportunamente trattato con una sostanza detta \u201cdosa\u201d. Fatto ci\u00f2 si passava alla stampa delle altre matrici premurandosi di cominciare sempre da quelle con i colori pi\u00f9 tenui. Il procedimento di stampa consisteva nel porre il foglio sopra la matrice inchiostrata per poi premerne il dorso con l'utilizzo di un tampone apposito. La tiratura giornaliera era di circa duecento copie.\nNel 1868 il Giappone, grazie alla caduta del governo militare e alla restaurazione del potere imperiale, comincia ad aprirsi all'Occidente. Da qui in avanti si verificher\u00e0 una velocissima evoluzione del paese verso la modernit\u00e0 e una progressiva contaminazione della cultura giapponese ad opera dell'occidente. Inevitabilmente anche le arti tradizionali, ukiyo-e compreso, verranno progressivamente accantonate sia perch\u00e9 troppo legate ad un ambiente sociale in fase di declino, sia per l'arrivo di nuove tecniche di riproduzione come per esempio la fotografia. Si giunger\u00e0 cos\u00ec al declino dell'antica e gloriosa arte xilografica.\nGli artisti.\nHishikawa Moronobu.\nIl primo artista di spicco nel panorama della xilografia giapponese \u00e8 senz'altro Hishikawa Morunobu (1618-1694) da molti per questo considerato il \u201cpadre\u201d del ukiyo-e. La sua produzione artistica comprende album erotici e dipinti.\nLa scuola dei Torii.\nPosteriore all'opera di Morunobu \u00e8 quella della scuola dei Torii, risalente alla prima met\u00e0 del XVIIII secolo la cui produzione di stampe teatrali domina incontrastata il genere dell'epoca.\nOkumura Masanobu.\nOkumura Masanobu (1686-1764) \u00e8 l'artista pi\u00f9 innovativo del panorama giapponese in quanto ritenuto l'introduttore di importantissime novit\u00e0 quali la prospettiva, l'effetto lacca ed il formato allungato.\nLa scuola Katsukawa.\nAlla seconda met\u00e0 del XVIII secolo risale l'opera della scuola Katsukawa che raccoglie l'eredit\u00e0 di leader nella produzione delle stampe di attori del teatro kabuki che fino a quel momento era stata una prerogativa della scuola dei Torii accanto ai ritratti di bellezze femminili.\nFra gli artisti della scuola Katsukawa spicca l'opera di Shunsho che per primo fra gli artisti del ukiyo-e rappresenter\u00e0 gli attori del teatro kabuki con la loro fisionomia individuale in modo tale da essere riconosciuti e non solo sulla scena ma anche in altre occasioni proprie della loro vita quotidiana.\nHarunobu, Kiyonaga, Utamaro.\nLa fine del XVIII secolo \u00e8 la pi\u00f9 prolifica poich\u00e9 vede la comparsa di un vasto numero di artisti minori, molto interessanti, ma soprattutto l'opera dei tre artisti pi\u00f9 grandi di tutto il movimento del ukiyo-e vale a dire: Suzuki Harunobu (1725-1770), famoso per le sue insuperabili rappresentazioni del quotidiano e in quanto creatore di un canone di bellezza quasi adolescenziale; Torii Kiyonaga (1752-1815), l'autore di splendidi dittici e trittici il cui tema \u00e8 costituito da ritratti all'aperto di donne slanciate e statuarie; Kitagawa Utamaro (1753-1806), che si dedicher\u00e0 alla rappresentazione della bellezza femminile in tutti i suoi aspetti dell'universo femminile in tutte le sue diverse sfaccettature: ritrarr\u00e0 donne durante episodi della loro vita quotidiana o intente a svolgere il loro lavoro; ma si dedicher\u00e0 anche alla raffigurazione dell'aspetto pi\u00f9 intimo e lascivo dell'universo femminile sconfinando nel genere dello shunga, indicato con l'espressione poetica e al tempo stesso allusiva di \u201cimmagini della primavera\u201d. Ci\u00f2 che salva tali opere dalla pornografia \u00e8 il testo allusivo ed allo stesso tempo ironico che le accompagna grazie al quale esse assumono un aspetto fumettistico che non ha niente a che vedere con i corrispondenti occidentali molto pi\u00f9 volgari ed espliciti.\nToyokuni, Sharaku.\nUno degli artisti giapponesi pi\u00f9 famosi nel campo delle stampe teatrali risulta essere Utagawa Toyokuni (1769-1825), ma il migliore in assoluto \u00e8 senz'altro T\u014dsh\u016bsai Sharaku, attivo solo negli anni 1794-95, si tratta dell'artista considerato, dalla maggior parte dell'opinione pubblica, il pi\u00f9 grande ritrattista di attori del teatro kabuki di tutta l'arte giapponese; i suoi ritratti infatti sono cos\u00ec impietosamente realistici e caricaturali da essere ancora oggi considerati i pi\u00f9 famosi di tutta la produzione del ukiyo-e.\nA seguito dell'aumento della domanda di stampe verificatasi all'inizio del XIX secolo, si \u00e8 costretti ad ampliare la produzione e ci\u00f2 provoca l'inevitabile declino del livello qualitativo del prodotto finito. Per cercare di limitare i danni si cerca allora di utilizzare colori sempre pi\u00f9 sgargianti in grado di catturare l'attenzione dell'osservatore deviandola dai difetti sempre pi\u00f9 numerosi delle opere, e, allo stesso scopo, si introducono continuamente nuovi soggetti. Per esempio cominciano a diffondersi le stampe paesaggistiche la cui nascita \u00e8 legata anche alla maggiore capacit\u00e0 di spostamento della popolazione che grazie al miglioramento e alla maggior diffusione dei mezzi di trasporto pu\u00f2 permettersi di viaggiare di pi\u00f9 sia per lavoro che per piacere oppure per motivi religiosi e che vuole in tutti i casi portare a casa dai suoi viaggi un ricordo dei luoghi visitati sotto forma di stampa paesaggistica artistica.\nKatsushika Hokusai e Utagawa Hiroshige.\nMa l'artista estremo-orientale, vissuto nel XIX durante il periodo Tokugawa, pi\u00f9 conosciuto in assoluto in Occidente \u00e8 e resta Katsushika Hokusai (1760-1849). \nLa sua opera \u00e8 caratterizzata dalla produzione di fantastici paesaggi anche se Hokusai giganteggia in tutti gli stili e con tutte le tecniche. In effetti la sua produzione artistica contempla pi\u00f9 di 30.000 opere di ogni genere dai dipinti su seta ai manga. \n\u00c8 il meno giapponese fra tutti gli artisti dell'ukiyo-e in quanto predilige la rappresentazione di paesaggi alla raffigurazione di soggetti umani. La sua opera pi\u00f9 conosciuta \u00e8 infatti \u201cLa grande onda\u201d. \nE quando decide di fare un ritratto non raffigura attori di teatro o cortigiane, ma pescatori e uomini comuni.\nAllo stesso periodo appartiene anche l'opera dell'altro grande paesaggista giapponese di nome Utagawa Hiroshige (1797-1858), che risulta essere uno fra i primi artisti nipponici a catturare l'interesse del mondo occidentale ed europeo, nella seconda met\u00e0 dell'Ottocento.\nVincent Van Gogh replic\u00f2 l'opera \"Acquazzone improvviso Sul Grande Ponte vicino ad Atake\", 1857 (Xilografia policroma, Museum of Art, Brooklyn) di Hiroshige nel suo \"Ponte sotto la pioggia D'apr\u00e8s Hiroshige\", 1887 (olio su tela, Van Gogh Museum, Amsterdam).\nLa tradizione bijin-ga.\nLa tradizione bijin-ga viene continuata da Toyokuni, da Kikugawa Eizan (1787-1867) e dal suo allievo Keisai Eisen (1791-1848) senza per\u00f2 raggiungere le vette del secolo precedente.\nLa dinastia degli Utagawa.\nAppartengono alla prolifica dinastia degli Utagawa molti artisti eclettici e in alcuni casi potenti, come Kunisada (1786-1865) e Utagawa Kuniyoshi (1798-1861).\nYoshitoshi e Kiyochika.\nGli artisti vissuti nell'ultimo quarantennio del XIX secolo sono in bilico tra vecchio e nuovo mondo: presentando caratteristiche tradizionali accanto ad elementi nuovi. I pi\u00f9 noti sono Tsukioka Yoshitoshi (1839-1897), artista visionario e morboso e Kobayashi Kiyochika (1847-1915), in cui l'influenza occidentale \u00e8 ormai manifesta.\nLa Shin-hanga e la Sosaku-hanga.\nAll'inizio del XIX secolo la tradizione del ukiyo-e \u00e8 in fase di declino in quanto troppo legata ad un ambiente sociale che ormai non esiste pi\u00f9, la sua sopravvivenza \u00e8 dovuta all'utilizzo che sporadicamente ne viene fatto da qualche artista giapponese che la sceglie tra le diverse opzioni che i media propongono per rappresentare il suo mondo. Ma negli anni '10 un giovane editore, Watanabe Shosaburo, raccoglie intorno a s\u00e9 un gruppetto di artisti e lancia un revival della xilografia di stile giapponese, coniando anche il nome del movimento: Shin-hanga. \nLa Shin-hanga mostra una certa fedelt\u00e0 agli stili del passato, reinterpretati per\u00f2 modernamente: lo si pu\u00f2 constatare nelle opere di artisti come Hashiguchi Goyo (1880-1921), Ito Shinsui (1898-1972) e Kawase Hasui (1883-1957), ma esiste un'altra corrente artistica ad essa contemporanea, la Sosaku-hanga, molto pi\u00f9 influenzata dall'arte occidentale, che rompe completamente con il passato e non pone alcun freno alla fantasia dell'artista. Di quest'ultima corrente ricordiamo due tra i pi\u00f9 importanti creatori di xilografie del XX secolo: Onchi Koshiro (1891-1955) e Munakata Shiko (1903-1975).\nEventi di rilievo.\nEvoluzione della xilografia in occidente.\nLe pi\u00f9 antiche xilografie occidentali giunte fino a noi risalgono alla prima met\u00e0 del XV secolo e provengono dalle regioni mercantili del Reno. La loro esecuzione non presenta ancora la spartizione del lavoro fra ideatore, esecutore della matrice e stampatore cosa che invece comincia a verificarsi quando la produzione xilografica comincia ad essere pi\u00f9 corposa. \u00c8 nello stesso periodo che la tecnica xilografica comincia a farsi notare fra gli artisti che iniziano a produrre disegni destinati alla produzione di stampe xilografiche. In questa fase il loro apporto riguarda esclusivamente la fase del disegno su carta nella quale introducono via via modifiche tecniche sempre pi\u00f9 azzardate utilizzando tratti sempre pi\u00f9 sottili e linee incrociate allo scopo di ottenere effetti chiaroscurali e prospettici sempre pi\u00f9 precisi. L'intento di questi artisti era quello di avvicinare il pi\u00f9 possibile il prodotto finito al dipinto corrispondente che porter\u00e0 al progressivo abbandono della tecnica xilografica su legno di filo per essere sostituita dall'incisione su metallo e su legno di testa inciso a bulino. Un ulteriore sviluppo in questo senso \u00e8 rappresentato dall'adozione, nel corso del XVI secolo, sempre in Italia, di una nuova tecnica di incisione con effetti di chiaro-scuro ottenuti attraverso la sovrapposizione di pi\u00f9 matrici lignee. Un discorso a parte merita l'utilizzo della tecnica xilografica all'interno del libro stampato in quanto, per le sue caratteristiche tecniche, la xilografia accompagner\u00e0 fedelmente l'evoluzione del libro stampato, dalle \u201cimpressioni tabellari\u201d, ai libri xilotipografici. Con le seguenti modalit\u00e0: ad iniziare dal Cinquecento, l'illustrazione xilografica viene realizzata a parte per essere poi impaginata in un secondo tempo insieme al testo tipografico. Questo procedimento si manterr\u00e0 inalterato, anche se con lievi modifiche, fino ad oltre l'invenzione della litografia e sar\u00e0 accantonato solo dopo l'invenzione della fotografia. Quando, nella seconda met\u00e0 dell'Ottocento, viene rivalutato il lavoro degli artigiani grazie alle Arts and Crafts inglesi e cominciano a diffondersi in Occidente le prime stampe xilografiche giapponesi si riaccende l'interesse degli artisti per la xilografia \u201coriginale\u201d, vale a dire per la tecnica incisoria pi\u00f9 antica e l'unica che abbia avuto fin dall'inizio un carattere popolare. In particolare si accende l'interesse per questa tecnica da parte degli autori Impressionisti.\nIl Japonisme.\nQuesto interesse per la stampa xilografica ed in particolare per le stampe dell'ukiyo-e che si sviluppa in Europa nella seconda met\u00e0 del XIX secolo soprattutto fra gli artisti dell'Impressionismo e del Post-impressionismo diventa un movimento artistico vero e proprio noto come Japonisme. Tuttavia una volta entrate in contatto, xilografia giapponese ed europea, si influenzano reciprocamente sempre pi\u00f9 solo sotto il profilo stilistico mentre per quel che riguarda il procedimento tecnico, pur rimanendo sostanzialmente lo stesso, si possono evidenziare alcune differenze che contraddistinguono la xilografia giapponese da quella occidentale: i materiali usati (legno delle matrici, carta, lame da intaglio, pigmenti), il processo di stampa (mediante sfregamento invece che mediante pressione), la policromia e l'uso talvolta di particolari materiali (oro, argento, mica, gofun) e l'uso di tecniche per ottenere effetti speciali (karazuri, bokashi ecc.), tutte cose queste non immediatamente riscontrabili nella xilografia occidentale.\nI principi estetici giapponesi furono facilmente assimilati dall'arte occidentale, anche se in modo non uniforme, grazie alle straordinarie analogie tematiche fra le stampe del ukiyo-e la pittura della seconda met\u00e0 dell'Ottocento caratterizzata da raffigurazioni di: colazioni sull'erba, gite in barca, animate strade cittadine, scene teatrali, prostituzione, donne colte nell'intimit\u00e0 della vita quotidiana mentre si lavano, si truccano o si pettinano.\nIl primo utilizzo del termine \u201cJaponisme\u201d avviene nel 1872-1873 ad opera del critico P. Burty, allo scopo di indicare l'interesse di tale movimento per il Giappone e l'influenza della sua arte sui movimenti artistici europei tra la met\u00e0 del XIX secolo e la Prima Guerra Mondiale. Alla diffusione del fenomeno contribuirono: le Esposizioni Universali, cui il Giappone partecip\u00f2 a partire da quella di Londra del 1862 con propri padiglioni, l'apertura di negozi specializzati in oggetti dell'Estremo Oriente e la pubblicazione, curata dal collezionista e mercante Samuel Bing, della rivista Le Japon artistique. \nAnche se il Giappone del periodo Edo presentava significative differenze economiche, sociali e politiche rispetto all'occidente, stava vivendo un momento particolarmente felice della sua storia caratterizzato da un notevole sviluppo urbano e da una crescente diffusione fra ampi strati della popolazione di una nuova cultura mercantile che presentava numerose analogie con la contemporanea diffusione in alcuni paesi europei di una nuova cultura borghese e metropolitana. Tutto questo rendeva le immagini del Giappone famigliari agli Europei dell'Ottocento, facilitandone una reinterpretazione adeguata alle proprie esigenze ed aspettative. Ma era comunque inevitabile che le opere d'arte giapponesi, una volta giunte in Occidente, e trasportate, dunque, in un contesto diverso da quello che le aveva originate avrebbero acquistato una vita ed un significato diverso dall'originale. \nGli artisti Impressionisti e postimpressionisti furono principalmente attratti dai valori cromatici e spaziali delle xilografie giapponesi dalle quali ripresero le linee rapide e il taglio asimmetrico dei quadri. P. Gauguin e i Nabis furono invece interessati al colore, che impararono a stendere in campiture piatte in modo tale da esaltarne il valore decorativo e simbolico alla maniera di Utamaro o di Hiroshige. Infine \u00e8 possibile riscontrare motivi iconografici e stilistici giapponesi perfino nei vetri di \u00c9. Gall\u00e9, dei fratelli Daum, di L.C. Tiffany, o nei gioielli di R. Lalique e di Philippe Wolfers.\nGli strumenti nella xilografia giapponese.\nL'arte xilografica giapponese si avvale dell'utilizzo di strumenti d'intaglio specifici, prima di descrivere i quali \u00e8 bene conoscerne le modalit\u00e0 di produzione allo scopo di distinguerli dai comuni coltelli da cucina e dalle spade esotiche. L'acciaio utilizzato per la produzione di tali strumenti \u00e8 di due tipi: quello con una percentuale relativamente alta di carbonio aggiunto al ferro dal quale si ottengono lame molto dure, ben affilate e molto taglienti, ma anche molto fragili, e quello con una bassa percentuale di carbonio dal quale si ottengono lame molto resistenti, ma inadatte alla realizzazione di linee sottili e precise.\nIl fabbro giapponese utilizza entrambi i tipi di acciaio: quello con un'alta percentuale di carbonio costituir\u00e0 la parte esterna della lama mentre l'altro tipo verr\u00e0 usato come supporto interno. Per far ci\u00f2 \u00e8 necessario lavorare insieme i due tipi di acciaio sotto forma di lingotti fino ad ottenere una singola lama. Nello strumento finito la linea che separa i due tipi di acciaio \u00e8 ben visibile: l'area pi\u00f9 brillante evidenzia l'acciaio con maggiore carbonio.\nLa differenza di laminazione poi, comporta una diversit\u00e0 di costo fra gli strumenti \u00e8 logico infatti che una lama prodotta con un acciaio di alta qualit\u00e0, laminato alla giusta pressione e temperatura, costi pi\u00f9 di un'altra fatta in modo pi\u00f9 sbrigativo. Per un principiante \u00e8 senz'altro pi\u00f9 difficile rilevare certe differenze, ma nell'incertezza il costo pi\u00f9 alto deve suggerire immediatamente una migliore resa dello strumento ed un suo pi\u00f9 agevole utilizzo.\nHangi-to.\nSi tratta di un coltello base, strumento centrale di ogni set di intaglio per legno. La sua forma non \u00e8 simmetrica ed \u00e8 adatto anche ai mancini. La sua larghezza va da 1,5mm. a 9mm. \nIl manico \u00e8 fatto con un legno duro, comunemente ciliegio o ebano. Le lame sono inserite in una piccola fessura intagliata nel manico trattenute dentro da un cerchio di ottone. Questo anello pu\u00f2 essere facilmente rimosso, permettendo ti togliere la lama dopo che l'uso ripetuto ne avr\u00e0 danneggiato il filo.\nUn esperto xilografo ha una buona collezione di questi strumenti, alcuni per intagliare in modo pi\u00f9 grossolano, altri per lavori pi\u00f9 fini e con angolature diverse per adattarsi ad ogni tipo di lavoro.\nAi-suki.\nIl termine letteralmente significa tra i due diviene trasparente e ci\u00f2 pu\u00f2 alludere a come sono usati questi ceselli. Possiedono una lama piatta lievemente arrotondata sulla punta, usate con movimento di spinta per togliere bene il legno tra le linee intagliate con l'hangi-to. Le misure pi\u00f9 comuni vanno da 1mm. a 6mm.\nIl manico \u00e8 solitamente di legno duro, talvolta bamb\u00f9, fatto in modo da poter far ruotare la lama verso l'esterno. L'intera gamma degli ai-suki \u00e8 usata regolarmente, a differenza dell'hangi-to. Durante il lavoro l'intagliatore cerca costantemente il cesello appropriato; su aree superiori a 6\u00a0mm. il cesello \u00e8 usato con il martello, ma per tutto ci\u00f2 che \u00e8 al di sotto di questa dimensione si usa l'ai-suki.\nOltre all'ai-suki gli intagliatori ne hanno una serie di pi\u00f9 piccoli fabbricati da loro stessi. Comunemente si utilizza l'ago di una vecchia macchina da cucire, reso affilatissimo e inserito in un manico di legno. Il metallo con cui sono fatti questi aghi \u00e8 molto resistente, la punta si inserisce finemente per eliminare tutte quelle piccole schegge non volute, tra le linee incise.\nMaru-nomi.\nLa parola significa cesello rotondo, a differenza di altri strumenti, \u00e8 usato con un martello.\nLa lama ha una sagoma ad U, la gamma delle misure varia da 4,5mm. a 15mm. ed \u00e8 suddivisa in due tipi principali: superficiale e profondo. \u00c8 usata per rimuovere rapidamente ampie parti di legno dal blocco-matrice.\nSoai-nomi.\nUna specie di sottogruppo degli hira-nomi, ceselli piatti.\nI soai-nomi hanno gli angoli leggermente arrotondati. Si usano con un martello per togliere parti di legno non desiderate. La gamma delle misure varia da 9mm. a 30mm., il 21mm. di larghezza \u00e8 forse il pi\u00f9 usato.\nKento-nomi.\nQuesto \u00e8 probabilmente l'ultimo cesello di cui si ha bisogno, in genere \u00e8 abbastanza costoso, si usa per segnare i punti di riferimento sulle matrici di legno. La lama dritta, perfettamente affilata va tenuta sempre in ottime condizioni, in modo tale che i punti di riferimento siano pi\u00f9 accurati possibile, si trova nell'unica misura di 15mm.\nQuesta \u00e8 la selezione di strumenti per l'intaglio tradizionale. Gli intagliatori che lavorano usando le antiche tecniche tradizionali, si avvalgono soltanto di questi strumenti, ma sarebbe incompleto non menzionarne altri due tipi comunemente usati.\nKoma-suki.\nQuesti fanno parte della famiglia dei ceselli da spinta, tenuti nel palmo come gli ai-suki, ma con una lama ad \u201cU\u201d invece che piatta. Hanno la stessa gamma di misure degli ai-suki da 1mm. a 6mm. Intagliano una specie di piccolo canale sulla superficie del blocco.\nSan-kaku ton.\nLa parola significa coltello triangolare, corrispondente alla sgorbia a \u201cV\u201d occidentale. Le misure variano da 1mm. a 6mm."}
{"id": "4173374", "revid": "767487", "url": "https://it.wikipedia.org/wiki?curid=4173374", "title": "Tino Tracanna", "text": "Biografia.\nProveniente dalle esperienze di musica improvvisata presenti in Italia negli anni settanta, si \u00e8 laureato in Discipline delle Arti, Musica e Spettacolo presso il DAMS di Bologna. Dal 1981 ai primi anni novanta \u00e8 stato membro del gruppo di Franco D'Andrea (gruppo premiato come \"Migliore Gruppo dell'Anno\" dalla rivista \"Musica Jazz\", 1986) col quale ha partecipato a numerosi festival jazz internazionali ed ha inciso, fra gli altri, i dischi \"Live\" e \"No Idea of Time\", rispettivamente \"miglior disco\" Musica Jazz 1984 e 1986.\nNel 1983 ha iniziato una lunga collaborazione, attiva ancora oggi, col quintetto di Paolo Fresu (\"miglior gruppo italiano\" Musica Jazz 1990 e 1991), gruppo con cui ha realizzato una grande quantit\u00e0 di tour e incisioni discografiche. Tra queste, \"Live in Montpellier\", \"miglior disco\" Musica Jazz 1990, \"Night of The City\", \"Melos\", premio francese \"Django/migliore realizzazione discografica europea\" 1995 e 2001 e cinque Cd per l'etichetta Blue Note, ognuno contenente brani scritti da uno dei musicisti del quintetto, pubblicati per celebrare il ventennale del quintetto stesso.\nHa realizzato pi\u00f9 di 100 incisioni discografiche come solista ospite o co-leader e numerosi Cd come leader tra cui \"Live 2005\" e \"Un'Ora\".\nTra le sue pubblicazioni discografiche recenti si segnalano in particolare \"Stylus Q\" col trombettista Giovanni Falzone, \"Punctus\" in duo col percussionista Pierre Favre e \"Acrobats\" in cui Tracanna, oggi uno dei pi\u00f9 interessanti musicisti europei di jazz, raggiunge una efficace sintesi fra i vari elementi della sua poetica personale sviluppata in pi\u00f9 di trent'anni di attivit\u00e0 artistica: una grande attenzione al timbro, specie del soprano, un fraseggio agile, cromatico e moderno, una notevole attitudine comunicativa, un approccio compositivo complesso, spesso metatonale, e la sempre presente radice legata alla libera improvvisazione, propria anche dei suoi attuali collaboratori.\nNel 2013 ha iniziato una col quartetto Inside Jazz Quartet (con Massimo Colombo, Attilio Zanchi e Tommaso Bradascio), gruppo che si prefigge di abolire il tradizionale concetto di leader e siderman e favorisce il contributo dei singoli membri del gruppo in modo equiparato.\nIn collaborazione con Massimiliano Milesi ha fondato nel 2015 il quartetto \"Double Cut\".\nAttualmente \u00e8 docente di ruolo e Coordinatore dei corsi jazz presso il Conservatorio (AFAM) \"Verdi\" di Milano. \u00c8 stato docente nei seminari jazzistici di Nuoro fino al 2014.\nHa collaborato con Inoki, Franco D'Andrea, Paolo Fresu, Dave Liebman, M. Dietrich, G. Ferris, Barry Altschul, M. Helias, J. Knepper, Tomasz Sta\u0144ko, Giorgio Gaslini, Andrea Pellegrini, Maria Pia De Vito, John Tchicay, Garrison Fewell, S. Gervasoni, Gianluigi Trovesi, Roberto Cipelli, Mauro Grossi, Attilio Zanchi, Ettore Fioravanti, Gianni Cazzola, Daniele Cavallanti, Pino Minafra, Bruno Tommaso, C. Bagnoli, Sante Palumbo, Enrico Rava, Roberto Gatto, Muhal R. Abrams, Gianni Basso, Danilo Rea, Roberto Cecchetto, Tony Pancella, Augusto Mancinelli, Giovanni Tommaso, Achille Succi, Steve La Spina, George Cables, Jeff Williams, Giovanni Falzone, Dave Douglas, Pierre Favre, Steve Lacy."}
{"id": "4173375", "revid": "532808", "url": "https://it.wikipedia.org/wiki?curid=4173375", "title": "AMETAG (Parma)", "text": ""}
{"id": "4173376", "revid": "532808", "url": "https://it.wikipedia.org/wiki?curid=4173376", "title": "AMPS (Parma)", "text": ""}
{"id": "4173377", "revid": "486946", "url": "https://it.wikipedia.org/wiki?curid=4173377", "title": "ATAM (Livorno)", "text": ""}
{"id": "4173378", "revid": "767487", "url": "https://it.wikipedia.org/wiki?curid=4173378", "title": "Ibrahim Tanko", "text": "Carriera.\nGiocatore.\nClub.\nDopo aver debuttato in patria con i Kings Faisal Babes, nel 1994 si sposta in Germania e viene ingaggiato dal , dove rimane per sei stagioni nelle quali gioca complessivamente 52 partite, dando comunque il suo contributo per la vittoria di alcuni trofei sia sul piano nazionale che internazionale. Lascia i gialloneri nel dicembre 2000.\nNel gennaio 2007 passa al Friburgo dove gioca con maggiore continuit\u00e0. Lascia il calcio giocato a soli 30 anni.\nNazionale.\nHa disputato 10 presenze con la nazionale ghanese, con cui prende parte alla Coppa delle Nazioni Africane 1996."}
{"id": "4173379", "revid": "1573940", "url": "https://it.wikipedia.org/wiki?curid=4173379", "title": "Chiesa di San Pietro e Paolo (Istanbul)", "text": "La chiesa di San Pietro e Paolo (in lingua turca \"Sen Pier ve Sen Paul Kilisesi\") \u00e8 una chiesa cattolica di Istanbul, importante per ragioni storiche. La chiesa espone un'icona della Vergine del tipo Odegitria, collocata in origine in una chiesa domenicana a Caffa in Crimea. L'attuale edificio \u00e8 un rifacimento del (1841 - 1843) di Gaspare Fossati.\nUbicazione.\nLa chiesa si trova nel quartiere Karak\u00f6y (anticamente Galata) distretto di Beyo\u011flu all'indirizzo Galata Kulesi Sokak 44, Kuledibi.\nStoria.\nDopo che nel 1475 il sultano Mehmet II fece riconvertire in moschea la chiesa domenicana di San Paolo a Galata, nel 1476 i frati si spostarono 200 m. ad est, sempre sotto la torre di Galata, in una casa appartenente al nobile veneziano Angelo Zaccaria. Nell'edificio era inclusa una piccola cappella - usata dalle suore - dedicata a san Pietro e Paolo. Il 20 aprile 1535, il vecchio Zaccaria cedette la casa ai domenicani a fronte della promessa dell'offerta mensile di una candela e della celebrazione di una messa settimanale per l'anima sua e dei suoi genitori. Nel 1603-1604 la cappella venne trasformata in una chiesa pi\u00f9 grande annessa ad un monastero. Nel 1608, un firmano del sultano Ahmed III pose il complesso sotto il potere del re di Francia, mentre la chiesa continu\u00f2 ad essere sostenuta da un'offerta annua da parte della Repubblica di Venezia.\nNel 1640 vi fu spostata una grande icona della Vergine Odigitria collocata, in origine, proveniente da Caffa (in Crimea) e collocata, al tempo, nella chiesa domenicana di Santa Maria di Costantinopoli, ubicata all'interno delle mura di Costantinopoli, in quegli anni convertita in moschea (Moschea Odalar). Nel 1660 la chiesa e il monastero furono devastati da un incendio che distrusse totalmente il complesso (ad eccezione dell'icona che pot\u00e9 essere salvata): per questo, e secondo le leggi del tempo, il terreno torn\u00f2 in propriet\u00e0 al governo ottomano. Nonostante ci\u00f2, grazie all'intercessione delle potenze europee, nel 1702 vi fu costruita una nuova chiesa. Dal 1706, dopo che i domenicani rifiutarono di inviare l'icona a Venezia, la Serenissima smise di pagare il contributo annuo alla chiesa. Intorno a quegli anni, l'icona fu parzialmente restaurata (il manto della Vergine mostrava ora il giglio di Francia); pertanto, soltanto il volto e il seno sembrano essere quelli del dipinto originale. Il complesso brucio nuovamente durante il grande incendio di Galata del 1731, dopo il quale fu ricostruito in legno. Dal 1841 al 1843 Gaspare Fossati edific\u00f2 l'attuale edificio.\nAssieme alla chiesa di Sant'Antonio di Padova e quella di Santa Maria Draperis, la chiesa di San Pietro e Paolo era una delle tre parrocchie di Beyo\u011flu. La giurisdizione della parrocchia si estendeva alla zona bassa di Galata, di estrazione popolare, che spesso era la prima residenza degli immigrati europei. In funzione di questo, i registri di nascite, matrimoni e morte della parrocchia rappresentano un'invidiabile fonte di informazioni sulle frequenti e ricorrenti onde di immigrazione del XVIII e XIX secolo. La chiesa oggi assiste la comunit\u00e0 maltese con la celebrazione delle messe in italiano.\nArchitettura.\nLa chiesa \u00e8 costruita nelle forma di basilica, con quattro altari laterali. La cupola sopra il coro \u00e8 tinteggiata in blu, con l'inclusione di stelle in oro. La parete esterna del presbiterio \u00e8 inclusa nelle antiche mura genovesi di Galata. La chiesa custodisce diverse reliquie: quelle di (trovate nelle catacombe di Galata), e altre di Tommaso Apostolo, san Domenico e dei santi Pietro e Paolo. Il cortile orientale di ingresso alla chiesa ha la forma di un vicolo chiuso da alte mura coperte con sculture e lapidi con iscrizioni, la maggior parte in italiano. Altre lapidi sono conservate nella cripta."}
{"id": "4173380", "revid": "339392", "url": "https://it.wikipedia.org/wiki?curid=4173380", "title": "Mohamed El-Nenny", "text": ""}
{"id": "4173386", "revid": "1543377", "url": "https://it.wikipedia.org/wiki?curid=4173386", "title": "Andrea il Calibita", "text": "Considerato santo e martire dalla Chiesa cattolica e da quella ortodossa, che lo ricordano il 20 ottobre.\nBiografia.\nFervente iconodulo, fu giustiziato nel \"Forum Bovis\" di Costantinopoli per ordine dell'imperatore Costantino V nel 766 o 767, durante l'iconoclastia bizantina\nBisogna tuttavia sottolineare che secondo alcuni studiosi sant'Andrea da Creta \u00e8 da considerarsi una figura leggendaria, al pari di molti Santi iconoduli del periodo iconoclastico.\nCulto.\nLa sua festa cade il 20 ottobre.\nMartirologio Romano: \"A Costantinopoli, sant'Andrea, detto in Krisi o Calibita, monaco e martire, che, nato nell'isola di Creta, pi\u00f9 volte fustigato sotto l'imperatore Costantino Copronimo per il culto delle sacre immagini e sottoposto a tortura, mor\u00ec precipitato tra le immondizie dalle mura della citt\u00e0\".\nIl monastero di Sant'Andrea in Krisei (it.: \"nel Giudizio\", cos\u00ec chiamato da un vicino luogo di sepoltura di criminali) a Costantinopoli, attualmente Moschea Koca Mustafa Pasha di Istanbul, era dedicato a lui."}
{"id": "4173393", "revid": "599013", "url": "https://it.wikipedia.org/wiki?curid=4173393", "title": "Alexander Gschliesser", "text": ""}
{"id": "4173394", "revid": "486946", "url": "https://it.wikipedia.org/wiki?curid=4173394", "title": "Fianchetto di Re", "text": ""}
{"id": "4173401", "revid": "1305772", "url": "https://it.wikipedia.org/wiki?curid=4173401", "title": "Masera (disambigua)", "text": ""}
{"id": "4173402", "revid": "28592", "url": "https://it.wikipedia.org/wiki?curid=4173402", "title": "Ma\u0161era", "text": ""}
{"id": "4173410", "revid": "1305772", "url": "https://it.wikipedia.org/wiki?curid=4173410", "title": "Masero", "text": ""}
{"id": "4173411", "revid": "599013", "url": "https://it.wikipedia.org/wiki?curid=4173411", "title": "Enrico Zucchinali", "text": "Caratteristiche tecniche.\nZucchinali era un centravanti, che poteva essere impiegato anche come mezzala. Grazie alla sua velocit\u00e0 era considerato un abile contropiedista.\nCarriera.\nInizia l'attivit\u00e0 nel campionato 1941-1942 con il Dalmine, e l'anno successivo si trasferisce nelle giovanili dell'Atalanta.\nNel campionato di Serie C 1946-1947 milita nell'Audace Monopoli, con cui approda al girone finale della Lega Interregionale Sud. La formazione pugliese perde lo spareggio con la per l'ammissione alla Serie B, e nell'estate 1947 passa proprio alla Nocerina, che lo fa esordire tra i cadetti. Con i \"molossi\" colleziona 21 presenze con 5 reti, senza poter evitare la retrocessione dei rossoneri in Serie C a seguito della riforma dei campionati.\nNel 1949 la Nocerina lo cede al Piombino, militante in Serie C. Nel campionato 1949-1950 i nerazzurri toscani si classificano al secondo posto dietro all'Anconitana, e Zucchinali realizza 17 reti; l'anno successivo il Piombino vince il girone e ottiene la promozione in Serie B, con Zucchinali autore di 24 reti. Riconfermato tra i cadetti, realizza 6 reti nelle prime cinque giornate del campionato 1951-1952; nei mesi successivi, tuttavia, viene frenato da problemi al ginocchio, che lo portano anche a subire un'operazione chirurgica. Conclude la stagione con 8 reti in 17 presenze, e il Piombino giunge al sesto posto in campionato.\nNel 1952 passa al Brescia, sempre tra i cadetti: chiude l'esperienza nel Piombino con 49 reti, secondo miglior marcatore della storia del club dietro Emilio Panicucci. Con le \"Rondinelle\" non ripete le prestazioni offerte in Toscana, con un'unica rete in 15 partite; nel mercato autunnale del 1953 viene ceduto al , in Serie C, dove viene impiegato come mezzala in alternativa a Enzo Cozzolini (gi\u00e0 suo compagno di squadra a Piombino), totalizzando 12 presenze e 2 reti. Rimane al Piacenza, senza giocare, anche nel successivo campionato, prima di essere messo in lista di trasferimento nel 1955; conclude la carriera in IV Serie, nel Beretta di Gardone Val Trompia, nel Marzoli Palazzolo (con cui raggiunge le finali promozione nella stagione 1956-1957) e nel Falck Vobarno.\nHa totalizzato 53 presenze e 14 reti in Serie B con Nocerina, Piombino e Brescia."}
{"id": "4173412", "revid": "28592", "url": "https://it.wikipedia.org/wiki?curid=4173412", "title": "Masero (Scarmagno)", "text": ""}
{"id": "4173414", "revid": "110157", "url": "https://it.wikipedia.org/wiki?curid=4173414", "title": "Sorico (torrente)", "text": "Il Sorico \u00e8 un torrente della Lombardia, che scorre in provincia di Como nella valle delimitante i comuni di Sorico e Montemezzo. Nasce dal Pizzo Sasso Canale, e scorre da nord verso sud. Alla quota di 1000\u00a0m. raccoglie le acque del torrente Valle Scura proveniente dal bacino idrografico sud del monte Berlinghera. A poche centinaia di metri dalla foce riceve a sinistra inoltre le acque del torrente San Miro. Sfocia quale ultimo affluente di destra del bacino del fiume Mera in prossimit\u00e0 del centro di Sorico.\nDa sempre visto con sospetto e timore dalla popolazione di Sorico, il Torrente Sorico provoc\u00f2 nel corso dei secoli diversi e sconvolgenti avvenimenti alluvionali. Esso infatti prima del 1783, anno in cui si pens\u00f2 bene di deviarlo nel tratto finale nell'attuale alveo, scorreva in quello che ora \u00e8 il canale della Roggia quasi al confine con Gera Lario. Durante la notte del primo settembre 1755 si ebbe il culmine della devastazione di piena del torrente con la semidistruzione del Palazzo Giulini e della chiesa di Sant'Orsola che sorgeva a nord dell'attuale Via Roma.\nL'evento \u00e8 richiamato nella cronistoria dell'allora arciprete di Sorico che scrive:\nAddirittura il celebre storiografo milanese Conte Giorgio Giulini proprietario di Palazzo Giulini rimase profondamente turbato:\nBench\u00e9 il corso d'acqua sia assimilabile al regime torrentizio, nel corso dell'anno non rimane mai asciutto e questa caratteristica ne ha permesso lo sfruttamento da tempo immemore con la presenza sino a pochi decenni fa di tre mulini ad acqua.\nDue mulini si trovavano direttamente nella valle: il primo ad una quota di 390 metri e l'altro a circa 600 metri e servivano per la macinazione delle castagne raccolte nei boschi. Il terzo mulino si trovava a valle e produceva il macinato dei cereali della pianura.\nNella valle del Torrente Sorico nella localit\u00e0 di mezza costa Piazzo, viene installato nel 1905 uno tra i primi impianti idroelettrici del lago di Como composto da due alternatori della Brown, Boveri &amp; Cie e due turbine della Riva Calzoni tecnologicamente avanzati ad inizio novecento prima a servizio civile del paese e poi delle industrie di Colico. Oggi l'antico impianto idroelettrico non esiste pi\u00f9 sostituito nel 1960 con l'entrata in funzione a valle di uno nuovo che attualmente utilizza ancora le acque derivate del Torrente per una potenza nominale di 26.280.000 wattora nell'arco di un anno.\nL'8 agosto 1951 il centro storico del paese venne investito dall'ultima alluvione. Il disastroso evento provoc\u00f2 una vittima e in poche ore il torrente invase di detriti la chiesa arcipretale di S. Stefano."}
{"id": "4173423", "revid": "125989981", "url": "https://it.wikipedia.org/wiki?curid=4173423", "title": "Laura Berlin", "text": "Biografia.\nLaura \u00e8 nata e cresciuta a Berlino. All'et\u00e0 di 15 anni \u00e8 stata scoperta da un'agenzia di modelle e ha lavorato nel corso di formazione come modella. Due anni pi\u00f9 tardi entra a far parte dell'agenzia VIVA models, tra gli altri marchi di moda per cui sfila ci sono: \"Hugo Boss\", \"Balenciaga\", \"Michalsky\" e \"Fornarina\". Attualmente lavora per la \"IMG Models\" ed \u00e8 un'assidua frequentatrice di Parigi e Milano. Gi\u00e0 all'et\u00e0 di diciassette anni, \u00e8 apparsa sulla copertina dell'edizione italiana di \"Elle\". Inoltre \u00e8 apparsa in numerosi editoriali e campagne seguite in prestigiose riviste di moda.\nInizia a recitare frequentando la teatro scuola e coaching privati, tra le prime esperienze di recitazione, c'\u00e8 stato il ruolo di \"Biancaneve\" nell'omonimo film tv andato in onda su ARD diretto da Thomas Freundner. Cos\u00ec ha fatto il suo debutto come attrice in televisione e ha recitato con grandi attori tedeschi: come Sonja Kirchberger, Jaecki Schwarz, Martin Brambach e J\u00f6rg Sch\u00fcttauf. Inoltre lavora con un'agenzia che agiscene nel campo cinematografico, infatti ci sono stati altri progetti cinematografici e televisivi. Nel 2012 \u00e8 stata scelta per interpretare Charlotte Montrose nella trasposizione cinematografica di \"Red\", primo capitolo della \"Trilogia delle gemme\" di Kerstin Gier, nelle sale tedesche dal 14 marzo 2013 con il titolo \"Ruby Red\". Nel 2013 viene scelta per interpretare Ingrid nel film \"Sapore di te\" diretto da Carlo Vanzina."}
{"id": "4173428", "revid": "834", "url": "https://it.wikipedia.org/wiki?curid=4173428", "title": "Sant'Arcadio di Cesarea di Mauritania", "text": ""}
{"id": "4173432", "revid": "6923", "url": "https://it.wikipedia.org/wiki?curid=4173432", "title": "Ferrovia Lucera-Foggia", "text": ""}
{"id": "4173448", "revid": "461628", "url": "https://it.wikipedia.org/wiki?curid=4173448", "title": "D\u00f3mkirkjan", "text": "La D\u00f3mkirkjan (in italiano: \"Chiesa cattedrale\") \u00e8 il principale luogo di culto luterano di Reykjav\u00edk, sede del Vescovo d'Islanda e chiesa madre della Chiesa d'Islanda.\nStoria.\nDurante il terremoto del 1785, venne completamente distrutta la cattedrale di Sk\u00e1lholt e, in seguito a questo evento, la sede vescovile venne spostata a Reykjav\u00edk.\nLa costruzione della cattedrale cominci\u00f2 nel 1787 nell'area dell'Austurv\u00f6llur, non lontano dalla sede dell'Althing, il Parlamento nazionale islandese. La costruzione si protrasse per nove anni e, nel 1796, la nuova chiesa venne solennemente consacrata. L'edificio sub\u00ec, nel corso del XIX secolo, molti interventi di restauro a causa di cedimenti strutturali.\nNel 1874 vi fu firmata la costituzione del Regno d'Islanda e, fino al 1881, ospit\u00f2 l'archivio dell'Althing.\nDal 1845, ogni anno, il giorno dell'apertura dei lavori del Althing, vi viene celebrata una funzione alla quale partecipano tutti i membri del parlamento.\nDescrizione.\nEsterno.\nLa D\u00f3mkirkjan sorge nel centro storico della citt\u00e0 di Reykjav\u00edk, nell'Austurv\u00f6llur, nei pressi dalla sede dell'Althing.\nL'edificio, di modeste dimensioni, all'esterno si presenta in un sobrio stile neoromanico caratterizzato dalla copertura a spioventi e dalla torre campanaria, la quale, su ognuno dei quattro lati, ha una bifora ed un quadrante l'orologio.\nLa facciata della chiesa \u00e8 a capanna ed \u00e8 preceduta da un atrio anch'esso con tetto a spiovente, che presenta, sul davanti, tre portali con lunetta e un piccolo rosone circolare.\nInterno.\nL'interno della chiesa \u00e8 a tre navate con semplice soffitto a cassettoni bianco.\nLe due navate laterali, separate da quella centrale tramite dei pilastri alternati quadrangolari ed ottagonali, sono sormontate dal matroneo, con ringhiera in ferro battuto, che continua anche a ridosso della controfacciata formando la cantoria sulla quale si trova l'organo a canne.\nIn fondo alla navata centrale, vi \u00e8 l'abside quadrangolare, coperta anch'essa da soffitto a cassettoni. Essa \u00e8 interamente occupata dal presbiterio, che ospita, appoggiato alla parete fondale dell'abside, l'altare, cinto da balaustra dorata, con, all'interno dell'ancona, un dipinto raffigurante la \"Risurrezione di Ges\u00f9\".\nAl centro del presbiterio, vi \u00e8 il \"fonte battesimale\", pregevole scultura realizzata con un unico blocco di marmo da Bertel Thorvaldsen; essa presenta, sulle quattro facce, degli altorilievi con il \"Battesimo di Cristo\", \"Cristo che benedice i bambini\", i \"Tre geni\" e la \"Madonna con il Bambino e San Giovanni Battista\".\nA ridosso dell'arco absidale, vi \u00e8 il pulpito ligneo scolpito e dorato.\nSul prolungamento del matroneo in controfacciata, si trova l'organo a canne Karl Schuke \"opus 405\" costruito nel 1985 su progetto di Marteinn H. Fridriksson. Lo strumento, a trasmissione mista, meccanica per i manuali e il pedale, elettrica per i registri, dispone di 33 registri, dei quali 31 reali. La sua consolle, posta al centro della cantoria, ha tre tastiere di 61 note ciascuno ed una pedaliera concavo-radiale di 30."}
{"id": "4173449", "revid": "729019", "url": "https://it.wikipedia.org/wiki?curid=4173449", "title": "Castello di Framlingham", "text": "Il castello di Framlingham sorge nei pressi dell'omonima cittadina del Suffolk. La costruzione originaria doveva essere un Motte e bailey costruito dai Normanni attorno al 1148 e poi distrutto da Enrico II d'Inghilterra dopo la Rivolta del 1173-1174. Venne quindi ricostruito da Roger Bigod, I conte di Norfolk (morto nel 1107) e, a differenza dei costumi dell'epoca, non venne costruito con un Maschio (architettura) centrale, ma con un Muro di cortina per difendere il centro del castello. A dispetto di tali misure esso venne nuovamente conquistato nel 1216 ad opera di Giovanni d'Inghilterra e a partire dalla fine del XIII secolo Framlingham divenne una dimora lussuosa circondata da un grosso parco usato per la caccia.\nNel corso del XV e XVI secolo esso venne usato dalle famiglie Howard e Mowbray, due laghetti artificiali vennero costruiti nei pressi, vennero aggiunti altri giardini e costruite altre parti, convertendo quelle vecchie in ali per gli ospiti. Con cos\u00ec tanta gente da mantenere, fra abitanti e servitori, cibo ed altri beni, anche di lusso, vennero fatti arrivare da tutta l'Inghilterra.\nAlla met\u00e0 del XVII secolo l'ultimo proprietario Theophilus Howard, II conte di Suffolk (13 agosto 1584-3 giugno 1640) cadde in gravi dissesti finanziari e il castello segu\u00ec la sua sorte venendo venduto a Robert Hitcham (morto nel 1636) nel 1635.\nDopo la sua morte esso venne venduto al Pembroke College (Cambridge) e alcune parti furono abbattute perch\u00e9 potesse essere trasformato in un alloggio per i poveri, tale uso venne mantenuto fino al 1839. Durante la seconda guerra mondiale l'esercito britannico lo us\u00f2 come base in vista di una possibile invasione nazista. Attualmente \u00e8 sotto la custodia dell'English Heritage ed \u00e8 visitabile.\nI Bigod.\nLa popolazione di Framlingham nel Suffolk crebbe rapidamente dopo la Conquista normanna dell'Inghilterra arrivando a raccogliere circa 600 anime trasformandosi da gruppo di case a villaggio e pian piano divenne un centro piuttosto importante. Framlingham ricadeva sotto la giurisdizione di Ugo d'Avranches che a sua volta lo diede a Roger Bigod, I conte di Norfolk allorch\u00e9 questi ricevette la carica di sceriffo del Suffolk e del Norfolk. Il nucleo originario del castello doveva essere un Motte e bailey, nella met\u00e0 settentrionale del cortile interno della costruzione attuale.\nIl primo dato storico certo risale al 1148, tuttavia vi sono diverse ipotesi, la prima lo vuole costruito da Roger Bigod sul modello di un castello che la famiglia aveva presso Eye (Suffolk), la seconda lo vuole costruito da suo figlio Hugh Bigod, I conte di Norfolk ai tempi dell'Anarchia (storia inglese) l\u00e0 dove gi\u00e0 sorgeva un antico Maniero sullo stile di uno che i Bigod avevano a Bungay. La terza ipotesi vuole che vi fossero due castelli originali, il pi\u00f9 antico costruito nel tardo XI secolo e demolito nel 1160 da Hugh per far posto ad un solo edificio pi\u00f9 grande. Alcuni storici sostengono che sul sito poteva esistere un castello degli Anglo-sassoni e per l'epoca era piuttosto comune il riutilizzo di strutture preesistenti.\nIn ogni caso nel XII secolo i Bigod dominavano il Suffolk, detenevano il titolo di Conti di Norfolk ed oltre al castello di Farmlingham possedevano anche quelli di Bungay, Clevedon e Thetford. Attorno al 1160 si cominci\u00f2 la costruzione di mura di pietra vere e proprie ed in quel periodo si segnarono molte tensioni fra i Bigod e la corona. Durante il periodo dell'Anarchia Hugh Bigod era stato fra i baroni che quando Stefano I d'Inghilterra era stato catturato si era prontamente schierato contro di lui e in tutto quel periodo cambi\u00f2 bandiera diverse volte. Quando alla fine al trono sal\u00ec Enrico II d'Inghilterra, figlio di Matilde d'Inghilterra (1102-1167) unica figlia legittima di Enrico I d'Inghilterra, cerc\u00f2 di ristabilire nel regno e anche nel Suffolk il potere regio. Questo signific\u00f2 che i castelli dei Bigod vennero confiscati dalla corona nel 1157 e solo nel 1166 riebbero quello di Framlingham e Bungay dietro il pagamento di 666\u00a3.\nHugh si un\u00ec poi alla Rivolta del 1173-1174 organizzata da alcuni dei figli di Enrico, Enrico il giovane, Riccardo e Goffredo, il tentativo di spodestare il re fu vano ed egli in risposta ordin\u00f2 che i castelli dei Bigod fossero distrutti, tutte le fortificazioni vennero distrutte, anche se \u00e8 probabile che le costruzioni interne siano state solo puntellate.\nIl figlio di Hugh, Roger Bigod II conte di Norfolk (fra il 1144 e il 1150-1221) non ebbe mai il favore di Enrico che all'inizio gli neg\u00f2 sia le propriet\u00e0 che il titolo. Solo nel 1189 con la salita al trono di Riccardo I d'Inghilterra Roger rientr\u00f2 nelle grazie di un sovrano, le propriet\u00e0 gli vennero restituite insieme al contado e il castello di Framlingham venne ricostruito e completato nel 1213, mancava il Maschio (architettura) centrale com'era d'uso allora e al suo posto venne costruito un Muro di cortina. Vennero realizzate anche delle postazioni di guardia date in mano ai baroni locali che ricevevano delle terre in cambio della protezione del feudo.\nDa residenza di lusso a prigione.\nNel 1215 scoppi\u00f2 la Prima guerra dei baroni che vedeva i nobili contrapposti al re Giovanni d'Inghilterra, Roger ader\u00ec al partito dei rivoltosi avendo avuto modo di questionare con lui circa le sue richieste sulla quantit\u00e0 di uomini che voleva fossero arruolati.\nLe truppe regie si misero in marcia e circondarono le terre intorno al castello il 12 marzo ed il re arriv\u00f2 il giorno seguente, ed il 14 venne inviato un messaggio a Roger che, forse ricordandosi di quanto era avvenuto al Castello di Rochester (che era finito in mano alla corona), acconsent\u00ec a che la sua guarnigione si arrendesse senza combattere, da l\u00ec i soldati marciarono verso l'Essex. Framilingham rimase quindi in mano ai Bigod e dopo che gli ebbe succeduto suo figlio Ugo Bigod, III conte di Norfolk il castello and\u00f2 in mano a suo nipote Roger Bigod, IV conte di Norfolk (1209circa-1270).\nAttorno al 1270 venne costruito un grosso parco usato per la caccia e bench\u00e9 le prime menzioni risalgano a quel periodo pu\u00f2 darsi che sia stato realizzato anche prima di quella data. Il parco si estendeva per circa 243 ettari e 3\u00a0km di lunghezza a nord del castello e venne aggiunto anche un sistema di argini e fossi, comune in Inghilterra, ma non nel Suffolk, perch\u00e9 gli animali potessero entrarvi facilmente, ma non lasciarlo con altrettanta facilit\u00e0. Venne anche realizzato un casino di caccia e pi\u00f9 tardi attorno ad esso venne posto un piccolo giardino. All'epoca per\u00f2 tali parchi non venivano usati solo a scopo ricreativo, tanto che nel 1385 vennero costruite al suo interno delle carbonaie. Quattro altri piccoli parchi vennero costituiti in zone adiacenti al castello per ampliare il territorio di caccia.\nQuando nel 1270 Framlingham and\u00f2 a Roger Bigod, V conte di Norfolk (circa 1245-prima del 6 dicembre 1306) vennero apportate altre migliorie che lo resero ancora pi\u00f9 lussuoso. Bench\u00e9 i Bigod fossero ancora molto ricchi ora avevano la possibilit\u00e0 di farsi prestare del denaro dagli ebrei che erano giunti a Bungay e dopo la loro espulsioni arrivarono i mercanti italiani e prima che il secolo finisse Roger era pesantemente indebitato con Edoardo I d'Inghilterra. Quel che ne venne fu che Roger guid\u00f2 la rivolta dei baroni contro il re che voleva imporre nuove tasse per finanziare le proprie guerre in Francia. Edoardo assedi\u00f2 il castello e per porvi fine Roger dovette assicurare che alla sua morte esso sarebbe andato alla corona, cosa che puntualmente avvenne.\nFramlingham venne quindi convertita in una prigione costruita probabilmente nell'angolo nord-occidentale del Cortile Basso, l\u00ec vennero detenuto sia dei Bracconieri, che, a partire dal XV secolo dei comuni dissidenti religiosi inclusi i seguaci dei Lollardi.\nAncora una dimora lussuosa.\nEdoardo II d'Inghilterra don\u00f2 il castello al fratello Tommaso di Brotherton nuovo conte di Norfolk. A quel tempo il castello era solo parzialmente arredato e non \u00e8 chiaro se fosse perch\u00e9 fosse usato solo in alcune delle sue parti o perch\u00e9 gli arredi e tutte le altre suppellettili viaggiassero di castello in castello al seguito del padrone. In ogni caso Framlingham continuava a prosperare e alla morte di Tommaso nel 1338 e alla sua morte and\u00f2 alla moglie Mary e nel 1362 pass\u00f2 alla famiglia de Ufford.\nWilliam de Ufford, II conte di Suffolk tenne il castello durante la Rivolta dei contadini del 1381 giacch\u00e9 buona parte di essa si tenne nelle vicinanze e da lui il castello fin\u00ec nelle mani di Thomas de Mowbray, I Duca di Norfolk (22 marzo 1366-22 settembre 1399) e la famiglia lo us\u00f2 come centro del proprio potere per tutto il XV secolo.\nAll'epoca entro le mura di Framlingham vivevano 83 persone e questo gli permetteva di giocare un ruolo importante nell'economia della regione, grandi quantit\u00e0 di cibo e bevande venivano acquistate per provvedere agli abitanti e nel corso del XIV secolo vennero importati beni di lusso anche da pi\u00f9 lontano, vino dalla Francia, selvaggina dal Northamptonshire e spezie dall'Estremo Oriente dopo che erano passate per Londra e il sale venne procurato ad una famosa fiera che si teneva presso Cambridge. Tutte queste spese venivano sostenute grazie al lavoro costante dei molti servi della gleba che lavoravano nelle terre di pertinenza del castello. L\u00ec, gi\u00e0 dal XII secolo, esisteva un Vigneto, ma nel corso del XIV secolo venne costruito un forno ed un mulino.\nDue grandi laghi artificiali vennero realizzati tramite lo sbarramento di un ruscello, uno di essi \u00e8 ancora visibile ed in origine era pi\u00f9 piccolo, perch\u00e9 di origine naturale, ma lo sbarramento lo aveva ingrandito tanto che vi si era potuto costruire, su un'isola, una Torre colombaia. I laghi vennero costruiti perch\u00e9 vi si potesse pescare, navigare, ma anche per la loro bellezza estetica, ed i primi documenti sulla loro esistenza risalgono al 1380. Altri vogliono che siano originari della prima met\u00e0 del XIV secolo, l'et\u00e0 in cui venne costruito il Cortile Basso ed altri ancora che siano stati gli Howard a costruirli nel XV secolo nel corso dei loro lavori di modernizzazione.\nI Tudor.\nNel 1476 il castello and\u00f2 a John Howard, I duca di Norfolk e fu lui probabilmente a iniziare le migliorie che andarono avanti per buona parte del Periodo Tudor. Furono realizzati eleganti lavori in Mattone, aggiunti camini ornamentali, i merli furono ridotti per dare una maggiore impressione di possanza alle mura e ovviamente sul cancello d'ingresso furono installate le insegne degli Howard. La Grande Camera risale probabilmente a questo periodo e venne costruita in modo che attraversasse il Cortile Interno cos\u00ec da collegare la Great Hall con la cappella e le sale del lato est del castello ed entro il 1524 si potevano contare entro le mura dell'edificio circa 29 stanze diverse. Il ponte levatoio venne rimpiazzato con uno in muratura, che esiste ancora, in una data compresa fra il 1524 e il 1547. Un altro grande giardino venne costruito nei pressi del Cortile Basso con diversi stagni ornamentali, sentieri, alberi da frutto, fontane ed erbari attorno al XVI secolo. Un altro giardino ornamentale venne fatto dentro la Corte e venne costruito un secondo ponte che oltrapassava il fossato permettendo l'accesso diretto per la Corte Interna. La torre adibita a prigione fu rivisitata e divenne una galleria entro la quale, passando, si potevano vedere i nuovi giardini sottostanti.\nIn quei secoli si andava combattendo la Guerra delle due rose che per molto tempo vide contrapposti gli York e i Lancaster che si battevano per il controllo del trono. John Howard era uno Yorkista e venne ucciso insieme a Riccardo III d'Inghilterra nella Battaglia di Bosworth Field che vide la consegna della corona al giovane Enrico Tudor nel 1485. L'erede di John, suo figlio Thomas Howard, II duca di Norfolk, si vede confiscate le propriet\u00e0, i titoli ed i propri diritti ereditari e venne spedito alla Torre di Londra.\nEnrico consegn\u00f2 Framlingham a John de Vere, XV conte di Oxford e solo dopo che Thomas si fu distinto alla Battaglia di Flodden del 1513 pot\u00e9 tornare nelle grazie del re Enrico VIII d'Inghilterra. Thomas torn\u00f2 a vivere a Framlingham passandovi molto tempo e dedicandosi ad abbellirlo ancora di pi\u00f9 con gli ori e le argenterie che aveva ottenuto dagli assedi che erano seguiti alla vittoria a Flodden. Il castello fu adornato con arazzi, velluti, metalli preziosi e lussuosa biancheria, entro le mura furono ammucchiate circa 100 armature complete e pi\u00f9 di 30 cavalli erano ricoverati nelle stalle.\nIl suo erede, Thomas Howard, III duca di Norfolk, visse poco a Framlingham preferendo stare a Stoke-by-Nayland prima e a Kenninghall dopo. Nel 1547 Thomas vide i suoi beni requisiti poich\u00e9 aveva appoggiato la candidatura di Maria, la figlia maggiore del re, per la successione e la sua esecuzione fu evitata solo perch\u00e9 il re mor\u00ec il giorno stesso in cui egli doveva essere ucciso e il nuovo sovrano Edoardo VI d'Inghilterra ne commut\u00f2 la pena in reclusione. Il sovrano decise di donare Framlingham proprio alla sorellastra Maria e fu l\u00ec che la principessa nel 1553, alla morte di Edoardo, mise insieme abbastanza uomini per poter marciare su Londra prendersi il trono e scacciare Jane Grey cugina del re che egli aveva designato quale sua erede. Per la lealt\u00e0 che gli aveva precedentemente dimostrato Maria fece rilasciare Thomas che mor\u00ec poco dopo nell'estate del 1554. Quando poi suo nipote Thomas Howard, IV duca di Norfolk venne condannato a morte nel 1572 per volere di Elisabetta I d'Inghilterra il castello fin\u00ec nelle mani della corona.\nGi\u00e0 del periodo in cui vi era vissuta Maria il castello aveva subito ben poche opere di manutenzione e il suo declino fu rapido, il Parco usato per la caccia si inselvatich\u00ec per la mancanza di cure attorno al 1580. Quando furono approvate severe leggi sui cattolici Framlingham divenne di nuovo una prigione che accolse, cattolici, preti e Recusant nel 1600 ce n'erano circa 40.\nLa lenta demolizione.\nNel 1613 re Giacomo I d'Inghilterra ridiede il castello al figlio dello sfortunato Thomas, Thomas Howard, I conte di Suffolk, esso per\u00f2 versava in condizioni tali che egli prefer\u00ec vivere a Audley End House. Suo figlio Theophilus Howard, II conte di Suffolk (13 agosto 1584-3 giugno 1640) cadde in gravi ambasce economiche e fu costretto a vendere sia gli edifici che il Parco a Robert Hitcham (morto 1636) nel 1635 insieme ad altre terre della famiglia. Il Parco venne smembrato e diviso in propriet\u00e0 pi\u00f9 piccole e quando Hitcham mor\u00ec l'anno seguente lasci\u00f2 tutto quanto al Pembroke College (Cambridge) con la clausola che gli interni venissero demoliti e vi fosse costruito qualcosa che potesse ospitare una casa per i poveri che avrebbe funzionato secondo i dettami della Poor Law di recente approvazione.\nCon il crollo del potere degli Howard il Suffolk and\u00f2 sotto il controllo di una piccola oligarchia di gentry protestanti e durante la Guerra civile inglese del XVII non gioc\u00f2 un ruolo di grande rilevanza e questo salv\u00f2 Framlingham dalla distruzione, cosa che non avvenne per parecchi altri castelli inglesi. Intanto l'attuazione delle volont\u00e0 di Hitcham si erano arenate negli scogli della burocrazia e i lavori non ebbero inizio che nel tardo decennio del 1650 e gli interni cominciarono ad essere demoliti.\nLa prima casa per i poveri, detta Red House, sorse l\u00e0 dove una volta c'era il Cortile Interno ed ospitava le famiglie povere, tuttavia essa non dimostr\u00f2 di funzionare adeguatamente per la malaccorta gestione dei fondi ad essa destinati e venne quindi chiusa e trasformata in un Pub. In quegli anni cess\u00f2 anche la manutenzione dei laghetti che pian piano furono riconvertiti in prato. Nel 1699 vi fu un altro tentativo di costruire una casa per i poveri e a questo scopo fu distrutta la Grande Camera, anche questa per\u00f2 fall\u00ec, un terzo tentativo venne fatto nel 1729 e questa volta a cadere fu la Great Hall, tuttavia l'Opposizione alla Poor Law crebbe sempre di pi\u00f9 e nel 1834 fu approvata la Poor Law (1834) che riformava il sistema preesistente, la casa di Framligham venne chiusa nel 1839 e gli abitanti furono trasferiti alla Workhouse di Wickham Market.\nIl castello continu\u00f2 ad essere usato per scopi diversi, gi\u00e0 durante l'epidemia di Peste del 1666 era servito come luogo di Quarantena per i pazienti infetti e durante le Guerre Napoleoniche era stato usato per immagazzinare gli equipaggiamenti e le provviste dei volontari locali. Dopo la chiusura della casa per i poveri fu usato per le esercitazioni militari, come sede della corte locale e persino come prigione e come luogo in cui si metteva la gente alla Gogna.\nQuando scoppi\u00f2 la seconda guerra mondiale fu costruito un Bunker che veniva usato come base per fronteggiare un'eventuale invasione nazista del paese, attualmente invece appartiene all'English Heritage ed \u00e8 aperto al pubblico."}
{"id": "4173454", "revid": "287204", "url": "https://it.wikipedia.org/wiki?curid=4173454", "title": "B\u00e9lgida", "text": ""}
{"id": "4173457", "revid": "15756", "url": "https://it.wikipedia.org/wiki?curid=4173457", "title": "Battaglia di Toroella", "text": "La battaglia di Torroella, nota anche come battaglia del fiume Ter, fu combattuta nel corso della Guerra della Grande Alleanza il 27 maggio 1694 lungo le rive ed i guadi del fiume Ter, in prossimit\u00e0 dell'importante citt\u00e0 catalana di Gerona, in Spagna.\nPreludio e forze in campo.\nNel 1694 il re di Francia decise di mettere sotto pressione il Fronte catalano, da lui ritenuto il pi\u00f9 debole, in modo da costringere la Spagna alla pace o almeno far s\u00ec che gli avversari indebolissero il fronte tedesco o Italiano per portarle aiuto.\nEsercito francese.\nL'Armata francese in Catalogna al comando di Anne Jules di Noailles poteva schierare all'incirca 24.000 uomini suddivisi in 59 squadroni di cavalleria (4/5.000 soldati a cavallo) e 30 battaglioni di fanteria veterani e ben equipaggiati con l'appoggio di truppe compresi della milizia e dalle forze mercenarie straniere; l'artiglieria era composta da una ventina di pezzi maneggiati da artiglieri e ufficiali esperti.\nEsercito spagnolo.\nLe forze spagnole, invece, al comando del Vicer\u00e9 e Capitano generale di Catalogna Juan Manuel Lopez Pacheco Acu\u00f1a Giron y Portocarrero, marchese di Villena, duca di Escalona potevano schierare 42 squadroni di cavalleria per un totale di 4.000 cavalieri e 19 tercio di fanteria riuniti in 30 battaglioni con l'ausilio di 8 cannoni e 400 micheletti; in totale circa 12/16.000 fanti.\nA differenza delle forze francesi, quelle spagnole erano state in gran parte reclutate solo l'anno precedente e di conseguenza avevano ben poca esperienza sul campo, salvo gli artiglieri.\nLa battaglia.\nI due eserciti erano separati dal fiume Ter e varie volte le truppe francesi, senza successi apprezzabili, avevano tentato di conquistarne i guadi di Verges, Ulla e Torroella, saldamente sotto il controllo degli spagnoli.\nIl 27 maggio, approfittando di una fitta nebbia sopra le rive del fiume, 2000 Dragoni francesi, seguiti da un gran numero di granatieri, riuscirono a guadare il fiume a Torroella de Montgr\u00ed senza che la fanteria spagnola, priva di trinceramenti e sotto tiro dell'artiglieria avversaria riuscisse ad opporsi.\nIl vicer\u00e9 allora decise di inviare la cavalleria spagnola ma questa, dopo una scarica di moschetto, venne caricata dai dragoni francesi ed \u00e8 costretta a retrocedere salvo uno squadrone di cavalleria del trozo di Rossellon, guidato da Fernardo de Toledo che per\u00f2 dopo una nuova carica \u00e8 costretto anch'esso a ritirarsi; Fernando de Toledo mor\u00ec sul campo.\nIl maresciallo francese, visto il successo del primo scontro e la conquista del guado di Torroella, ordina di attaccare nuovamente presso il guado di Verges ma qui la resistenza spagnola fu molto pi\u00f9 accanita e solo dopo ore di combattimenti i francesi ebbero la meglio respingendo il tercios di Amarillos e di Colorado e la cavalleria dell'Estremadura.\nDopo un breve contrattacco del tercio di Siviglia, respinto con forti perdite dai francesi, il vicer\u00e9 d'Escalona comand\u00f2 la ritirata fino a Gerona lasciando nelle mani dei francesi molti stendardi e parte delle salmerie.\nIn seguito il comandante spagnolo, lasciata un distaccamento nella citt\u00e0, ripieg\u00f2 con il grosso delle sue forze a Barcellona.\nConseguenze.\nSecondo la versione ufficiale gli spagnoli persero 2931 piedi e 324 a cavallo, tra morti, feriti e disertori, fonti francesi scrissero che le perdite avversarie ammontassero ad oltre 7.000 uomini tra morti feriti e dispersi mentre le perdite francesi ammontarono a soli 500 uomini.\nA seguito della sconfitta il comandante francese, Anne Jules di Noailles, pot\u00e9 iniziare, il 30 maggio, l'assedio della fortezza spagnola di Palam\u00f3s che si arrese ai francesi il 10 giugno mentre il 29 dello stesso mese cadde anche Girona.\nNonostante questi successi francesi il Duca di Noailles manc\u00f2 l'obbiettivo finale, Barcellona, dal momento che l'intervento della marina inglese sotto il comando di Edward Russell, I conte di Orford costrinse la flotta francese al comando dell'ammiraglio Anne Hilarion de Tourville a ritirarsi a Tolone, impedendo quindi l'assedio alla citt\u00e0."}
{"id": "4173462", "revid": "287204", "url": "https://it.wikipedia.org/wiki?curid=4173462", "title": "HD 29365", "text": "HD 29365 (HU Tauri) \u00e8 stella binaria a eclisse, pi\u00f9 precisamente una variabile Algol, situata nella costellazione del Toro, di magnitudine apparente 5,86 e assoluta 0,63. Il sistema stellare \u00e8 situato a circa 329 anni luce dalla Terra. \nOsservazione.\nSi tratta di una stella situata nell'emisfero celeste boreale; grazie alla sua posizione non fortemente boreale, pu\u00f2 essere osservata dalla gran parte delle regioni della Terra, sebbene gli osservatori dell'emisfero nord siano pi\u00f9 avvantaggiati. Nei pressi del circolo polare artico appare circumpolare, mentre resta sempre invisibile solo in prossimit\u00e0 dell'Antartide. La sua magnitudine pari a 5,85 la pone ai limiti della visibilit\u00e0 ad occhio nudo, e consente alla stella di essere scorta solo con un cielo buio sufficientemente libero dagli effetti dell'inquinamento luminoso.\nIl periodo migliore per la sua osservazione nel cielo serale ricade nei mesi compresi fra ottobre e aprile; da entrambi gli emisferi il periodo di visibilit\u00e0 rimane indicativamente lo stesso, grazie alla posizione della stella non lontana dall'equatore celeste.\nCaratteristiche fisiche.\nIl sistema \u00e8 composto da due stelle rispettivamente di classe spettrale B8V e F5III-IV, che ruotano attorno al comune centro di massa in un periodo di 2,0563 giorni. La principale \u00e8 quindi una stella bianco-azzurra di sequenza principale, avente una massa 4,43 volte quella del Sole, un raggio 2,6 volte superiore, ed una luminosit\u00e0 123 volte quella della nostra stella.\nLa secondaria, classificata come gigante o subgigante bianco-gialla, ha una massa del 14% superiore a quella solare, ma un raggio maggiore della compagna (3,2 R\u2299), mentre la luminosit\u00e0 \u00e8 8 volte quella del Sole.\nIl minimo primario si ha quando la stella gigante pi\u00f9 fredda eclissa la compagna calda e pi\u00f9 luminosa; durante l'eclissi la magnitudine della stella cala da +5,85 a +6,80.\nLa sua velocit\u00e0 radiale negativa indica che la stella si sta avvicinando al sistema solare.\nOccultazioni.\nPer la sua posizione prossima all'eclittica, \u00e8 talvolta soggetta ad occultazioni da parte della Luna e, pi\u00f9 raramente, dei pianeti, generalmente quelli interni.\nL'ultima occultazione lunare avvenne il giorno 8 settembre 2012."}
{"id": "4173465", "revid": "1573940", "url": "https://it.wikipedia.org/wiki?curid=4173465", "title": "Laterallus spiloptera", "text": "La schiribilla alipunteggiate (Laterallus spiloptera ()) \u00e8 un uccello della famiglia dei Rallidi originario delle regioni sud-orientali del Sudamerica.\nDescrizione.\nCon una lunghezza di 14-15\u00a0cm, la schiribilla alipunteggiate \u00e8 un rallide molto piccolo, dalla sommit\u00e0 della testa di colore nerastro; le regioni superiori sono di colore marrone-oliva scuro, striate di nero; delle sottili strisce bianche sono presenti sulle copritrici delle ali, e macchie dello stesso colore si trovano sulle remiganti e sulla coda; i lati della testa e le regioni inferiori sono grigio-ardesia scuro; la parte bassa dei fianchi e il sottocoda sono neri striati di bianco. L'iride \u00e8 rossa, il becco nerastro e le zampe di colore marroncino scuro. I sessi sono simili.\nDistribuzione e habitat.\nLa schiribilla alipunteggiate occupa un areale poco esteso, circoscritto all'Uruguay meridionale, all'Argentina settentrionale e al Brasile sud-orientale.\nSi incontra nelle pozze temporanee e in quelle di marea, nelle paludi, nei prati umidi e nelle praterie, sia umide che aride. In Argentina \u00e8 presente nelle zone dominate dalla graminacea \"Spartina densiflora\" (alta fino a 70\u00a0cm), tipica delle paludi salmastre. Vive anche nelle praterie umide di \"Spartina\", \"Juncus acutus\" e \"Paspalum\".\nBiologia.\nLe abitudini di questa specie sono quasi del tutto sconosciute.\nSi nutre di insetti, semi e piante acquatiche.\nLe abitudini riproduttive non sono state studiate.\nConservazione.\nLa \"IUCN Red List\" classifica \"Laterallus spiloptera\" come specie vulnerabile. Gli studiosi stimano la popolazione esistente tra i 2000 e i 10.000 esemplari. Sembra essere in diminuzione, a causa del prosciugamento delle zone umide per fare spazio a terreni agricoli e dell'impiego delle praterie come terreno da pascolo."}
{"id": "4173466", "revid": "59685769", "url": "https://it.wikipedia.org/wiki?curid=4173466", "title": "Via dell'Amore", "text": ""}
{"id": "4173467", "revid": "1494169", "url": "https://it.wikipedia.org/wiki?curid=4173467", "title": "Via dell'amore", "text": ""}
{"id": "4173469", "revid": "123861935", "url": "https://it.wikipedia.org/wiki?curid=4173469", "title": "Pasquale Poerio", "text": "Biografia.\nSindacalista e dirigente del PCI calabrese, Pasquale Poerio frequent\u00f2 il liceo classico dopodich\u00e9 si iscrisse alla facolt\u00e0 di Lettere e Filosofia dell'Universit\u00e0 degli Studi di Bari, ma non consegu\u00ec mai la laurea per dedicarsi a tempo pieno alla sua passione, la politica.\nSi schier\u00f2 a fianco dei contadini calabresi per strappare le terre incolte ai latifondisti e ridare dignit\u00e0 e sviluppo a livello sociale, culturale ed economico alla classe operaia e contadina.\nFu presidente regionale dell'Alleanza Nazionale dei Contadini della Calabria.\nNel 1963 fu eletto deputato e poi senatore nelle altre due legislature consecutive (V e VI) sempre tra le file del PCI, fu dirigente del partito in Calabria e a Crotone, sindaco e consigliere comunale di Isola di Capo Rizzuto e sindaco di Casabona; ha militato nel PDS dopo lo scioglimento del PCI.\nMor\u00ec a Catanzaro il 29 novembre 2002."}
{"id": "4173478", "revid": "3535", "url": "https://it.wikipedia.org/wiki?curid=4173478", "title": "Sconfinamento", "text": ""}
{"id": "4173482", "revid": "767487", "url": "https://it.wikipedia.org/wiki?curid=4173482", "title": "One Plus One", "text": "One Plus One (conosciuto anche come Sympathy for the Devil e distribuito con questo titolo voluto dai produttori negli Stati Uniti in una versione leggermente differente disconosciuta dal regista) \u00e8 un film del 1968 diretto dal regista francese Jean-Luc Godard. In Italia il film venne distribuito all'epoca con il titolo I Rolling Stones secondo Godard.\nTrama.\nLungo tutto il film, inframezzati da altre scene estemporanee, vengono mostrati i Rolling Stones in studio di incisione nel 1968 mentre lavorano ed elaborano diverse parti della loro celebre canzone \"Sympathy for the Devil\", seguendone la genesi completa dalle prime versioni abbozzate alla versione finale finita poi su disco. La dissoluzione di Brian Jones come uomo e musicista \u00e8 vividamente documentata dalle immagini che lo mostrano mentre si emargina progressivamente dalle sedute di registrazione e dai processi creativi della band perso tra droghe ed alcol.\nInseriti nel contesto del film sono presenti anche scene girate in esterni (un cimitero di auto) dove militanti armati delle Pantere Nere leggono stralci di testi rivoluzionari. Un gruppo di donne bianche, apparentemente rapite e vestite di bianco, vengono violentate ed infine giustiziate, il tutto fuori campo. Altri inserti vedono una giovane donna interpretata da Anne Wiazemsky scrivere ripetutamente sui muri slogan politici di stampo marxista sotto lo sguardo di ignari passanti allibiti.\nLa restante parte del film contiene forti messaggi politici che promuovono la necessit\u00e0 di una rivoluzione ed altre tematiche care a Godard. Una scena mostra una troupe televisiva mentre riprende in un bosco una donna vestita con abiti ottocenteschi, sempre interpretata dalla Wiazemsky, la quale a qualsiasi domanda, risponde sempre e solo \"si\" o \"no\". Si suppone che questa figura femminile sia da intendersi come una personificazione della democrazia liberale, una donna chiamata \"Eve Democracy\" (\"Eva Democrazia\").\nInfine, circa un quarto del film \u00e8 ambientato all'interno di una libreria per adulti dove sono in vendita fumetti, riviste porno e opuscoli di propaganda politica. Il proprietario della libreria, un giovane di estrema destra dalle simpatie naziste, legge ad alta voce estratti del \"Mein Kampf\" mentre i clienti (tra di loro anche una bambina) vanno e vengono acquistando qualcosa, non dimenticando prima di uscire di schiaffeggiare due capelloni maoisti tenuti in ostaggio nel negozio. Fatto ci\u00f2 alzano il braccio nel saluto nazista e poi escono dal locale (una satira dell'industria del divertimento, vista come un nuovo \"nazismo culturale\").\nNell'ultima scena seguiamo la Wiazemsky mentre corre sulla spiaggia imbracciando un fucile e viene prima ferita e poi falciata da una raffica di mitra. Il suo cadavere viene posizionato su una gru cinematografica per riprese aeree ed issato in alto verso il cielo azzurro mentre ai lati del macchinario sventolano due bandiere: una rossa (rappresentante il socialismo) ed una nera (l'anarchia).\nIl film.\nIl film \u00e8 costituito da cinque episodi slegati fra loro, uno dei quali, la ripresa di una serie di prove dei Rolling Stones in studio mentre registrano \"Sympathy for the Devil\" fa da leitmotiv all'intera opera. Si tratta di un affresco colorato, frammentario, e confuso, che per\u00f2 rispecchia l'epoca di forte fermento nel quale il film venne concepito. Girato quasi in contemporanea ai moti di rivolta studenteschi del maggio parigino, sul nascere dei grandi movimenti di protesta e del crollo degli ideali di pace &amp; amore degli anni sessanta. La voce fuori campo (Sean Lynch) che legge estratti di uno strampalato romanzo di fantapolitica sovrapponendosi alle immagini e spesso anche ai dialoghi, crea un'atmosfera straniante e surreale che non contribuisce di certo alla chiarezza complessiva della pseudo-trama.\nJean-Luc Godard si rec\u00f2 a Londra chiedendo ai Rolling Stones di poter filmare le fasi di lavorazione del loro nuovo album, quello che poi sarebbe diventato \"Beggars Banquet\". Stimando il regista francese per la sua reputazione di cineasta d'avanguardia, i membri del gruppo accettarono la proposta. Le riprese iniziarono nel giugno del 1968 agli Olympic Recording Studios filmando le prime fasi di lavorazione di una nuova canzone ancora provvisoriamente intitolata \"The Devil Is My Name\" e che poi si sarebbe evoluta in \"Sympathy for the Devil\". Lungi dal voler girare un mero film musicale sui Rolling Stones, Godard mischi\u00f2 le immagini della band in studio con argomenti politici di vario spessore e provocazioni pi\u00f9 o meno riuscite, realizzando un film sperimentale che riflettesse l'epoca di forti stravolgimenti del '68. Quando gli Stones visionarono il materiale rimasero alquanto perplessi. Godard e Mick Jagger arrivarono anche a scontrasi a distanza sulla stampa. Jagger disse di non avere idea di cosa significasse il film, mentre Godard si lament\u00f2 del fatto che quando lo studio inizi\u00f2 a interferire, gli Stones lo avevano lasciato solo in balia dei produttori senza dargli sostegno alcuno per la sua libert\u00e0 artistica. Jagger chiuse la questione liquidando Godard come un \"incompetente\". Keith Richards, che defin\u00ec il film \"un cumulo di stronzate\", nella sua autobiogafia del 2010 intitolata \"Life\" descrisse un curioso episodio capitato durante la lavorazione del film: \nDifferenti versioni.\nIl film debutt\u00f2 in prima assoluta al National Film Theatre di Londra il 20 novembre 1968. Godard aveva deciso di intitolare l'opera \"One Plus One\", ma il produttore Iain Quarrier reintitol\u00f2 il film \"Sympathy for the Devil\" senza l'autorizzazione del regista, per sfruttare l'appeal commerciale che la presenza nel cast dei Rolling Stones avrebbe garantito, ed enfatizzare la loro partecipazione alla pellicola. Il girato di Godard venne anche pesantemente rimaneggiato ed alterato al montaggio con l'introduzione della versione completa della canzone degli Stones nei titoli di coda (che il regista aveva omesso), un fermo immagine finale, e altre varie modifiche pi\u00f9 lievi. Un furioso Godard si present\u00f2 sul palco durante la prima, inveendo contro il produttore Quarrier ed esortando gli spettatori a lasciare la sala.\nEdizioni DVD\nIn Italia la 01 Distribution ha pubblicato due differenti versioni del film in DVD nella collana \"RaroVideo\" (entrambe in lingua originale con sottotitoli in italiano):\n(2006) 01 Distribution /RaroVideo su doppio DVD con due differenti versioni del film (entrambe in lingua originale con sottotitoli in italiano):"}
{"id": "4173491", "revid": "125919001", "url": "https://it.wikipedia.org/wiki?curid=4173491", "title": "Female Agents", "text": "Female agents (\"Femmes de l'ombre\"), noto in Italia anche come Fatal agents, \u00e8 un film del 2008 diretto da Jean-Paul Salom\u00e9.\n\u00c8 ispirato alla storia autentica di Lise de Baissac, agente del SOE britannico durante la Seconda guerra mondiale.\nTrama.\nLouise fa parte della resistenza francese; dopo aver assistito all'esecuzione del marito, anche lui partigiano, raggiunge il fratello a Londra, dove le viene proposto di entrare a far parte di una squadra dello \"Special Operations Executive\" (SOE), il servizio segreto voluto personalmente da Winston Churchill.\nLa sua prima missione sar\u00e0 quella di prendere contatto in Francia con un geologo britannico che era stato incaricato di studiare, sulla base delle sue conoscenze professionali, le fasi dello sbarco in Normandia. Data l'importanza delle informazioni da lui custodite, si deve provvedere a riportarlo in patria, prima che possa essere catturato dai Tedeschi.\nIl SOE organizza pertanto un commando di cui fanno parte quattro donne: Louise, la ballerina Suzy, Ga\u00eblle esperta in chimica ed esplosivi, la prostituta Jeanne. Paracadutate in Francia, raggiungono Maria Luzzato, un'ebrea italiana che le attende in una clinica, dove \u00e8 al momento ricoverato il geologo.\nLa missione prende il via, ma subito si complica. In seguito il gruppo decide di andare a Parigi invece che tornare a Londra, con una nuova missione: uccidere il colonnello Karl Heindrich, una delle figure chiave del controspionaggio nazista.\nDistribuzione.\nIl film non \u00e8 passato dalle sale cinematografiche italiane, ma da Ottobre 2011 \u00e8 stato distribuito in DVD."}
{"id": "4173494", "revid": "103703", "url": "https://it.wikipedia.org/wiki?curid=4173494", "title": "Real Udienza", "text": ""}
{"id": "4173496", "revid": "52120327", "url": "https://it.wikipedia.org/wiki?curid=4173496", "title": "Ram\u00f3n Moreno", "text": ""}
{"id": "4173497", "revid": "181699", "url": "https://it.wikipedia.org/wiki?curid=4173497", "title": "Dago (insulto)", "text": "Il termine Dago (pronuncia [dey-goh]), a volte italianizzato in D\u00e8go o Dego, \u00e8 uno degli epiteti spregiativi tra i pi\u00f9 utilizzati negli Stati Uniti d'America e in Canada per indicare una persona di origini latina, soprattutto italiana, spagnola o portoghese.\nEtimologia.\nL'uso del termine Dago ha origini incerte. Alcuni ritengono che derivi dalle espressioni inglesi \"They go\", tradotto in italiano \"[finalmente] se ne vanno\"; oppure \"until the day goes\", tradotto con \"fin che il giorno se ne va\", nel senso di \"lavoratore a giornata\". Secondo un'altra versione nacque all'inizio del XIX secolo tra gli ufficiali della marina mercantile inglese e statunitense, per apostrofare i marinai spagnoli e portoghesi, storpiando i nomi Diego e Diogo, molto diffusi tra la popolazione iberica.\nLa maggior parte ritiene per\u00f2 che l'epiteto derivi dall'inglese dagger (coltello) sulla scia dello stereotipo dell'italiano come popolo facile all'utilizzo del coltello, accoltellatore.\nUsi celebri.\nNella letteratura italiana il termine Dago, trasformato in Dego, comparve per la prima volta nel poemetto \"Italy\", composto da Giovanni Pascoli nel 1904, in cui si narrano le vicende di Ghita e Beppe, emigrati dalla Garfagnana negli USA.\nNel 1974, in occasione della 200 miglia di Daytona, la partecipazione di Giacomo Agostini alla competizione venne annunciata da alcuni giornali sportivi statunitensi unendo l'abituale pseudonimo \"Ago\" con Dago, coniando lo sprezzante appellativo \"Ago-Dago\" allo scopo di sottolineare, o meglio presupporre, le inferiori capacit\u00e0 del pilota italiano rispetto ai favoriti piloti USA."}
{"id": "4173519", "revid": "298229", "url": "https://it.wikipedia.org/wiki?curid=4173519", "title": "Stanley Vickers", "text": ""}
{"id": "4173520", "revid": "103703", "url": "https://it.wikipedia.org/wiki?curid=4173520", "title": "Manuel Amat y Yu\u00f1ent", "text": ""}
{"id": "4173522", "revid": "103703", "url": "https://it.wikipedia.org/wiki?curid=4173522", "title": "Manuel Amat y Yunyent", "text": ""}
{"id": "4173523", "revid": "22475", "url": "https://it.wikipedia.org/wiki?curid=4173523", "title": "Xv (software)", "text": "xv \u00e8 un visualizzatore di immagini shareware per X Window System. \u00c8 incluso in alcune distribuzioni Linux come Slackware e openSUSE.\nSupporta vari formati di file tra cui GIF, JPEG, TIFF, PBM, PGM, PPM e XPM."}
{"id": "4173524", "revid": "298229", "url": "https://it.wikipedia.org/wiki?curid=4173524", "title": "Donald Bragg", "text": ""}
{"id": "4173526", "revid": "298229", "url": "https://it.wikipedia.org/wiki?curid=4173526", "title": "William Nieder", "text": ""}
{"id": "4173531", "revid": "298229", "url": "https://it.wikipedia.org/wiki?curid=4173531", "title": "Richard Babka", "text": ""}
{"id": "4173533", "revid": "2099233", "url": "https://it.wikipedia.org/wiki?curid=4173533", "title": "Cadero", "text": "Cadero \u00e8 una frazione del comune italiano di Maccagno con Pino e Veddasca.\nStoria.\nCadero \u00e8 un piccolo centro abitato di antica origine, appartenente alla pieve di Val Travaglia. Era frazione del comune di Graglio con Cadero.\nNel 1877 divenne capoluogo del comune, che pertanto mut\u00f2 la propria denominazione in \"Cadero con Graglio\".\nIl comune di Cadero con Graglio venne soppresso nel 1928, e fuso ai comuni di Armio, Biegno e Lozzo, formando il nuovo comune di Veddasca.\nNel 2014 ha seguito le sorti di tutto il comune di Veddasca ed \u00e8 confluito nel nuovo comune di Maccagno con Pino e Veddasca.\nNel 2015 \u00e8 stata inaugurata la mostra permanente di mosaici, nata da un'idea di Claudio Gobbi e Gianpietro Pugni, realizzata con il supporto dell'Accademia delle belle arti Santa Giulia di Brescia ed il comune di Maccagno con Pino e Veddasca. \nLa mostra presenta circa 30 mosaici creativi realizzati a tema libero dagli studenti dell'accademia, 6 da Gianpietro Pugni ed uno di Claudio Gobbi. \nNel 2016 sono stati installati altri 20 mosaici con i nomi delle vie sempre realizzati da Gianpietro Pugni.\nMonumenti e luoghi d'interesse.\nA Cadero si trova la chiesa di San Silvestro, risalente al XII secolo.\nCollegamenti esterni.\nhttps://vogliadilagomaggiore.it/a-cadero-il-paese-dove-si-respira-larte/"}
{"id": "4173534", "revid": "123220738", "url": "https://it.wikipedia.org/wiki?curid=4173534", "title": "Cadero con Graglio", "text": "Cadero con Graglio o Graglio con Cadero (\"Cadee con Graj\" e \"Graj con Cadee\" in dialetto locale) \u00e8 stato un comune della Lombardia esistente dal 1798 al 1928 con vari nomi.\nStoria.\nStoricamente Cadero e Graglio appartenevano alla pieve di Valtravaglia ed erano spesso considerati congiuntamente col nome, registrato negli archivi storici dello Stato di Milano, di Cadero con Graglio inseriti poi nell'effimera Provincia di Varese.\nDurante il governo napoleonico nel 1798 viene istituito il comune di Graglio con Cadero, che univa ufficialmente i due enti, decisione mantenuta dopo la Restaurazione del Regno Lombardo-Veneto, registrato per\u00f2 sotto sotto per\u00f2 il nome di Graglio.\nNel 1877 avvenne il cambiamento di capoluogo comunale su decisione delle autorit\u00e0 del Regno di Sardegna e quindi il comune cambi\u00f2 nome in Cadero con Graglio, nome con il quale termina la propria esistenza nel 1928 con l'unione a Veddasca, un anno dopo la creazione della provincia di Varese."}
{"id": "4173536", "revid": "124600865", "url": "https://it.wikipedia.org/wiki?curid=4173536", "title": "Graglio", "text": "Graglio (\"Graj\" in dialetto locale) \u00e8 una frazione geografica del comune italiano di Maccagno con Pino e Veddasca posta sulla strada che scende a Maccagno.\nStoria.\nGraglio \u00e8 un piccolo centro abitato di antica origine, appartenente alla Pieve di Val Travaglia. Era sede di un comune autonomo, e vi apparteneva la frazione di Cadero.\nRegistrato nel 1751 come un borgo di 290 abitanti, nel 1805 raggiunse le 582 unit\u00e0. In et\u00e0 napoleonica, anno 1809, al Comune di Graglio venne aggregato il limitrofo Comune di Armio, che recuper\u00f2 l'autonomia nel 1816, in seguito all'istituzione del Regno Lombardo-Veneto. Nel 1821 fu eletto il primo Consiglio comunale.\nAll'unit\u00e0 d'Italia, anno 1861, il comune di Graglio con Cadero contava 681 abitanti. Nel 1877 mut\u00f2 la propria denominazione in \"Cadero con Graglio\".\nIl comune di Cadero con Graglio venne soppresso nel 1928, e fuso ai comuni di Armio, Biegno e Lozzo, formando il nuovo comune di Veddasca.\nNel 2014 ha seguito le sorti di tutto il comune di Veddasca ed \u00e8 confluito nel nuovo comune di Maccagno con Pino e Veddasca.\nMonumenti e luoghi d'interesse.\nAppena fuori dalla localit\u00e0 di Graglio si trovano due chiese: la chiesa dei Santi Gervaso e Protaso e la Chiesa di San Giuseppe."}
{"id": "4173537", "revid": "578661", "url": "https://it.wikipedia.org/wiki?curid=4173537", "title": "Graglio con Cadero", "text": ""}
{"id": "4173538", "revid": "1699140", "url": "https://it.wikipedia.org/wiki?curid=4173538", "title": "Lozzo (Maccagno con Pino e Veddasca)", "text": "Lozzo \u00e8 una frazione del comune italiano di Maccagno con Pino e Veddasca posta a met\u00e0 strada fra le due localit\u00e0 di Armio e Biegno.\nStoria.\nLozzo \u00e8 un piccolo centro abitato di antica origine, appartenente alla Pieve di Val Travaglia.\nRegistrato nel 1751 come un borgo di 225 abitanti, nel 1805 raggiunse le 246 unit\u00e0. In et\u00e0 napoleonica, anno 1809, il Comune di Lozzo fu soppresso e aggregato al limitrofo Comune di Biegno, recuperando l'autonomia nel 1816, in seguito all'istituzione del Regno Lombardo-Veneto.\nAll'unit\u00e0 d'Italia, anno 1861, Lozzo contava 315 abitanti. Il comune venne soppresso nel 1928, e fuso ai comuni di Armio, Biegno e Cadero con Graglio, formando il nuovo comune di Veddasca.\nNel 2014 ha seguito le sorti di tutto il comune di Veddasca ed \u00e8 confluito nel nuovo comune di Maccagno con Pino e Veddasca."}
{"id": "4173539", "revid": "986213", "url": "https://it.wikipedia.org/wiki?curid=4173539", "title": "Frederick Gordon-Lennox, IX duca di Richmond", "text": "Biografia.\nInfanzia ed educazione.\nFreddie Richmond, come era conosciuto, era figlio di Charles Gordon-Lennox, VIII duca di Richmond. Egli venne educato all'Eton College ed al Christ Church di Oxford.\nMatrimonio.\nLord Frederick spos\u00f2 Elizabeth Grace Hudson il 15 dicembre 1927, figlia del reverendo Thomas William Hudson e di sua moglie, Alethea Matheson, nonch\u00e9 sorella del vescovo Noel Baring Hudson. La coppia ebbe due figli.\nCarriera automobilistica.\nIl suo interesse nei confronti dell'ingegneria inizi\u00f2 all'universit\u00e0 e successivamente egli comp\u00ec un periodo di apprendistato presso la Bentley Motors. Egli inizi\u00f2 la propria carriera di pilota automobilistico nel 1929 quando prese parte alla JCC High Speed Trial. Nell'anno successivo egli divenne membro della squadra di Austin e vinse i Brooklands 500 Miles. Egli cre\u00f2 una propria squadra, i MG Midgets, nel 1931 e vinse la Brooklands Double Twelve, ma da questo momento in poi divenne pi\u00f9 coinvolto nella progettazione e nell'organizzazione sportiva pi\u00f9 che nelle vere e proprie corse.\nAscesa al ducato e seconda guerra mondiale.\nNel 1935, alla morte del padre, eredit\u00f2 il ducato di famiglia assieme alla residenza di Goodwood. Lo status delle finanze della famiglia lo costrinse per\u00f2 a dei sacrifici come la vendita delle propriet\u00e0 in Scozia, tra cui il Castello Gordon, e si stabil\u00ec a Goodwood presso Chichester. Durante la Seconda guerra mondiale egli disegn\u00f2, progett\u00f2, costru\u00ec e guid\u00f2 un proprio aereo che pose al servizio della Royal Air Force. Per un certo periodo di tempo egli fu di base a Washington, lavorando per il Ministero dell'Aviazione.\nDopoguerra.\nDopo la guerra si impegn\u00f2 per riabilitare la residenza di Goodwood House, e vi trov\u00f2 le potenzialit\u00e0 per creare un circuito automobilistico sfruttando le strutture ivi erette durante l'ultimo conflitto mondiale. Sulla propriet\u00e0 inoltre esisteva un grande ippodromo che faceva proprio al caso dello sport. Nacque cos\u00ec il Goodwood Circuit, uno dei pi\u00f9 grandi e famosi nel Regno Unito, ma che chiuse i battenti gi\u00e0 dal 1966 a causa degli eccessivi pericoli riscontrati nel tracciato delle corse, ed il percorso venne abilitato solo a club minori o per test privati.\nUltimi anni e morte.\nIl Duca divenne vice presidente del Royal Automobile Club, al quale era associato dal 1948.\nIl Duca apparve anche il 14 dicembre 1958 in un episodio della versione americana di \"What's My Line?\", prima di spegnersi il 2 novembre 1989.\nDiscendenza.\nDal matrimonio tra Lord Frederick e Elizabeth Grace Hudson nacquero:"}
{"id": "4173540", "revid": "125894052", "url": "https://it.wikipedia.org/wiki?curid=4173540", "title": "Marcus Denmon", "text": ""}
{"id": "4173541", "revid": "111373", "url": "https://it.wikipedia.org/wiki?curid=4173541", "title": "Locomotiva FFS Ae 6/6", "text": "Le locomotive Ae 6/6 delle Ferrovie Federali Svizzere sono una serie di locomotive elettriche, progettate negli anni cinquanta del XX secolo per uso universale.\nA causa del loro intenso utilizzo sulla ferrovia del Gottardo, vengono spesso soprannominate \"Gotthardlokomotiven\".\nStoria.\nNegli anni cinquanta, le Ferrovie Federali Svizzere necessitavano di sostituire le locomotive serie Ae 4/6, Ae 4/7 e Ce 6/8 II in servizio sulla ferrovia del Gottardo, non pi\u00f9 adeguate alle esigenze del traffico.\nLe FFS affidarono la progettazione della nuova locomotiva, che avrebbe dovuto avere rodiggio Co' Co', a un consorzio formato dalla SLM di Winterthur (per la parte meccanica) e dalla Brown Boveri (per la parte elettrica), a cui successivamente si sarebbe associata anche la Oerlikon. Nel 1952-53 furono consegnati i due prototipi, numerati 11401 e 11402, che iniziarono un ciclo di prove. La costruzione delle 118 macchine di serie, numerate da 11403 a 11520, inizi\u00f2 nel 1955 e si concluse nel 1966.\nInizialmente, le Ae 6/6 furono utilizzate sulle linee del Gottardo e del Sempione, alla testa di treni passeggeri e merci. Dopo il 1975, furono sostituite al traino dei merci dalle Re 6/6, che ne costituiscono l'evoluzione, ma con motori ben pi\u00f9 potenti.\nDivenute inadeguate anche al traino dei treni passeggeri, a causa della loro bassa velocit\u00e0 massima, e della mancanza degli impianti per il telecomando di treni navetta o il comando multiplo, ebbero un ultimo utilizzo al traino di treni merci sulle linee pianeggianti dell'altipiano, o per la manovra pesante nelle stazioni di smistamento.\nSecondo le attuali norme UIC, le Ae 6/6 sono state riclassificate nel gruppo Ae 610, con numeri Ae 610 401 \u00f7 520.\nQueste locomotive vennero ritirate dal servizio tra il 2002 e il 2013.\nNomi e stemmi.\nTutte le Ae 6/6 portano sulle fiancate un nome di battesimo: le prime 25 vennero battezzate tra il 1953 e il 1958 con i nomi e gli stemmi dei cantoni, le successive 25 con i nomi e gli stemmi delle capitali cantonali, mentre le altre portano i nomi e gli stemmi di localit\u00e0 elvetiche. Tutti gli stemmi vennero realizzati presso le officine FFS di Olten. Con la creazione del canton Giura, nel 1979, la locomotiva 11483 \"Porrentruy\" venne ribattezzata \"Jura\" in omaggio al nuovo cantone; i vecchi nome e stemma vennero montati sulla Re 4/4 II 11239.\nAll'accantonamento gli stemmi sono stati consegnati alla fondazione per il patrimonio storico delle FFS."}
{"id": "4173542", "revid": "119049794", "url": "https://it.wikipedia.org/wiki?curid=4173542", "title": "Locomotiva FFS Ae 610", "text": ""}
{"id": "4173547", "revid": "599013", "url": "https://it.wikipedia.org/wiki?curid=4173547", "title": "Indrek Rumma", "text": ""}
{"id": "4173553", "revid": "22475", "url": "https://it.wikipedia.org/wiki?curid=4173553", "title": "Impact (carattere)", "text": "Impact \u00e8 un carattere creato nel 1965 da Geoffrey Lee e realizzato dalla fonderia Stephenson Blake. I suoi tratti spessi, gli spazi tra le lettere compressi e la sua controforma interna minima sono particolarmente tesi, come suggerisce il nome, per \"impattare\". Il font ha un'altezza x che raggiunge quasi i tre quarti della linea principale. Le sembianze sono principalmente destinate a titoli ed il carattere ha un utilizzo limitato nelle applicazioni di testo. Le stesse portano a comparare Impact con caratteri simili, come l'Haettenschweiler, il Compacta della Letraset, e l'Helvetica Inserat.\nNel luglio 2010 la Ascender Corporation introdusse una versione di Impact avanzata. Includeva funzionalit\u00e0 OpenType estese, progettate da Terrance Weinzierl e Steve Matteson. Impact fa parte dei Core fonts for the Web ed \u00e8 incluso in Mac OS X Tiger.\nUtilizzo.\nImpact \u00e8 utilizzato nel logo del sito IMDb e della catena di ristoranti Wok to Walk. C'\u00e8 stato inoltre un uso intensivo nei meme e nelle macro image su internet "}
{"id": "4173555", "revid": "986213", "url": "https://it.wikipedia.org/wiki?curid=4173555", "title": "Nicholas Gordon-Lennox", "text": "Biografia.\nNicholas Gordon-Lennox era il figlio pi\u00f9 giovane di Frederick Gordon-Lennox, IX duca di Richmond e di sua moglie, Elizabeth Grace Hudson. Cresciuto nella residenza di famiglia a Goodwood House per poi seguire il fratello maggiore Charles negli Stati Uniti durante la Seconda Guerra mondiale. Egli fece ritorno in Inghilterra nel 1944 per frequentare l'Eton College e successivamente vinse il premio scolastico per la lettura di storia al Worcester College di Oxford.\nDopo il diploma ed il servizio militare nel King's Royal Rifle Corps, ader\u00ec al Ministero degli Affari Esteri nel 1954 e divenne Segretario Privato dell'ambasciatore inglese negli Stati Uniti, Sir Harold Caccia nel 1957, venendo anche insignito del grado di Luogotenente dell'Ordine Reale Vittoriano. Trasferito in Cile nel 1961 come secondo e poi come primo segretario a Santiago, nel 1963 torn\u00f2 ancora una volta in Inghilterra per divenire nuovamente segretario privato di Sir Caccia che ora era divenuto Sottosegretario per gli Affari Esteri. Nel 1966 si spost\u00f2 a Madrid come capo della cancelleria.\nDopo un breve periodo nel Cabinet Office dal 1971 al 1973, egli venne posto a capo del reparto stampa degli Affari Esteri del Commonwealth e poi fu a capo del North American Department nel 1974, prima di divenire Consigliere a Parigi nel 1975 ed ottenere il grado di Commendatore dell'Ordine di San Michele e San Giorgio nel 1978.\nNel 1979 divenne assistente sottosegretario al Foreign Commonwealth Office ed infine venne nominato ambasciatore britannico in Spagna, incarico che mantenne dal 1984 al 1989, ottenendo la gran croce dell'Ordine di Isabella la Cattolica nel 1986. Promosso nelle altre onorificenze britanniche, fu quindi presidente della BBC dal 1990 sino al suo ritiro nel 1998. Mor\u00ec nel 2004 a 73 anni di et\u00e0."}
{"id": "4173563", "revid": "196390", "url": "https://it.wikipedia.org/wiki?curid=4173563", "title": "AMFTE (Bergamo)", "text": ""}
{"id": "4173564", "revid": "179980", "url": "https://it.wikipedia.org/wiki?curid=4173564", "title": "Gabriel Vasconcellos Ferreira", "text": ""}
{"id": "4173565", "revid": "532808", "url": "https://it.wikipedia.org/wiki?curid=4173565", "title": "AMT (Verona)", "text": ""}
{"id": "4173566", "revid": "599013", "url": "https://it.wikipedia.org/wiki?curid=4173566", "title": "Marek Noormets", "text": ""}
{"id": "4173567", "revid": "986213", "url": "https://it.wikipedia.org/wiki?curid=4173567", "title": "Bernard Gordon-Lennox", "text": "Biografia.\nGordon-Lennox era il figlio terzogenito di Charles Gordon-Lennox, VII duca di Richmond e della sua prima moglie, Amy Mary, figlia di Percy Ricardo, di Bramley Park, Guildford, nel Surrey. Charles Gordon-Lennox, VIII duca di Richmond ed il generale di brigata lord Esm\u00e9 Gordon-Lennox furono suoi fratelli maggiori.\nEgli venne educato a Eton per poi passare al Royal Military College di Sandhurst, raggiungendo il grado di Maggiore nelle Grenadier Guards prestando servizio nella Seconda guerra boera, in Cina e nella Prima Guerra mondiale ove venne ucciso in azione nel novembre del 1914 all'et\u00e0 di 36 anni. Egli venne sepolto nel Zillebeke Churchyard Commonwealth War Graves Commission Cemetery.\nNella vita privata Gordon-Lennox era appassionato come molti membri della sua famiglia di cricket e fu presente in una partita con il Middlesex contro il Gloucestershire nel 1903 in occasione della County Championship.\nGordon-Lennox spos\u00f2 Evelyn, figlia di Henry Loch, I barone Loch, nel 1907. La coppia ebbe due figli, il Tenente Generale Sir George Gordon-Lennox ed il Contrammiraglio Sir Alexander Gordon-Lennox. Lady Bernard Gordon-Lennox rimase vedova sinio alla sua morte nel giugno del 1944, all'et\u00e0 di 67 anni, quando un bombardiere V-1 colp\u00ec la Guards Chapel, Wellington Barracks."}
{"id": "4173573", "revid": "287204", "url": "https://it.wikipedia.org/wiki?curid=4173573", "title": "Fuerza Aerea Argentina", "text": ""}
{"id": "4173574", "revid": "1543377", "url": "https://it.wikipedia.org/wiki?curid=4173574", "title": "Omicron1 Cygni", "text": "Omicron1 Cygni (\u03bf1 Cygni, \u03bf1 Cyg/31 Cygni, 31 Cyg/V695 Cygni) \u00e8 un sistema stellare della costellazione del Cigno distante circa 600 anni luce dal sistema solare.\nOsservazione.\nLa sua posizione \u00e8 fortemente boreale e ci\u00f2 comporta che la stella sia osservabile prevalentemente dall'emisfero nord, dove si presenta circumpolare anche da gran parte delle regioni temperate; dall'emisfero sud la sua visibilit\u00e0 \u00e8 invece limitata alle regioni temperate inferiori e alla fascia tropicale. Essendo di magnitudine +3,96, la si pu\u00f2 osservare anche dai piccoli centri urbani senza difficolt\u00e0, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione nel cielo serale ricade nei mesi compresi fra fine giugno e novembre; nell'emisfero nord \u00e8 visibile anche per tutto l'autunno, grazie alla declinazione boreale della stella, mentre nell'emisfero sud pu\u00f2 essere osservata in particolare durante i mesi del tardo inverno australe.\nPer risolvere le componenti basta anche un potente binocolo: in realt\u00e0, la stella blu brillante a destra, 30 Cygni, non fa parte del sistema, essendo solo prospetticamente vicina a 31 Cygni: il sistema vero e proprio \u00e8 composto da quest'ultima e da una stella di 4a magnitudine posta molto vicina alla primaria.\nCaratteristiche fisiche del sistema.\n \u00e8 una binaria ad eclisse del tipo Algol formata da due componenti:\nDato che secondo le teorie evolutive le stelle di maggior massa evolvono pi\u00f9 rapidamente di quelle di minor massa, e che \u00e8 evidente che la gigante arancione \u00e8 in uno stato evolutivo pi\u00f9 avanzato, la sua minor massa attuale si deve ad un'enorme perdita di massa stellare nel corso della sua esistenza, lo stesso che \u00e8 avvenuto per il sistema di Algol, il prototipo delle binarie a eclisse.\n31 Cygni A \u00e8 a sua volta un complesso sistema stellare, senza tuttavia che esistano legami fisici tra le componenti (probabilmente sono tutte doppie ottiche): la componente Aa-B \u00e8 separata dalla primaria da 36,6\"; la componente Aa-C da 107\", mentre le componenti Aa-D e Aa-F rispettivamente da 337,5\" e da 43,2\"."}
{"id": "4173575", "revid": "1869172", "url": "https://it.wikipedia.org/wiki?curid=4173575", "title": "Sennar", "text": ""}
{"id": "4173579", "revid": "765851", "url": "https://it.wikipedia.org/wiki?curid=4173579", "title": "31 Cygni", "text": ""}
{"id": "4173580", "revid": "986213", "url": "https://it.wikipedia.org/wiki?curid=4173580", "title": "Alexander Gordon-Lennox (1825-1892)", "text": "Biografia.\nAlexander Gordo-Lennox era figlio quartogenito di Charles Lennox, V duca di Richmond e di sua moglie, lady Caroline Paget, figlia del Feldmaresciallo Henry Paget, I marchese di Anglesey. Charles Gordon-Lennox, VI duca di Richmond e lord Henry Lennox furono suoi fratelli maggiori e lord George Gordon-Lennox fu suo fratello minore.\nSin da giovane intraprese la carriera militare nell'esercito inglese raggiungendo il grado di capitano nelle Royal Horse Guards. Successivamente venne eletto membro del parlamento per la circoscrizione di New Shoreham nel 1849, rimanendovi sino al 1859.\nGordon-Lennox spos\u00f2 Emily, figlia di Charles Towneley, nel 1863. Alexander mor\u00ec nel gennaio del 1892 e la moglie mor\u00ec nel dicembre di quello stesso anno."}
{"id": "4173590", "revid": "599013", "url": "https://it.wikipedia.org/wiki?curid=4173590", "title": "Margus Metstak", "text": ""}
{"id": "4173593", "revid": "682976", "url": "https://it.wikipedia.org/wiki?curid=4173593", "title": "Alceo (disambigua)", "text": ""}
{"id": "4173598", "revid": "1305772", "url": "https://it.wikipedia.org/wiki?curid=4173598", "title": "Operazione Soberan\u00eda", "text": "L'operazione Soberania fu l'inattuato piano argentino di invasione delle isole Picton, Lennox e Nueva del Cile, nel corso della controversia del canale Beagle tra Argentina e Cile, che era sotto la mediazione del Vaticano.\nIl piano.\nEsso prevedeva una serie di operazioni contemporanee o collegate:\nLe forze in quel momento erano pesantemente sbilanciate a favore argentino, in quanto il Cile era sotto embargo per la dittatura di Augusto Pinochet, che prevedeva una guerriglia in stile montoneros.\nIl piano non fu attuato per la mediazione vaticana, ma nel 1982 l'allora presidente argentino Leopoldo Galtieri, nel 1978 comandante di un corpo d'armata dell'esercito argentino, si proponeva di rimetterlo in essere dopo la fine della guerra delle Falkland, motivo per cui durante il conflitto i cileni simpatizzarono, unica nazione sudamericana, con gli inglesi.\nIl piano fu definitivamente abbandonato per la sconfitta subita durante la suddetta guerra delle Falkland e la caduta della giunta militare argentina."}
{"id": "4173599", "revid": "3115", "url": "https://it.wikipedia.org/wiki?curid=4173599", "title": "Chiesa di Sant'Eusebio al Masero", "text": "La chiesa di Sant'Eusebio al Masero si trova in una zona isolata e boschiva nei pressi della frazione di Masero nel comune di Scarmagno. La chiesa \u00e8 stata edificata tra la fine del X e l'inizio dell'XI secolo.\nArchitettura.\nL'impronta dello stile romanico \u00e8 visibile soprattutto nell'abside semicircolare con la superficie suddivisa in tre campiture formate da paraste sormontate da coppie di archetti pensili debolmente aggettanti; la stessa decorazione \u00e8 presente sulle due pareti laterali.\nLa costruzione ha conosciuto nel tempo rifacimenti significativi a cominciare dal suo sopraelevamento avvenuto in epoca successiva.\nLa navata \u00e8 sormontata da un tetto a capriate (come gi\u00e0 doveva essere nella chiesa originale). Solo quasi impercettibili tracce rimangono degli affreschi che ricoprivano il catino absidale.\nPittura.\nSulla parete destra si conserva un affresco (2,68 x 1,56 m.) in forma di polittico con cinque riquadri: al centro riconosciamo una Madonna del latte (con il Bambino tutto avvolto in fasce); alla sinistra una figura di santo in veste di cavaliere (san Defendente?) e san Sebastiano; alla destra in abiti vescovili e sant'Antonio abate. L'affresco, che porta la data 1424, \u00e8 attribuito a Domenico della Marca di Ancona: la staticit\u00e0 delle figure e la attenzione minuziosa posta nella rappresentazione degli abiti della Madonna e di sant'Eusebio costituiscono elementi cardine per l'attribuzione a questo maestro portatore di una concezione arcaica dell'arte sacra che oper\u00f2 a lungo in Canavese."}
{"id": "4173600", "revid": "1573940", "url": "https://it.wikipedia.org/wiki?curid=4173600", "title": "Santuario della Madonna de' Monti", "text": "Il santuario della Madonna de' Monti \u00e8 posto nel comune di Casciana Terme Lari, nei pressi della localit\u00e0 di Sant'Ermo, in territorio storicamente legato anche a Lari (nel cui comune si trovava fino al XX secolo), Crespina e Santa Luce.\nStoria.\nDedicato alla Madonna , la . \nL'edificio attuale risale alla met\u00e0 del XIX secolo, quando dovette esser ricostruito dopo il terribile terremoto del 14 agosto 1846. La ricostruzione venne effettuata dai popoli delle Colline in ricordo delle vittime dell'evento e in ringraziamento dello scampato pericolo.\nSull'altare oggi troviamo una raffigurazione della Madonna addolorata, iconografia tanto cara ai Toscani (in ricordo del miracolo del XIII secolo che vide protagonisti dei nobili fiorentini a cui la Madonna si dimostr\u00f2 addolorata per l'egoismo dei governanti e le divisioni politiche che insanguinavano all'epoca la citt\u00e0 toscana).\nPosta su una collina, che potrebbe suggerire una antichit\u00e0 (precristiana, etrusca forse) del luogo di culto, vicino alla localit\u00e0 di Gello delle Colline che nel medioevo ospit\u00f2 importanti comunit\u00e0 di eremiti pisani dell'Ordine degli Eremiti di Sant'Agostino. Forse anche l'altra vicina localit\u00e0 di Sant'Ermo potrebbe aver derivato il suo nome da questa presenza eremitica (se non aver qualche legame con culti precristiani legati alla divinit\u00e0 di Hermes).\nLa presenza di ex-voto dimostra quanto la Madonna de'Monti (detta anche \"Madonnina dei Monti\") sia stata cara ai popoli delle Colline pisano-livornesi.\nA queste antiche tradizioni religiose se ne sono aggiunte altre di valore civile: negli ultimi cento anni, per esempio, fu scelta come sede di festeggiamento del Primo maggio, anche quando tale giorno non era riconosciuto dal calendario della Repubblica Italiana oppure era addirittura vietato (durante il regime mussoliniano).\nNel 2010 \u00e8 partita una campagna per il restauro del tetto e il successo dell\u00e0 iniziativa ha mostrato quanto attaccamento ci sia a questa chiesa delle Colline.\nPer il 25 aprile del 2012 \u00e8 stata organizzata una camminata della pace e dell'armonia che \u00e8 partita dalla frazione dell'Aiale (davanti ai resti di un rifugio dove durante la Seconda guerra mondiale furono uccise una decina di civili e militi USA) e si \u00e8 conclusa al santuario con il canto (guidato dal parroco di Lari) della preghiera mariana \"Dio vi salvi Regina\"."}
{"id": "4173604", "revid": "1573940", "url": "https://it.wikipedia.org/wiki?curid=4173604", "title": "Diplura (ragno)", "text": "Diplura \u00e8 un genere di ragni appartenente alla famiglia Dipluridae.\nCaratteristiche.\nQuesto genere si distingue da altri generi dei Diplurinae sprovvisti di organi liriformi a causa della presenza di uno di questi organi prolateralmente sulle gnathocoxae. Differisce dal genere Trechona , per avere una minore quantit\u00e0 di setole sull'organo liriforme stesso.\nDistribuzione.\nLe 20 specie note di questo genere sono diffuse in America meridionale, prevalentemente in Brasile che conta ben 11 endemismi. La sola \"D. macrura\" \u00e8 stata rinvenuta nell'isola di Cuba.\nTassonomia.\nStoria tassonomica.\nLe vicissitudini tassonomiche di questo genere sono molteplici, soprattutto perch\u00e9 nel corso dei decenni \u00e8 stato il \"deposito\" di ogni specie di Dipluridae che veniva scoperta. Nel 1985 l'aracnologo Raven suddivise in sottofamiglie i Dipluridae evidenziandone le caratteristiche specifiche.\nConsiderato un sinonimo anteriore di \"Thalerothele\" ; Harmonicon (vedi anche all'ultimo capoverso del paragrafo) (e di conseguenza anche di \"Pseudohermachura\" e di \"Prosharmonicon\" , a seguito di un lavoro di B\u00fccherl del 1962 (1962a) e \"contra\" un lavoro dello stesso Mello-Leit\u00e3o del 1947 (1947b), che consider\u00f2 quest'ultimo nome un sinonimo pi\u00f9 recente di \"Parathalerothele\" ).\n\u00c8 anche considerato sinonimo anteriore di \"Achetopus\" (a sua volta ritenuto sinonimo anteriore di \"Parathalerothele\" a seguito di uno studio di Schiapelli &amp; Gerschman del 1968 (1968b)).\nInoltre \u00e8 ritenuto sinonimo anteriore anche dei seguenti tre generi: \"Euharmonicon\" , \"Evagrella\" e \"Taunayella\" ; in totale 6 generi che un lavoro dell'aracnologo Raven del 1985 ha ridefinito come sinonimi e non generi effettivi.\nIn questo stesso lavoro, Raven ha anche trasferito al genere Linothele tutte le specie del genere Diplura ad eccezione di D. macrura e di altre due specie, spostate invece nel genere Rachias . Quest'ultima fase ha trovato disaccordo nella maggior parte degli altri aracnologi che continua ad attribuire a Diplura la ventina di specie elencate di seguito.\nVa segnalato infine che Diplura non \u00e8 sinonimo anteriore di Harmonicon , secondo un lavoro di Mar\u00e9chal &amp; Marty del 1998, \"contra\" lo studio citato prima di Raven del 1985.\nSpecie.\nAttualmente, a giugno 2012, si compone di 20 specie:"}
{"id": "4173605", "revid": "28592", "url": "https://it.wikipedia.org/wiki?curid=4173605", "title": "Chiesa di sant'Eusebio", "text": ""}
{"id": "4173607", "revid": "28592", "url": "https://it.wikipedia.org/wiki?curid=4173607", "title": "Chiesa di Sant'Eusebio (Vercelli)", "text": ""}
{"id": "4173608", "revid": "599013", "url": "https://it.wikipedia.org/wiki?curid=4173608", "title": "Black Sheep Boy", "text": "Black Sheep Boy \u00e8 il terzo album degli Okkervil River, pubblicato il 5 aprile 2005. Il titolo prende ispirazione dalla canzone \"Black Sheep Boy\" del cantante folk degli anni '60 Tim Hardin. L'album tratta della battaglia di Hardin contro la dipendenza da eroina e di vari fallimenti in amore di Sheff. La copertina dell'album \u00e8 opera del lavoro dell'artista William Schaff.\nL'album secondo Sheff.\nLa maggior parte delle canzoni dell'album sono state scritte nel febbraio del 2004 da Will Sheff, a Bloomington, Indiana. Sheff parlando del tema dell'album in una intervista del 2005 ha detto: \u00ab\"Black Sheep Boy\" \u00e8 un personaggio di fantasia che salta fuori qua e l\u00e0 all'interno dell'album. Nei testi delle canzoni, praticamente tutto ci\u00f2 che compare fra virgolette \u00e8 pronunciato dal Black Sheep Boy. Ritengo che molte delle canzoni pi\u00f9 sporche, ruvide, ottuse siano il prodotto del Black Sheep Boy.\u00bb"}
{"id": "4173610", "revid": "28592", "url": "https://it.wikipedia.org/wiki?curid=4173610", "title": "Cattedrale di Sant'Eusebio (Vercelli)", "text": ""}
{"id": "4173611", "revid": "499531", "url": "https://it.wikipedia.org/wiki?curid=4173611", "title": "Cane cinese Chongqing", "text": "Il cane cinese Chongqing o Chinese Chongqing Dog \u00e8 un cane di taglia media con un'origine molto antica, originario della citt\u00e0 di Chongqing in Cina ed \u00e8, certamente, uno dei cani pi\u00f9 rari e meno conosciuti al mondo.\nStoria.\nIl luogo di origine di questa razza \u00e8 nella citt\u00e0 di Chongqing in quella che era la regione orientale della provincia dello Sichuan in Cina.\nIl cane cinese Chongqing \u00e8 una razza molto antica, si pensa esistesse gi\u00e0 oltre 2000 anni fa, infatti, era gi\u00e0 presente sotto la dinastia Han in Cina; come dimostrato da diversi reperti archeologici scoperti dopo il 1987.&lt;ref name=\"urlChina: The Sleeping Dragon/History\"&gt;&lt;/ref&gt;\nPer la localizzazione montagnosa e l'isolamento della regione di origine questa razza \u00e8 stata da sempre isolata da contaminazioni con altre razze. Essa si caratterizza per il suo aspetto e temperamento unico dovuto ad una lunga selezione di allevamento funzionale naturale.\nIl cane di Chongqing si caratterizza per la nobilt\u00e0 di portamento, la lealt\u00e0 verso il proprietario, il coraggio e la eccellente capacit\u00e0 di combattente.\nI cani Chongqing nei luoghi di origine, in passato, sono stati usati per ostentare principalmente la classe sociale elevata del proprietario.\nAlla fine del XX secolo, per\u00f2, il numero di cani Chongqing \u00e8 progressivamente diminuito per motivi di natura politica che videro la quasi scomparsa di cani ritenuti un \"retaggio capitalistico\".\nSuccessivamente grazie il supporto di alcuni proprietari del cane Chongqing di zone rurali isolate, \u00e8 stata iniziata un'opera di recupero di questa razza.\nRilevante comunque il fatto che poche persone conoscono la razza nel mondo; esistono, infatti, in tutto il mondo due soli kennel della razza fuori dal territorio cinese.\nEssa \u00e8 molto rara anche in Cina dove viene considerata pi\u00f9 rara dello stesso panda.\nCaratteristiche.\nIl cane Chongqing somiglia vagamente ad un ipotetico incrocio tra un bulldog e un Thai Ridgeback (somiglianza puramente nelle forme poich\u00e9 il cane non deriva assolutamente da queste due razze).\nIl suo profilo \u00e8 inscritto in un quadrato; ed esso presenta come caratteristica unica una coda diritta (a canna di bamb\u00f9) e glabra, ha un colore del mantello uniforme con toni che vanno dal marrone rossiccio al mogano con un aspetto setoso e con peli sottili e corti.\nLa faccia \u00e8 caratteristicamente scura e presenta delle caratteristiche pieghe di pelle. Le orecchie hanno una attaccatura alta, sono di forma triangolare ed erette.\nUn'altra caratteristica particolare delle razza \u00e8 quella di possedere una lingua con macchie o chiazze di colore nero-bluastro sulla superficie, spesso ricoprendola tutta; caratteristica questa comune con la razza Chow Chow che probabilmente vanta lo stesso antenato.\nLa punta del naso (tartufo) \u00e8 sopraelevata rispetto alla radice del muso. Gli occhi sono scuri ed hanno le palpebre nere.\nIn origine la razza veniva utilizzata per la caccia al cinghiale e al coniglio; oggi invece \u00e8 utilizzata in Cina come cane da guardia e da compagnia.\nIl cane \u00e8 particolarmente longevo avendo un'aspettativa di vita anche di 18 anni, inoltre non manifesta alcuna peculiare patologia, fatte salve occasionali patologie cutanee a causa del pelo molto corto.\nLo standard di razza non \u00e8 attualmente riconosciuto da nessuna organizzazione cinologica internazionale.\nTemperamento.\nIl cane Chongqing sa essere molto protettivo ed affezionato alla sua famiglia e proprietari, un estraneo, in presenza del suo proprietario, \u00e8 accettato sia pur con circospezione. Il cane, se non adeguatamente addestrato, pu\u00f2 anche essere molto aggressivo con gli sconosciuti quando questi entrano nei \"confini\" delle propriet\u00e0.\nLe capacit\u00e0 di apprendimento della razza sono elevatissime, ed inoltre spesso viene usato come baby sitter o nella pet therapy."}
{"id": "4173616", "revid": "110730987", "url": "https://it.wikipedia.org/wiki?curid=4173616", "title": "Capo Spartel", "text": "Il Capo Spartel (in arabo \u0631\u0623\u0633 \u0633\u0628\u0627\u0631\u0637\u064a\u0644, traslitt. \"Ra's Sb\u0101r\u1e6d\u012bl\"; in francese \"Cap Spartel\", in spagnolo \"Cabo Espartel\") \u00e8 un capo della costa atlantica del Marocco settentrionale, situato 12\u00a0km ad ovest di Tangeri all'imbocco dello stretto di Gibilterra. Era anticamente chiamato promontorio Ampelusio."}
{"id": "4173621", "revid": "69794", "url": "https://it.wikipedia.org/wiki?curid=4173621", "title": "Polivinildenfluoruro", "text": ""}
{"id": "4173626", "revid": "92723", "url": "https://it.wikipedia.org/wiki?curid=4173626", "title": "Sk\u00e1lholtsd\u00f3mkirkja", "text": "La Sk\u00e1lholtsd\u00f3mkirkja (in italiano: \"cattedrale di Sk\u00e1lholt\") \u00e8 un luogo di culto luterano di Sk\u00e1lholt, in Islanda.\nStoria.\nSk\u00e1lholt, nel sud dell'Islanda, \u00e8 stato tra il 1056 e il 1785 una delle due sedi episcopali islandesi.\nIntorno all'anno 1000, fu costruita la prima chiesa, che aveva il nome di \"Gissurarkirkja hv\u00edta\" (in italiano: \"Chiesa bianca di Gizur\"), che rimase in piedi fino al 1082. Dopo di essa, ad esclusione dell'attuale, ce ne furono altre 10:\nNel 1956, in occasione del 900\u00ba anniversario della fondazione della soppressa diocesi di Sk\u00e1lholt, si \u00e8 dato inizio alla costruzione della dodicesima cattedrale; la nuova chiesa \u00e8 stata terminata sette anni dopo, nel 1963, ed inaugurata il 21 luglio dello stesso anno dal primo ministro Bjarni Benediktsson e dal vescovo d'Islanda Sigurbj\u00f6rn Einarsson.\nDescrizione.\nEsterno.\nLa cattedrale sorge su un'altura e domina sul villaggio di Sk\u00e1lholt.\nAll'esterno, l'edificio \u00e8 caratterizzato dal colore bianco dell'intonaco che copre interamente le pareti. La semplice facciata, a capanna, presenta, al centro, entro una strombatura, il portale e, sopra di esso, un finestrone rettangolare. In alto, vi \u00e8 un rosone circolare con croce.\nNel punto in cui si incontrano la navata centrale e il transetto, si innalza la torre campanaria, con tetto a spiovente, con tre finestre sui lati anteriore e posteriore e due sulle fiancate laterali.\nInterno.\nL'interno della chiesa, a croce latina, \u00e8 a tre navate separate da pilastri quadrangolari che sono la continuazione delle nervature in cemento che reggono il tetto.\nL'abside, che \u00e8 la continuazione della navata centrale oltre la crociera, accoglie il presbiterio, rialzato di alcuni gradini rispetto al resto della chiesa. In esso, si trova l'altare, costituito da un blocco di marmo chiaro poggiante su tre pilastri circolari. Sulla parete fondale, vi \u00e8 l'affresco \"Risurrezione di Cristo\", di Nina Tryggvad\u00f3ttir. Sotto l'arco trionfale, invece, sulla sinistra, vi \u00e8 il pulpito ligneo scolpito e dipinto, proveniente dalla chiesa precedente. Le vetrate policrome alle finestre sono opera di Ger\u00f0ur Helgad\u00f3ttir.\nNel braccio destro del transetto, si trova l'organo a canne TH. Frobenius og S\u00f8nner Orgelbyggeri \"opus 513\", costruito nel 1963. Lo strumento, a trasmissione meccanica, ha tre tastiere di 58 note ciascuna (di cui la terza aggiunta nel restauro del 2000) ed una pedaliera dritta di 30. Dispone di 17 registri."}
{"id": "4173633", "revid": "767487", "url": "https://it.wikipedia.org/wiki?curid=4173633", "title": "Vladislavs Kozlovs", "text": "Carriera.\nNazionale.\nHa esordito in nazionale nel 2010, collezionando 3 presenze."}
{"id": "4173635", "revid": "70217", "url": "https://it.wikipedia.org/wiki?curid=4173635", "title": "Quinta Colonna", "text": ""}
{"id": "4173639", "revid": "767487", "url": "https://it.wikipedia.org/wiki?curid=4173639", "title": "A braccia aperte (film)", "text": "A braccia aperte (\"John Goldfarb, Please Come Home!\") \u00e8 un film statunitense del 1965 diretto da J. Lee Thompson.\n\u00c8 un film commedia basato sul romanzo \"John Goldfarb, Please Come Home\" di William Peter Blatty del 1963 con protagonisti Shirley MacLaine, Peter Ustinov e Richard Crenna.\nTrama.\nL'ambasciatore statunitense John Goldfarb viene cacciato dal regno di Fawz a seguito di un incidente. Toccher\u00e0 alla giornalista Jenny Ericson, che doveva fare un servizio sull'harem del sultano per il suo giornale, cercare di risolvere il problema, con l'aiuto di un pilota poco affidabile e del principe Ammud.\nProduzione.\nIl film, diretto da J. Lee Thompson su una sceneggiatura di William Peter Blatty, fu prodotto da J. Lee Thompson e Steve Parker per Orchard Productions, Steve Parker Productions e Twentieth Century Fox Film Corporation e girato nei 20th Century Fox Studios a Century City e nella Edwards Air Force Base in California con un budget stimato in 4 milioni di dollari.\nDistribuzione.\nIl film fu distribuito negli Stati Uniti dal 24 marzo 1965 al cinema dalla Twentieth Century Fox e sulla ABC nel 1968 in televisione.\nAlcune delle uscite internazionali sono state:\nPromozione.\nLa tagline \u00e8: \"It's the happiest, wackiest, zaniest comedy you'll ever see!\".\nCritica.\nSecondo il Morandini\nil film \u00e8 \"una farsa esotica confezionata con mano greve\" e risulta uno dei passi falsi dell'intera carriera di Shirley MacLaine."}
{"id": "4173640", "revid": "46931", "url": "https://it.wikipedia.org/wiki?curid=4173640", "title": "John Goldfarb, Please Come Home!", "text": ""}
{"id": "4173659", "revid": "4106", "url": "https://it.wikipedia.org/wiki?curid=4173659", "title": "Bedmar", "text": ""}
{"id": "4173662", "revid": "88740", "url": "https://it.wikipedia.org/wiki?curid=4173662", "title": "Brian Reynold Bishop", "text": "\u00c8 stato \"Cifal\" (capo) della comunit\u00e0 di volap\u00fckisti e presidente dell'Accademia del Volap\u00fck.\nBiografia.\nBrian Bishop s'interessa alle lingue sin dall'infanzia. Dopo aver studiato francese, spagnolo e latino (pi\u00f9 tardi diverr\u00e0 sostenitore del movimento \"Latinitas Viva\") entra in contatto con le lingue artificiali come l'esperanto e il volap\u00fck. Comincia dunque una lunga corrispondenza con Arie de Jong, il quale aveva riformato in quegli anni la lingua di Schleyer, e con Johann Schmidt e F.L Kr\u00fcger, i precedenti \"Cifal\". Studia il volap\u00fck e diventa un collaboratore del \"Volap\u00fckagased : Z\u00e4nagased pro Volap\u00fckanef\"(il Giornale del Volap\u00fck: il principale giornale dei Volap\u00fckisti) dove pubblica molte traduzioni. Nel 1979, in occasione del centesimo anniversario dalla creazione del volap\u00fck, Brian Bishop scrive a radio e giornali per menzionare l'evento e riesce a far ricadere un po' di attenzione sull'avvenimento. Incoraggiato dal recente interesse, Bishop crea il \"Z\u00e4nab\u00fcr Volap\u00fcka\" dove conserva molti \"memorabilia\" del movimento volap\u00fck. Nel 1981 diventa vice-\"Cifal\" e \"Cifal\" due anni dopo (il primo gennaio 1984).\nIn questi anni Bishop \u00e8 impegnato nella riorganizzazione della \"Kad\u00e4m Volap\u00fcka\" (Accademia del Volap\u00fck) e del movimento volap\u00fckista per il quale ha promulgato alcuni decreti. La sua prima attivit\u00e0 ufficiale \u00e8 cominciata nel 2007. Egli \u00e8 inoltre uno dei partecipanti del gruppo di discussione che unisce la maggior parte degli odierni volap\u00fckisti."}
{"id": "4173665", "revid": "1745361", "url": "https://it.wikipedia.org/wiki?curid=4173665", "title": "Inferenza inconscia", "text": "Il principio della inferenza inconscia \u00e8 stato sviluppato nella seconda met\u00e0 dell'800 dal medico fisiologo e fisico tedesco Hermann von Helmholtz, esponente della corrente psicologica dello strutturalismo. Gli studi avrebbero influenzato la nascente psicologia scientifica sperimentale in varie sue branche, che vanno dalla psicoanalisi alla psicologia cognitiva.\nL'inferenza inconscia afferma che la nostra percezione retinica viene continuamente corretta tramite un procedimento creativo della nostra mente aggiungendo informazioni sulla base di ci\u00f2 che gi\u00e0 sappiamo di un oggetto visualizzato e dell'ambiente che lo circonda. Quindi la nostra percezione in generale \u00e8 influenzata e corretta dalla nostra esperienza pregressa, tramite un processo cognitivo inconscio.\nL'inferenza inconscia si concretizza tramite i fenomeni delle costanze percettive. Ne analizziamo tre tipi: costanza della forma, costanza della dimensione, costanza del colore. La costanza della forma determina che un oggetto circolare presente davanti a noi con inclinazione variabile, viene percepito sempre come un cerchio anche se via via sulla retina \u00e8 presente un'ellisse sempre pi\u00f9 deformato. La costanza della dimensione determina che se un oggetto sia allontana da noi in prospettiva, vedremo un oggetto pi\u00f9 lontano anche se nella retina avremo un oggetto di dimensione pi\u00f9 piccola. La costanza del colore determina che in una stanza con luce di intensit\u00e0 variabile vedremo oggetti sempre dello stesso colore, per via del fenomeno della riflettanza che ci dice che un oggetto particolare ha sempre lo stesso rapporto tra luce riflessa e luce assorbita. L'inferenza inconscia \u00e8 una dottrina empirista, anti-vitalista, materialista come il suo autore.\nBibliografia.\nVedi \"Enciclopedia Treccani, Voce: Percezione, Paragrafo 1.1 Prime teorie sulla percezione\"."}
{"id": "4173676", "revid": "599013", "url": "https://it.wikipedia.org/wiki?curid=4173676", "title": "Jurijs Kara\u0161ausks", "text": "Carriera.\nNazionale.\nTra il 1995 e il 1998 ha totalizzato 6 presenze in nazionale"}
{"id": "4173678", "revid": "149485", "url": "https://it.wikipedia.org/wiki?curid=4173678", "title": "Juris Kara\u0161ausks", "text": ""}
{"id": "4173686", "revid": "110157", "url": "https://it.wikipedia.org/wiki?curid=4173686", "title": "Kohoutov", "text": "Kohoutov \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4173687", "revid": "767487", "url": "https://it.wikipedia.org/wiki?curid=4173687", "title": "Carta che vince, carta che perde", "text": "Carta che vince, carta che perde (\"The Flim-Flam Man\") \u00e8 un film statunitense del 1967 diretto da Irvin Kershner.\n\u00c8 un film commedia basato sul romanzo \"The Ballad of the Flim-Flam Man\" di Guy Owen con protagonisti George C. Scott, Sue Lyon e Harry Morgan.\nProduzione.\nIl film, diretto da Irvin Kershner su una sceneggiatura di William Rose con il soggetto di Guy Owen (autore del romanzo), fu prodotto da Lawrence Turman per la Twentieth Century Fox Film Corporation e girato nella contea di Anderson nel Kentucky.\nDistribuzione.\nIl film fu distribuito negli Stati Uniti dal 22 agosto 1967 al cinema dalla Twentieth Century Fox e in televisione sulla ABC nel 1971.\nAlcune delle uscite internazionali sono state:\nPromozione.\nLa tagline \u00e8: \"Meet Mordecai Jones; Master of Back-Stabbing, Cork-Screwing and Dirty-Dealing-Dealing!\".\nCritica.\nSecondo il Morandini il film \u00e8 una \"frenetica commedia di strada dove gli inseguimenti (splendida sequenza mozzafiato) e gli scontri automobilistici sono pi\u00f9 divertenti del dialogo\"."}
{"id": "4173689", "revid": "729019", "url": "https://it.wikipedia.org/wiki?curid=4173689", "title": "Stone Mountain (citt\u00e0)", "text": "La citt\u00e0 prende il nome dalla vicina montagna di Stone Mountain."}
{"id": "4173692", "revid": "46931", "url": "https://it.wikipedia.org/wiki?curid=4173692", "title": "The Flim-Flam Man", "text": ""}
{"id": "4173695", "revid": "110157", "url": "https://it.wikipedia.org/wiki?curid=4173695", "title": "Kr\u00e1lovec", "text": "Kr\u00e1lovec \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4173698", "revid": "287204", "url": "https://it.wikipedia.org/wiki?curid=4173698", "title": "Kralovec", "text": ""}
{"id": "4173700", "revid": "599013", "url": "https://it.wikipedia.org/wiki?curid=4173700", "title": "P\u0101vels Doro\u0161evs", "text": "Carriera.\nClub.\nHa debuttato in massima serie nel 1998, con il Ranto-Miks R\u012bga, finendo ultimo e retrocedendo. Nel 2001, da riserva, ha vinto con lo Skonto campionato e coppa nazionale lettone.\nTra il 2001 e il 2004, va in prestito in varie diverse squadre della massima serie lettone: PFK Daugava, Dinaburg Daugavpils, J\u016brmala e FK Riga, prima di tornare nel 2006 allo Skonto. Qui, in tre stagioni e mezza, trova maggiore continuit\u00e0 disputando cinquanta incontri di campionato.\nA fine 2008 fa in Azerbaigian, con il Q\u0259b\u0259l\u0259, dove gioca per quattro stagioni da titolare. Tra il 2012 e il 2013 disputa una stagione e mezza in patria con il Metalurgs Liep\u0101ja. A fine 2013 \u00e8 di nuovo in Azerbaigian, stavolta con il Neft\u00e7i Baku, dove rimane per due stagioni, senza trovare il posto da titolare.\nA met\u00e0 2015 torna in patria, stavolta al Liep\u0101ja, con cui vince subito il campionato.\nNazionale.\nHa esordito in nazionale il 22 maggio 2012, giocando titolare l'amichevole contro la .\nHa disputato in tutto tre incontri in nazionale, subendo sette reti e giocando esclusivamente incontri di carattere amichevole."}
{"id": "4173701", "revid": "897219", "url": "https://it.wikipedia.org/wiki?curid=4173701", "title": "Societ\u00e0 Sportiva Cavese 1983-1984", "text": "Questa voce raccoglie i dati riguardanti la Societ\u00e0 Sportiva Cavese nelle competizioni ufficiali della stagione 1983-1984.\nStagione.\nPer il terzo anno consecutivo la Cavese partecipa al campionato di Serie B, ma \u00e8 solo una lontana parente della squadra ammirata l'anno prima, concludendo la stagione con una inaspettata retrocessione chiudendo al 19\u00ba posto.\nMaglie e sponsor.\nLo sponsor tecnico per la stagione 1983-1984 \u00e8 Adidas mentre lo sponsor ufficiale \u00e8 Orenstein &amp; Koppel.\nOrganigramma societario.\nDi seguito sono riportati i membri dello staff della Cavese.\nArea direttiva\nArea organizzativa\nArea tecnica\nArea sanitaria\nRosa.\nDi seguito \u00e8 riportata la rosa della Cavese.\nStatistiche.\nStatistiche di squadra.\nDi seguito sono riportati le statistiche di squadra della Cavese.\nStatistiche dei giocatori.\nDi seguito sono riportati le statistiche giocatori della Cavese."}
{"id": "4173703", "revid": "287204", "url": "https://it.wikipedia.org/wiki?curid=4173703", "title": "Kuks", "text": "Kuks \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9.\nIl castello e l'ospedale barocco.\nSi tratta di un complesso barocco unico, voluto dal conte Franti\u0161ek Anton\u00edn \u0160pork e progettato dall'architetto italiano Giovanni Battista Aliprandi.\nQuando, verso la fine del XVII secolo vennero confermate le propriet\u00e0 curative delle sorgenti termali della zona, il conte \u0160pork fece costruire prima di tutto l'edificio delle terme, in corrispondenza delle fonti curative.\nSulla riva opposta del fiume Elba venne costruito un imponente ospedale, con la sua chiesa ottagonale, dedicata alla Santissima Trinit\u00e0 e la sua cripta. Furono costruiti anche un teatro e altri edifici barocchi, tanto che si parlava di questo complesso termale come di uno dei pi\u00f9 belli e piacevoli di tutta Europa.\nAlla morte del conte \u0160pork (1738), tuttavia, i suoi eredi non si dimostrarono particolarmente interessati a mantenere efficienti tutti quegli edifici, che iniziarono ben presto a conoscere il declino. Un'inondazione poi, nel 1740, distrusse gran parte delle infrastrutture e compromise definitivamente le sorgenti termali. Ad oggi, rimangono in piedi gli edifici dell'ospedale, della chiesa e della farmacia, con i loro arredi storici, che sono considerati capolavori dell'arte barocca.\nInteressante \u00e8 la decorazione pittorica del corridoio principale dell'ospedale, in cui sono rappresentate scene di una danza macabra.\nLa ricca decorazione scultorea del complesso fu realizzata tra il 1700 e il 1734, in due fasi: dal 1700 al 1710 con la partecipazione dello scultore olandese Bartholomeus Jacob Zweng e della bottega di Hieronymus Kohl; a partire dal 1712 la realizzazione dell'apparato scultoreo fu affidata a Matthias Braun e alla sua bottega: \u00e8 in questo periodo che sono state realizzate le statue pi\u00f9 importanti, tra le quali le dodici allegorie delle virt\u00f9, le dodici statue dei vizi e la decorazione della facciata della chiesa della Trinit\u00e0.\nTra il 1723 e il 1731 fu anche realizzato parco naturale di \"Betl\u00e9m\" (nella zona di \"Nov\u00fd Les\", la 'Nuova Foresta', oggi nel comune di Dv\u016fr Kr\u00e1lov\u00e9 nad Labem), anche questo arricchito da numerose sculture rappresentanti scene della Bibbia e delle leggende cristiane, opera di Matthias Braun e aiuti.\nSia le sculture di Matthias Braun all'esterno dell'ospedale, sia quelle del parco di Betl\u00e9m si trovano ormai in pessimo stato di conservazione, soprattutto a causa dell'azione sia dell'acqua piovana, sia dell'umidit\u00e0 che sale dal terreno. Per questo motivo esse sono state inserite nella lista dei monumenti storico-artistici pi\u00f9 a rischio, curata dal World Monuments Fund."}
{"id": "4173706", "revid": "110157", "url": "https://it.wikipedia.org/wiki?curid=4173706", "title": "Kun\u010dice nad Labem", "text": "Kun\u010dice nad Labem \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4173707", "revid": "287204", "url": "https://it.wikipedia.org/wiki?curid=4173707", "title": "Kuncice nad Labem", "text": ""}
{"id": "4173709", "revid": "116204095", "url": "https://it.wikipedia.org/wiki?curid=4173709", "title": "Canavesano", "text": ""}
{"id": "4173710", "revid": "671029", "url": "https://it.wikipedia.org/wiki?curid=4173710", "title": "Paganese Calcio 1926 2011-2012", "text": "Questa voce raccoglie le informazioni riguardanti la Paganese Calcio 1926 nelle competizioni ufficiali della stagione 2011-2012.\nStagione.\nLa Paganese partecipa al girone B della Lega Pro Seconda Divisione 2011-2012, riuscendo a classificarsi al sesto posto, e dopo aver barruto il Vigor Lamezia in semifinale, 1-0 all'andata e al ritorno, e in finale il per 2-0 all'andata e un pareggio 0-0 al ritorno, riesce ad ottenere la promozione in Lega Pro Prima Divisione.\nIn Coppa Italia Lega Pro, invece, riesce a superare il girone I classificandosi al secondo posto con 5 punti, a pari con Arzanese e Neapolis, ma con differenza reti pi\u00f9 alta. Al primo turno batte il 2-0, ma viene sconfitta al secondo turno dall'Andria BAT per 3-2, uscendo cos\u00ec dalla compatizione.\nMaglie e sponsor.\n\"Dal sito internet ufficiale della societ\u00e0\"\nOrganigramma societario.\nArea direttiva\n\"Dal sito internet ufficiale della societ\u00e0\".\nArea organizzativa\n\"Dal sito internet ufficiale della societ\u00e0\".\nArea comunicazione\n\"Dal sito internet ufficiale della societ\u00e0\".\nArea tecnica\n\"Dal sito internet ufficiale della societ\u00e0\".\nArea sanitaria\n\"Dal sito internet ufficiale della societ\u00e0\".\nRisultati.\nCampionato.\nSemifinale di Play-off\nFinale di Play-off\nCoppa Italia Lega Pro.\nRisultati Girone I\nFase 1 ad Eliminazione diretta. Primo Turno\nFase 1 ad Eliminazione diretta. Secondo Turno\nGiovanili.\nOrganigramma societario.\n\"dal sito ufficiale della societ\u00e0\"\nArea direttiva\nBerretti\nAllievi\nGiovanissimi"}
{"id": "4173711", "revid": "110157", "url": "https://it.wikipedia.org/wiki?curid=4173711", "title": "Lampertice", "text": "Lampertice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4173715", "revid": "365417", "url": "https://it.wikipedia.org/wiki?curid=4173715", "title": "Domenico della Marca", "text": "Oper\u00f2 molto in Canavese, sue opere sono rimaste nelle chiese di Chiesa di sant'Eusebio al Masero al Masero (Scarmagno), nella Chiesa di Santa Maria di Spinerano a San Carlo Canavese e nella Chiesa di San Pietro Vecchio a Favria, ma anche in provincia di Vercelli, ad esempio nell'Oratorio di San Sebastiano a Fontanetto Po."}
{"id": "4173716", "revid": "110157", "url": "https://it.wikipedia.org/wiki?curid=4173716", "title": "L\u00e1nov", "text": "L\u00e1nov \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4173717", "revid": "287204", "url": "https://it.wikipedia.org/wiki?curid=4173717", "title": "Lanov", "text": ""}
{"id": "4173721", "revid": "22475", "url": "https://it.wikipedia.org/wiki?curid=4173721", "title": "Tennis (videogioco)", "text": " \u00e8 un videogioco sportivo basato sul tennis, pubblicato nel 1984 da Nintendo per Nintendo Entertainment System. Il gioco \u00e8 uno dei titoli di lancio della console.\nModalit\u00e0 di gioco.\nSono presenti una modalit\u00e0 giocatore singolo e una a due giocatori, ed \u00e8 possibile scegliere se giocare match singoli o a coppie, sia in modalit\u00e0 competitiva che cooperativa. Il computer affronta il giocatore (o i giocatori) con cinque differenti livelli di difficolt\u00e0, il quale di partenza pu\u00f2 essere selezionato prima dell'inizio della partita. Mario arbitra i match.\nLa visuale di gioco \u00e8 in prospettiva, con il campo orientato in verticale rispetto allo schermo.\nDiversamente dai successivi titoli Nintendo basati sul tennis, come \"Mario Tennis\" o \"Mario Power Tennis\", in questo titolo sia il giocatore che il computer possono colpire la palla anche da fuoricampo.\nAltre versioni.\nUna conversione di \"Tennis\" fu distribuita per NEC PC-8801 nel 1985 da Hudson Soft. Del gioco furono realizzate versioni per Game Boy e Famicom Disk System. Il gioco \u00e8 stato pubblicato per Game Boy Advance tramite Nintendo e-Reader. \u00c8 stato inoltre distribuito su Virtual Console per Wii, Nintendo 3DS e Wii U.\nIl titolo \u00e8 incluso come minigioco in \"Animal Crossing\" e \"\". \u00c8 inoltre uno dei giochi presenti nel catalogo NES di Nintendo Switch Online.\nColonna sonora.\nIl tema musicale della schermata del titolo \u00e8 ripreso da un altro titolo sportivo Nintendo, \"Baseball\" del 1983."}
{"id": "4173722", "revid": "28592", "url": "https://it.wikipedia.org/wiki?curid=4173722", "title": "Domenico della Marca di Ancona", "text": ""}
{"id": "4173724", "revid": "28592", "url": "https://it.wikipedia.org/wiki?curid=4173724", "title": "Domenico Pago della Marca d'Ancona", "text": ""}
{"id": "4173726", "revid": "287204", "url": "https://it.wikipedia.org/wiki?curid=4173726", "title": "Lan\u017eov", "text": "Lan\u017eov \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4173727", "revid": "287204", "url": "https://it.wikipedia.org/wiki?curid=4173727", "title": "Lanzov", "text": ""}
{"id": "4173734", "revid": "287204", "url": "https://it.wikipedia.org/wiki?curid=4173734", "title": "Lib\u0148atov", "text": "Lib\u0148atov \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4173735", "revid": "28592", "url": "https://it.wikipedia.org/wiki?curid=4173735", "title": "Sant'Eusebio Vescovo", "text": ""}
{"id": "4173736", "revid": "287204", "url": "https://it.wikipedia.org/wiki?curid=4173736", "title": "Libnatov", "text": ""}
{"id": "4173737", "revid": "28592", "url": "https://it.wikipedia.org/wiki?curid=4173737", "title": "Vescovo di Samosata", "text": ""}
{"id": "4173738", "revid": "28592", "url": "https://it.wikipedia.org/wiki?curid=4173738", "title": "Domenico Pago", "text": ""}
{"id": "4173740", "revid": "767487", "url": "https://it.wikipedia.org/wiki?curid=4173740", "title": "Libotov", "text": "Libotov \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4173741", "revid": "1543377", "url": "https://it.wikipedia.org/wiki?curid=4173741", "title": "Italian Baseball League II", "text": "L'Italian Baseball League 2D \u00e8 stato un campionato italiano di baseball che si \u00e8 svolto con cadenza annuale dal 2010 al 2013.\nFormula.\nCiascuna delle squadre partecipanti era affiliata a un team militante nella categoria pi\u00f9 alta, l'Italian Baseball League. Le due squadre della franchigia dovevano avere gli stessi colori sociali.\nCos\u00ec come per l'IBL, non erano previste promozioni n\u00e9 retrocessioni, vista la presenza del cosiddetto \"sistema a franchigie\".\nNelle prime tre edizioni (2010, 2011, 2012) vi erano otto squadre che disputavano una regular season tra di loro, con girone di andata e ritorno e due partite settimanali. Le prime quattro classificate si qualificavano per i play-off scudetto, con semifinali e finali.\nLa prima fase dell'edizione 2013, all'inizio di quello che \u00e8 stato poi l'ultimo campionato di IBL2, si era disputata con la formula di tre gironi misti che includevano anche le squadre partecipanti alla Serie A Federale (ovvero quella che pochi anni dopo sarebbe tornata a chiamarsi Serie A2). Le classifiche dei due tornei erano comunque separate, cos\u00ec come le rispettive fasi finali."}
{"id": "4173742", "revid": "986213", "url": "https://it.wikipedia.org/wiki?curid=4173742", "title": "Henry Lennox", "text": "Biografia.\nLennox era il figlio terzogenito di Charles Gordon-Lennox, V duca di Richmond, e di sua moglie lady Caroline, figlia del Feldmaresciallo Henry Paget, I marchese di Anglesey. Era fratello di Charles Gordon-Lennox, VI duca di Richmond, lord Alexander Gordon-Lennox e lord George Gordon-Lennox. Venne educato alla The Prebendal School di Chichester, e poi pass\u00f2 all'Universit\u00e0 di Oxford.\nLennox fu eletto alla Camera dei comuni nel 1846 come deputato per il collegio di Chichester, nel Sussex. Rappresent\u00f2 il collegio fino alle elezioni del 1885, quando si candid\u00f2 per il collegio di Glasgow Patrick, ma fu sconfitto.\nLennox inizi\u00f2 la propria carriera politica nelle file dei conservatori tra il 1852 ed il 1876. Fu Junior Lord of the Treasury nel 1852 e tra il 1858 ed il 1859 nel primo governo del Conte di Derby prima di divenire First Secretary of the Admiralty nel 1866 nell'ultimo governo del conte di Derby, incarico che mantenne sino al 1868, ultimo anno sotto la premiership dell'amico fedele Benjamin Disraeli. Secondo John F. Beeler in \"British naval policy in the Gladstone-Disraeli era, 1866-1880\", Lennox ag\u00ec come una spia per l'allora Cancelliere dello Scacchiere, Disraeli, informandolo sulle intenzioni degli ammiragli.\nPrest\u00f2 servizio nuovamente sotto Disraeli come First Commissioner of Works dal 1874 al 1876 e venne ammesso nel Consiglio Privato di Sua Maest\u00e0 nel 1874. Venne forzato a dare le proprie dimissioni da First Commissioner of Works dopo delle rivelazioni sul caso \"Twycross v Grant\" riguardo alla costruzione delle linee tranviarie di Lisbona, compagnia della quale egli era direttore.\nLennox spos\u00f2 Amelia Susannah Brooman, vedova di John White, nel 1883, ma la coppia non ebbe figli. Henry Charles George Gordon-Lennox mor\u00ec nell'agosto del 1886 all'et\u00e0 di 64 anni, mentre sua moglie mor\u00ec nel febbraio del 1903."}
{"id": "4173750", "revid": "22475", "url": "https://it.wikipedia.org/wiki?curid=4173750", "title": "Super Tennis (videogioco 1991)", "text": " \u00e8 un videogioco sportivo basato sull'omonimo sport, sviluppato da Tokyo Shoseki e pubblicato da Nintendo per SNES nel 1991. \u00c8 il seguito di \"Tennis\".\nModalit\u00e0 di gioco.\nSono presenti tre differenti modalit\u00e0 di gioco:"}
{"id": "4173751", "revid": "767487", "url": "https://it.wikipedia.org/wiki?curid=4173751", "title": "Riprendiamoci Forte Alamo!", "text": "Riprendiamoci Forte Alamo! (\"Viva Max!\") \u00e8 un film statunitense del 1969 diretto da Jerry Paris.\n\u00c8 un film commedia basato su un romanzo di Jim Lehrer e ha come protagonisti Peter Ustinov, Pamela Tiffin e Jonathan Winters.\nTrama.\nIl generale di brigata dell'esercito messicano, Maximilian Rodrigues de Santos, arriva alla frontiera degli Stati Uniti al comando di una compagnia di fanti con il pretesto di recarsi a Laredo (Texas) in occasione di una parata in onore di George Washington. La sua destinazione \u00e8 per\u00f2 San Antonio, dove il generale intende portare a termine una missione donchisciottesca: rioccupare Los Alamos e riaffermare l'orgoglio nazionale del Messico. Nessuno dei suoi soldati \u00e8 in realt\u00e0 a conoscenza dei suoi piani, ma senza discutere tutti eseguono gli ordini impartiti dal sergente Valdez, che \u00e8 un suo devoto sottoposto.\nProduzione.\nIl film, diretto da Jerry Paris su una sceneggiatura di Elliott Baker e un soggetto di Jim Lehrer (l'autore del romanzo), fu prodotto da Mark Carliner per la Commonwealth United Entertainment e girato a Brackettville e San Antonio in Texas e a Roma\nDistribuzione.\nIl film fu distribuito negli Stati Uniti nel dicembre del 1969 al cinema dalla Commonwealth United Entertainment e dalla Republic Pictures Home Video per l'home video nel 1999.\nAlcune delle uscite internazionali sono state:\nPromozione.\nLa tagline \u00e8: \"Some heroes are born...some are made...some are mistakes\".\nCritica.\nSecondo il Morandini \"l'idea di partenza \u00e8 divertente, ma lo sviluppo della vicenda non \u00e8 all'altezza delle premesse\" e le cose divertenti si vedono solo grazie alla bravura degli attori."}
{"id": "4173754", "revid": "46931", "url": "https://it.wikipedia.org/wiki?curid=4173754", "title": "Viva Max!", "text": ""}
{"id": "4173755", "revid": "46931", "url": "https://it.wikipedia.org/wiki?curid=4173755", "title": "Viva Max", "text": ""}
{"id": "4173756", "revid": "287204", "url": "https://it.wikipedia.org/wiki?curid=4173756", "title": "National Renewable Energy Laboratory", "text": "Il National Renewable Energy Laboratory (NREL) (in italiano: \u00abLaboratorio nazionale per le energie rinnovabili\u00bb), situato a Golden (Colorado) negli Stati Uniti, \u00e8 il principale laboratorio nazionale del Dipartimento dell'Energia degli Stati Uniti d'America. \u00c8 dedicato alla ricerca e allo sviluppo sulle energie rinnovabili e sull'efficienza energetica.\nFondato nel 1974, l'NREL \u00e8 operativo dal 1977. Si chiamava all'epoca Solar Energy Research Institute (in italiano: \u00abIstituto di ricerca sull'energia solare\u00bb). Fu ribattezzato NREL nel settembre 1991 quando ricevette lo statuto di laboratorio nazionale.\nAttualmente \u00e8 un impianto di propriet\u00e0 del Governo statunitense, gestito da appaltatori; \u00e8 sovvenzionato attraverso il Dipartimento dell'Energia (\"Department of Energy\", DOE). Questo accordo permette a un soggetto privato di gestire il laboratorio per conto del governo federale in base a un contratto d'appalto generale. L'NREL riceve fondi dal Congresso da destinare a progetti di ricerca e sviluppo. Il laboratorio svolge anche ricerche sul fotovoltaico (FV) sotto il \"National Center for Photovoltaics\" (\u00abCentro nazionale per il fotovoltaico\u00bb). L'NREL ha numerose funzioni di ricerca FV, tra le quali ricerca e sviluppo, sperimentazione e installazione, ospitate in varie strutture del campus."}
{"id": "4173757", "revid": "287204", "url": "https://it.wikipedia.org/wiki?curid=4173757", "title": "Lit\u00ed\u010d", "text": "Lit\u00ed\u010d \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4173758", "revid": "287204", "url": "https://it.wikipedia.org/wiki?curid=4173758", "title": "Litic", "text": ""}
{"id": "4173759", "revid": "767487", "url": "https://it.wikipedia.org/wiki?curid=4173759", "title": "Spagnoletto", "text": ""}
{"id": "4173762", "revid": "986213", "url": "https://it.wikipedia.org/wiki?curid=4173762", "title": "George Gordon-Lennox", "text": "Biografia.\nGordon-Lennox era il figlio quintogenito di Charles Gordon-Lennox, V duca di Richmond e lady Caroline, figlia del faldmaresciallo Henry Paget, I marchese di Anglesey. Charles Gordon-Lennox, VI duca di Richmond, lord Henry Lennox e lord Alexander Gordon-Lennox furono suoi fratelli maggiori.\nGordon-Lennox inizi\u00f2 la propria carriera politica sedendo come membro del parlamento Lymington dal 1860 al 1874 e fu anche Luogotenente nelle Royal Horse Guards.\nGordon-Lennox spos\u00f2 Minnie Augusta, figlia di William Henry Palmer e vedova di Edwin Adolphus Cook, nel 1875. La coppia non ebbe figli. George Charles Gordon-Lennox mor\u00ec nel febbraio 1877 a 47 anni."}
{"id": "4173764", "revid": "716642", "url": "https://it.wikipedia.org/wiki?curid=4173764", "title": "John Brayford", "text": "Carriera.\nClub.\nIl 13 ottobre 2008 il Crewe Alexandra lo preleva in cambio di \u20ac 10.000. Nel luglio 2010 il Derby County si assicura le prestazioni di Brayford per \u20ac 0,6 milioni e il 26 luglio 2013 \u00e8 ceduto a titolo definitivo al Cardiff City, in Premier League, per \u20ac 1,8 milioni."}
{"id": "4173770", "revid": "767487", "url": "https://it.wikipedia.org/wiki?curid=4173770", "title": "Jake Buxton", "text": ""}
{"id": "4173771", "revid": "106908", "url": "https://it.wikipedia.org/wiki?curid=4173771", "title": "Eye in the Sky (brano musicale)", "text": ""}
{"id": "4173774", "revid": "287204", "url": "https://it.wikipedia.org/wiki?curid=4173774", "title": "Liverpool Football Club 1989-1990", "text": "Questa voce raccoglie le informazioni riguardanti il Liverpool Football Club nelle competizioni ufficiali della stagione 1989-1990.\nStagione.\nMalgrado la cessione del capocannoniere John Aldridge alla , grazie anche alla vena ritrovata di Ian Rush il Liverpool ebbe un inizio positivo di stagione vincendo il Charity Shield e ottenendo alcune ampie vittorie in campionato come il 9-0 contro il del 12 settembre, in cui andarono a segno otto giocatori. Superato un periodo di crisi a cavallo di ottobre e novembre, durante il quale vinsero comunque il confronto diretto con la capolista , i \"Reds\" inanellarono una serie di risultati utili consecutivi, interrotta solo dalla sconfitta del 21 marzo contro il . Grazie anche all'apporto di Ronny Rosenthal, giunto in prestito dallo dopo quella che divenne l'ultima sconfitta stagionale, i \"Reds\" poterono piazzare l'allungo che, con un turno di anticipo, permise loro di prevalere sull'agguerrita concorrenza dell'. Malgrado la revoca della squalifica dei club inglesi decisa in seguito alla strage dell'Heysel, il Liverpool non pot\u00e9 partecipare alla Coppa dei Campioni per il perdurare del bando di sei anni comminato alla squadra.\nEliminato al terzo turno della Coppa di Lega dall', il Liverpool ottenne risultati di maggior rilievo in FA Cup, giungendo fino alle semifinali dove furono estromessi dal .\nMaglie e sponsor.\nLo sponsor tecnico per la stagione 1989-1990 \u00e8 Adidas, mentre lo sponsor ufficiale \u00e8 Candy."}
{"id": "4173775", "revid": "110157", "url": "https://it.wikipedia.org/wiki?curid=4173775", "title": "Lisanza", "text": "Lisanza \u00e8 una localit\u00e0 del comune italiano di Sesto Calende posta a nordovest del centro abitato lungo la costa del Lago Maggiore.\nStoria.\nLisanza era un piccolo centro abitato di antica origine, sede di parrocchia, appartenente alla pieve di Angera della Provincia di Milano.\nRegistrato agli atti del 1751 come un borgo di 176 abitanti, nel 1786 Lisanza entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 213 abitanti. In et\u00e0 napoleonica (1809) il comune di Lisanza venne aggregato al limitrofo comune di Taino, recuperando l'autonomia nel 1816, in seguito all'istituzione del Regno Lombardo-Veneto. Nel 1853 cont\u00f2 387 residenti.\nAll'Unit\u00e0 d'Italia (1861) Lisanza contava 429 abitanti. Il comune di Lisanza venne soppresso nel 1928 e aggregato al comune di Sesto Calende."}
{"id": "4173777", "revid": "599013", "url": "https://it.wikipedia.org/wiki?curid=4173777", "title": "Rauno Pehka", "text": ""}
{"id": "4173783", "revid": "647919", "url": "https://it.wikipedia.org/wiki?curid=4173783", "title": "R'hllor", "text": ""}
{"id": "4173787", "revid": "599013", "url": "https://it.wikipedia.org/wiki?curid=4173787", "title": "Toomas Liivak", "text": ""}
{"id": "4173788", "revid": "79227", "url": "https://it.wikipedia.org/wiki?curid=4173788", "title": "Teatro Martinetti", "text": "Il Teatro Martinetti \u00e8 l'unico teatro presente nel comune di Garlasco, fondato nell'Ottocento e riaperto nel 2006.\nStoria.\nRisalgono al 1833 le prime notizie storiche ufficiali sul \"Teatro Sociale\" di Garlasco, il quale fu costruito, presumibilmente, pochi anni prima.\nAnche questa struttura, cos\u00ec come accadde per la maggior parte degli edifici teatrali di molti centri italiani, fu edificato in un periodo di grande fortuna per i teatri d'opera. In diverse citt\u00e0, infatti, negli anni compresi tra la fine del Settecento e l'inizio dell'Ottocento, alcune famiglie nobili e borghesi si riunivano, dando vita a vere e proprie \"societ\u00e0 di palchettisti\". Questi, in cambio di un adeguato palco familiare ad uso perpetuo o di una ripartizione della propriet\u00e0 degli stessi palchi del teatro, contribuivano alle spese di costruzione e manutenzione dell'edificio.\nAnche il Teatro Martinetti rientrava nel genere \"societario\" sopra menzionato e, in particolare, fra le persone che componevano questo gruppo interessato alla realizzazione di un teatro in ambito garlaschese, figuravano anche Giuseppe Martinetti, di professione geometra, ed il figlio Cesare, ingegnere, che oper\u00f2 a propria volta per l'adeguamento funzionale del Teatro.\nQuesta prima struttura teatrale fu, infatti, sottoposta a progressivi lavori di miglioria e modifica fino alla seconda met\u00e0 avanzata del 1800.\nNell'anno 1887 il Teatro venne acquistato dall'Amministrazione Comunale dell'epoca, e, da questo momento, anche la gestione delle attivit\u00e0 venne promossa e decisa mediante atti deliberativi del Consiglio Comunale. Vi si tenevano prevalentemente concerti musicali, rappresentazioni operistiche e balli pubblici, ma anche spettacoli vari e persino di beneficenza.\nIl 16 aprile 1908 risulta per la prima volta realizzata una rappresentazione \"con Cinematografo parlante\". Contemporaneamente, prendeva avvio anche un filone operettistico che avrebbe avuto un grandissimo successo anche in futuro.\nAttorno al 1920, il \"Teatro Sociale\" fu intitolato ufficialmente e definitivamente a Francesco Martinetti, figlio del sopra menzionato ingegner Cesare e di Maria Callerio, ritornato dall'Argentina per partecipare, con alto senso patriottico, al primo conflitto mondiale, ferito sul fronte di guerra e tragicamente deceduto in giovane et\u00e0 nell'ospedaletto da campo della citt\u00e0 di Milano, nell'anno 1918.\nL'attivit\u00e0 del Teatro Martinetti si snod\u00f2 con grande intensit\u00e0 e vivacit\u00e0, per un pubblico competente, raffinato e molto esigente, ospitando prestigiosi protagonisti, come l'attore Gustavo Modena (1803-1861), il famoso baritono Arturo Pessina, garlaschese di origine (1858-1926) e, pi\u00f9 tardi, negli anni '30, il celebre Erminio Macario con il diverso, moderno genere della \"rivista\".\nLa fortunata attivit\u00e0 artistica del Teatro Martinetti si protrasse fino alla fine degli anni Cinquanta, momento in cui inizi\u00f2 il lento inesorabile abbandono della struttura.\nNuovi cinematografi e nuove modalit\u00e0 di divertimento fecero assumere al Teatro la sola funzione di sala da ballo. Fu questo il primo passo verso un malinconico oblio della struttura, dapprima destinata a sede di un partito politico e successivamente adibita a deposito di un noto mobilificio garlaschese.\nNei primi anni Sessanta l'immobile era considerato fatiscente ed inadeguato per le attuali attivit\u00e0 di svago, tanto da ritenersi ormai prossima la sua demolizione.\nNel 1977, l'Amministrazione Comunale dell'epoca credette, invece, nella possibilit\u00e0 di recuperare il Teatro e, dopo averlo nuovamente acquistato in propriet\u00e0, procedette, all'inizio degli anni Ottanta, ad un primo intervento di ristrutturazione, successivamente rimasto sospeso e concluso solo in epoca recentissima.\nL'inaugurazione ufficiale del Teatro Martinetti, ritornato all'antico prestigio e splendore a seguito dell'ultimazione dei lavori di restauro, \u00e8 culminata nelle quattro serate, di vario genere artistico, svoltesi durante il corrente mese di maggio 2006.\nStruttura.\nCon ingresso principale in Via Santissima Trinit\u00e0, presso la locale Biblioteca Civica ed il Centro socio-culturale e con ingresso retrostante affacciato sull'omonimo \"Vicolo del Teatro\", il \"Martinetti\" \u00e8 ubicato nel cuore del centro storico cittadino, a poche decine di metri dalla centrale \"Piazza Repubblica\".\n\u00c8 un interessante esempio della tradizione \"imitativa\" di provincia dell'architettura dei grandi teatri d'opera ottocenteschi. Il suo interno, infatti, ricorda, in miniatura, il maggiore Teatro alla Scala di Milano.\nLa facciata di Via Santissima Trinit\u00e0 presenta, in simmetria, motivi classici architettonici d'ispirazione rinascimentale: trabeazione ai piani, scansioni di lesene, timpano centrale con interruzione della trabeazione ed inserimento di una finestra centrale ad arco a tutto sesto.\nAl piano terreno, compaiono entrate laterali di dimensioni ridotte ai lati dell'ingresso centrale, dal quale si accede in un atrio avente pianta circolare, non particolarmente ampio, ma armonioso nelle forme e nell'altezza, dal soffitto delicatamente affrescato.\nSull'atrio prospettano alcuni passaggi che immettono direttamente alla platea ed alle scale laterali verso gli ordini superiori di palchetti e loggione. Nel medesimo spazio, ai lati della porta d'ingresso, si trovano due nicchie a tutto sesto.\nAll'interno, il Teatro risulta molto gradevole e ben proporzionato: sono giustamente dimensionati i palchetti con i relativi accessi. La visibilit\u00e0 del boccascena \u00e8 perfetta quasi da qualsiasi punto.\nIl palcoscenico, sufficientemente profondo in proporzione alla struttura teatrale, risulta allineato longitudinalmente con la platea.\nDietro al palcoscenico, su due piani fuori terra al di sopra di un locale di disimpegno e di servizio, si trovano una stanza di deposito delle attrezzature teatrali e ampi camerini per gli artisti.\nLa pavimentazione originale del Teatro \u00e8 stata completamente rimossa e sostituita, essendosi danneggiata irrimediabilmente con il passare degli anni.\nAnche le facciate dei palchetti, un tempo ingentilite da semplici e graziose decorazioni a tempera, sono state completamente ripulite e ridipinte con colori freddi ma raffinati, lontani da quelli tradizionali, valorizzati dai recenti arredi e tendaggi dai colori pastosi in tonalit\u00e0 ruggine e da un rinnovato sistema di illuminazione caldo ed ovattato.\nI pi\u00f9 recenti lavori di restauro hanno previsto anche la copertura della buca dell'orchestra, ai piedi del palcoscenico, sia per motivi di sicurezza che per consentire un maggior sviluppo longitudinale del palcoscenico stesso e della platea.\nLa capienza del Teatro \u00e8 oggi di 255 posti complessivi."}
{"id": "4173793", "revid": "986213", "url": "https://it.wikipedia.org/wiki?curid=4173793", "title": "Edoardo di Sassonia-Weimar-Eisenach", "text": "Biografia.\nEdoardo era figlio del principe Bernardo di Sassonia-Weimar-Eisenach e della principessa Ida di Sassonia-Meiningen, nacque a Bushy House, nella casa della sorella di sua madre Adelaide e di suo marito, il futuro re Guglielmo IV del Regno Unito.\nLa carriera militare di Edoardo inizi\u00f2 nel 1841 quando ader\u00ec al 67th (South Hampshire) Regiment of Foot come alfiere.\nIl 27 novembre 1851 spos\u00f2, morganaticamente, lady Augusta Katherine Gordon-Lennox, (figlia di Charles Lennox, V duca di Richmond), che venne creata Contessa di Dornburg dal Granduca di Sassonia-Weimar il giorno prima del loro matrimonio. Una circolare di corte inglese mostra che la nobildonna era nota in Inghilterra con quel titolo sino al 1886, mentre successivamente adott\u00f2 quello del marito.\nI suoi legami con la famiglia reale ad ogni modo gli concessero di avanzare notevolmente nella carriera dell'esercito raggiungendo il 20 giugno 1854 il rango di Maggiore delle Grenadier Guards. Egli prest\u00f2 servizio nella Guerra di Crimea e combatt\u00e9 la Battaglia di Alma, nell'Assedio di Sebastopoli, nella Battaglia di Balaclava e nella Battaglia di Inkerman. Egli venne promosso Tenente Colonnello \"per distinto servizio sul campo\" durante la guerra.\nEdoardo ricevette il rango di colonnello delle Grenadier Guards il 5 ottobre 1855. Nel 1870 venne nominato Maggiore Generale nonch\u00e9 General Officer Commanding dell'Home District e nel 1878 divenne General Officer Commanding del Southern District. Nel 1885 fu Comandante in capo per l'Irlanda e quindi membro del Consiglio Privato della Regina per l'Irlanda. Nel 1897 venne nominato feldmaresciallo.\nEdoardo mor\u00ec nel 1902 al Portland Place di Londra. Venne sepolto nella Cattedrale di Chichester, nella cripta della famiglia di sua moglie, quella dei duchi di Richmond e Lennox."}
{"id": "4173796", "revid": "1516566", "url": "https://it.wikipedia.org/wiki?curid=4173796", "title": "Ardena (Brusimpiano)", "text": "Ardena \u00e8 l'unica frazione di Brusimpiano in provincia di Varese: \u00e8 posta sulla collina alle spalle del centro abitato.\nNegli anni 70 del secolo scorso pass\u00f2 agli onori della cronaca perch\u00e9 si credeva che le campane del Santuario suonassero da sole per fenomeni spiritici.\nOrigini del nome.\nIl nome della frazione Ardena (che anticamente \u00e8 indicato anche come \"Ardenna\") viene verosimilmente dal verbo \"ardere\", con riferimento ai frequenti incendi che scoppiavano nella zona boschiva.\nStoria.\nArdena \u00e8 un piccolo centro abitato di antica origine appartenente alla Pieve di Val Travaglia, a lungo disputata fra Milano e Como.\nRegistrato agli atti del 1751 come un borgo di 139 abitanti in gran parte pastori, nel 1786 Ardena entr\u00f2 per un quinquennio a far parte dell'effimera Provincia di Varese, per poi cambiare continuamente i riferimenti amministrativi nel 1791, nel 1798 e nel 1799. Alla proclamazione del Regno d'Italia nel 1805 risultava avere 84 abitanti, essendosi quindi spopolata. In et\u00e0 napoleonica nel 1809 il comune di Ardena venne aggregato per la prima volta al limitrofo comune di Brusimpiano, recuperando l'autonomia nel 1816, in seguito all'istituzione del Regno Lombardo-Veneto.\nPopolata da 107 persone nel 1853, all'unit\u00e0 d'Italia nel 1861 Ardena contava 113 abitanti. Nel XX secolo il richiamo dei grandi centri urbani caus\u00f2 il crollo delle residenze nel paese, tanto che nel 1921 si censirono solo 96 cittadini. Fu cos\u00ec che il comune di Ardena venne soppresso nel 1928 e aggregato dal fascismo al comune di Brusimpiano, come avvenuto in et\u00e0 napoleonica.\nLo scultore Odoardo Tabacchi, nato a Valganna, era originario di Ardena."}
{"id": "4173797", "revid": "599013", "url": "https://it.wikipedia.org/wiki?curid=4173797", "title": "Andre P\u00e4rn", "text": ""}
{"id": "4173798", "revid": "287204", "url": "https://it.wikipedia.org/wiki?curid=4173798", "title": "Andre Parn", "text": ""}
{"id": "4173828", "revid": "106629882", "url": "https://it.wikipedia.org/wiki?curid=4173828", "title": "Auguste Cavadini", "text": "Biografia.\nCavadini partecip\u00f2 ai Giochi della II Olimpiade di Parigi del 1900 nelle gare di carabina, dove vinse una medaglia di bronzo nella gara a squadre.\nPartecip\u00f2 anche ad alcuni campionati mondiali di tiro nelle gare di carabina, in cui vinse in tutto sette medaglie mondiali, delle quali una aurea e sei bronzee."}
{"id": "4173830", "revid": "767487", "url": "https://it.wikipedia.org/wiki?curid=4173830", "title": "Pratolafolk", "text": "I Pratola Folk sono un gruppo folk italiano, originario di Pratola Serra.\nBiografia.\nIl gruppo \u00e8 stato formato da Orlando Marano nell'estate del 1974, inizialmente formato da giovani studenti, professionisti ed operai del piccolo comune in provincia di Avellino, Pratola Serra, zona particolarmente rappresentativa dell'emarginazione socio-culturale, e che risente della depressione economica onde da sempre il sud Italia soffre. Dopo essersi esibito dal vivo in molte delle principali citt\u00e0 italiane dal 1974 al 1987, il gruppo ha avuto un momento di pausa dal 1988 al 2003, per poi ricomporsi con l'inserimento di molti giovani. Il gruppo Pratola Folk, affiliato all'ARCI-UISP, presso la sede RAI di Napoli e gli studi della Phonotipe record di Napoli, nel 1977 ha inciso un LP \"Voci dalle Terre dei Sud\" , distribuito dalla R.C.A e composto da nove brani, e che viene ristampato e pubblicato dalla Libreria Neapolis. Nel luglio 2007 viene pubblicato il cd \"Compari e Comparielli\", che contiene dieci brani inediti. Nel luglio 2010 viene pubblicato il cd \"\u00c8 N'Ammuina\", che contiene tredici brani inediti. Nel luglio 2010 viene pubblicata un cd compilation \"Sud\" che contiene due brani. Il 1\u00ba febbraio 2011 l'Amministrazione Comunale di Pratola Serra, in occasione dei 150 anni dell'Unit\u00e0 d'Italia, con delibera Consiliare, riconosce i \"Pratola Folk\" come gruppo di Interesse Comunale."}
{"id": "4173837", "revid": "144796", "url": "https://it.wikipedia.org/wiki?curid=4173837", "title": "Garnet Wolseley, I visconte Wolseley", "text": ""}
{"id": "4173838", "revid": "292162", "url": "https://it.wikipedia.org/wiki?curid=4173838", "title": "Tomba di Minosse", "text": "La tomba di Minosse sarebbe stato il luogo di sepoltura del re cretese Minosse, morto in Sicilia secondo il racconto di Diodoro Siculo.\nMito.\nSecondo il mito, riportato nelle opere storiografiche di alcuni autori antichi, Minosse mor\u00ec per mano delle figlie di Kokalos, a Kamikos, ove giunse per catturare Dedalo, fuggito da Creta. Dopo la sua morte, le sue ossa furono consegnate ai cretesi giunti in Sicilia al suo seguito, che edificarono la tomba nel territorio della futura Akragas:\nLocalizzazione.\nLo studioso Danilo Caruso ubica \"il tempio di Afrodite / sepolcro di Minosse\" a Colle Madore, sito archeologico sicano situato a circa 1,5\u00a0km da Lercara Friddi. Uno studio posteriore lo identifica, invece, con le Grotte della Gurfa presso Alia.\nSecondo le ricerche e gli studi condotti dall'archeologa Rosamaria Rita Lombardo, la tomba/tempio del re cretese Minosse potrebbe trovarsi nell\u2019agrigentino, indidentificandosi con il Monte Guastanella, rilievo posto tra Raffadali e Santa Elisabetta, nell'agrigentino, ove sarebbe collocabile anche l\u2019antica citt\u00e0 di Camico."}
{"id": "4173839", "revid": "732240", "url": "https://it.wikipedia.org/wiki?curid=4173839", "title": "Ingegneria Agraria", "text": ""}
{"id": "4173848", "revid": "298229", "url": "https://it.wikipedia.org/wiki?curid=4173848", "title": "Stadio Nazionale della Costa Rica (2011)", "text": "Lo Stadio Nazionale della Costa Rica () \u00e8 uno stadio polifunzionale situato a La Sabana, quartiere di San Jos\u00e9, in Costa Rica. Completato nel 2011, \u00e8 utilizzato principalmente per partite di calcio. Lo stadio sostituisce il vecchio Stadio Nazionale.\nIl governo cinese ha finanziato la costruzione dello stadio, che ha una capienza di 35 062 spettatori. La consegna finale della propriet\u00e0 \u00e8 avvenuta con i diplomatici dell'ambasciata cinese in Costa Rica il 10 gennaio 2011, un mese prima del previsto.\nLo stadio viene utilizzato anche per ospitare diversi concerti; nel 2011 si sono infatti esibiti Shakira, Miley Cyrus, Red Hot Chili Peppers e Pearl Jam, nel 2012 \u00e8 stata la volta di Elton John e Lady Gaga, mentre nel 2016 e nel 2018 vi ha suonato Laura Pausini."}
{"id": "4173855", "revid": "132266", "url": "https://it.wikipedia.org/wiki?curid=4173855", "title": "Rotte dei migranti africani nel Mediterraneo", "text": ""}
{"id": "4173858", "revid": "110157", "url": "https://it.wikipedia.org/wiki?curid=4173858", "title": "Ursula Vaughan Williams", "text": "\u00c8 nota per aver pubblicato, nel 1964, la biografia del suo secondo marito, il compositore Ralph Vaughan Williams.\nBiografia.\nNata a La Valletta, figlia del Generale Maggiore Sir Robert Lock, inizi\u00f2 a scrivere poesie nel 1921. Nel 1941 pubblic\u00f2 il suo primo libro di poemi: \"No Other Choice\". Il suo secondo volume di poesie fu \"Fall of Leaf\", edito nel 1943.\nNei primi anni trenta studi\u00f2 all'Old Vic. Nel 1933 spos\u00f2 Michael Forrester Wood, un ufficiale dell'esercito. Conobbe Ralph Vaughan Williams nel 1938, dopo avergli spedito un dramma (nella speranza che lui lo musicasse). L'incontro port\u00f2 alla nascita di una collaborazione per il lavoro corale \"Epithalamion\". Lei e Vaughan Williams iniziarono quindi una relazione nonostante fossero ancora entrambi sposati. Michael Wood mor\u00ec per un infarto nel 1942 (mentre lavorava ancora nell'esercito). Dopo la morte del marito, Ursula continu\u00f2 la sua relazione con Vaughan Williams. La moglie del compositore, tuttavia, non era pi\u00f9 all'oscuro della questione e dovette accettare l'infedelt\u00e0 del marito. Ursula Wood divenne la consulente letteraria e assistente personale di Ralph.\nAdeline Vaughan Williams mor\u00ec nel 1951 dopo anni di sofferenze (dovute a un'artrite paralizzante). Ursula Wood e Ralph Vaughan Williams si sposarono nel febbraio del 1953. Ella incoraggi\u00f2 il marito a portare a termine la composizione che aveva interrotto a causa della morte di Adeline. Scrisse inoltre il libretto di due dei suoi ultimi lavori corali (tra cui la cantata natalizia \"Hodie\"). Ralph Vaughan Williams mor\u00ec nel 1958. In seguito alla morte del secondo marito, Ursula si trasfer\u00ec a Londra, nella zona del Regent\u2019s Park.\nNel 1964 pubblic\u00f2 \"RVW: A Biography of Ralph Vaughan Williams\". Complet\u00f2 la propria autobiografia, \"Paradise Remembered\", nel 1972, ma non la pubblic\u00f2 fino al 2002. Inoltre pubblic\u00f2 quattro romanzi (tra cui \"Set to Partners\" del 1968 e \"The Yellow Dress\" del 1984). e cinque volumi di poesie. Scrisse libretti per altri compositori , tra i quali si annoverano Herbert Howells, Malcolm Williamson e Elizabeth Lutyens. Per esempio, il celebre \"Hymn to St. Cecilia\", venne musicato da Howells.\nFino alla sua morte a Londra (avvenuta nel 2007, all'et\u00e0 di 96 anni), era presidentessa onoraria della \"Ralph Vaughan Williams Society\". Era inoltre presidentessa della English Folk Dance and Song Society."}
{"id": "4173860", "revid": "46722", "url": "https://it.wikipedia.org/wiki?curid=4173860", "title": "Nazionale di Rugby a 15 della Nuova Zelanda", "text": ""}
{"id": "4173861", "revid": "196390", "url": "https://it.wikipedia.org/wiki?curid=4173861", "title": "Ursula Wood", "text": ""}
{"id": "4173862", "revid": "769012", "url": "https://it.wikipedia.org/wiki?curid=4173862", "title": "Joan Ursula Penton Lock", "text": ""}
{"id": "4173864", "revid": "599013", "url": "https://it.wikipedia.org/wiki?curid=4173864", "title": "Lbd", "text": ""}
{"id": "4173869", "revid": "287204", "url": "https://it.wikipedia.org/wiki?curid=4173869", "title": "Eugenio Tavares", "text": ""}
{"id": "4173870", "revid": "287204", "url": "https://it.wikipedia.org/wiki?curid=4173870", "title": "Armenio Vieira", "text": ""}
{"id": "4173875", "revid": "767487", "url": "https://it.wikipedia.org/wiki?curid=4173875", "title": "Canada General Service Medal", "text": "La Canada General Service Medal era una medaglia di campagna militare inglese coniata per ricompensare quanti avessero partecipato alle campagne militari in Canada tra il 1866 ed il 1871.\nStoria.\nLa medaglia venne concessa a soldati delle forze imperiali britanniche e canadesi per la partecipazione alla repressione dei Raid feninani tra il 1866 ed il 1871. Questa medaglia non venne coniata sino al 1899.\nDescrizione.\nLa \"medaglia\" \u00e8 costituita da un disco d'argento sul quale \u00e8 raffigurata sul diritto l'effigie dell'anziana regina Vittoria d'Inghilterra rivolta verso sinistra, velata e corredata dal titolo \"VICTORIA REGINA ET IMPERATRIX\" in latino. Sul retro la medaglia riporta le insegne del Canada circondate da una corona di foglie d'acero con la scritta CANADA in alto\nIl \"nastro\" era rosso con al centro una striscia bianca (i colori del Canada)."}
{"id": "4173878", "revid": "72431", "url": "https://it.wikipedia.org/wiki?curid=4173878", "title": "Pastore siciliano", "text": ""}
{"id": "4173882", "revid": "144796", "url": "https://it.wikipedia.org/wiki?curid=4173882", "title": "Ashantee Medal", "text": "La Ashantee Medal era una medaglia di campagna militare inglese coniata per ricompensare quanti avessero partecipato alla Terza guerra anglo-ashanti tra il 1873 ed il 1874.\nDescrizione.\nLa \"medaglia\" \u00e8 costituita da un disco d'argento sul quale \u00e8 raffigurata sul diritto l'effigie dell'anziana regina Vittoria d'Inghilterra rivolta verso sinistra, velata e corredata dal titolo \"VICTORIA REGINA ET IMPERATRIX\" in latino. Sul retro la medaglia riporta una scena di combattimento nella foresta tra inglesi e ashanti.\nIl \"nastro\" era giallo con una striscia nera per parte e tre piccole strisce in centro."}
{"id": "4173884", "revid": "599013", "url": "https://it.wikipedia.org/wiki?curid=4173884", "title": "Giuseppe Lobianco", "text": "Carriera.\nInizi\u00f2 la carriera nel 1919 giocando per i \"Diavoli Rossi\" della Puteolana, la squadra campana pi\u00f9 forte agli inizi degli anni venti, per tre campionati nella massima divisione nazionale. Nel 1922, dopo aver giocato una sola gara con la maglia della pass\u00f2 al , disputando altri tre tornei nella medesima categoria. Con i \"bianchi\" di Torre Annunziata si laure\u00f2 campione dell'Italia Centromeridionale e vicecampione d'Italia, totalizzando 43 gettoni di presenza ed una rete, siglata il 7 dicembre 1924, su calcio di rigore, contro l'Internaples. Nel 1925 fu ceduto alla Bagnolese dove disput\u00f2 il suo ultimo campionato in massima serie. Nel 1927 pass\u00f2 alla Salernitana e poi torn\u00f2 alla Bagnolese fino al 1933."}
{"id": "4173892", "revid": "767487", "url": "https://it.wikipedia.org/wiki?curid=4173892", "title": "South Africa Medal (1877)", "text": "La South Africa Medal (1877) era una medaglia di campagna militare coniata per ricompensare quanti avessero partecipato alla Guerra anglo-zulu del 1877-1879.\nStoria.\nLa medaglia venne istituita nel 1879 e venne concessa dal governo britannico ai membri del British Army e della Royal Naval Brigade coinvolti in una serie di guerre tribali in Sudafrica tra il 1877 ed il 1879, ma soprattutto a quanti avessero parte alla Guerra anglo-zulu, resa famosa dai film \"Zulu\" (1964) e \"Zulu Dawn\" (1979).\nNel 1854 la Regina Vittoria aveva dato il via al conferimento della South Africa Medal ai membri del British Army che avevano prestato servizio in una delle campagne in Sudafrica tra il 1835.36, 1846-47 e 1850-53, o sulla frontiera orientale della provincia del Capo.\nNel 1880 venne deciso che la medaglia del 1853 dovesse essere riconiata e potesse essere concessa unicamente la personale coloniale volontario e nativo in servizio in Sudafrica tra il settembre 1877 ed il dicembre 1879 ed a quanti avessero preso parte agli scontri della Guerra anglo-zulu. Vennero previste per\u00f2 nuove barrette per ricordare i nuovi episodi bellici e le varie fasi della guerra.\nDescrizione.\nLa \"medaglia\", disegnata da William Wyon e da L.C. Wyon, \u00e8 costituita da un disco d'argento sul quale \u00e8 raffigurata sul diritto l'effigie della regina Vittoria d'Inghilterra rivolto verso sinistra e corredato dal titolo \"VICTORIA REGINA\" in latino. Sul retro la medaglia presenta un leone, guardante rannicchiato, protetto dietro un cespuglio con la scritta SOUTH AFRICA in alto. Nella parte inferiore, quello che nella versione del 1853 era lo spazio riservato alla data, venne rimpiazzato da uno scudo ashantee con una zagaglia.\nThe reverse shows a lion, half-crouching watchfully, behind a protea bush, with the date '1853' in the exergue. The medal's ribbon is golden yellow with dark blue stripes\nIl \"nastro\" era giallo con una striscia blu per parte affiancata nella parte pi\u00f9 centrale da una striscia blu pi\u00f9 fine per parte."}
{"id": "4173897", "revid": "767487", "url": "https://it.wikipedia.org/wiki?curid=4173897", "title": "Tommy Parisi", "text": "Biografia.\n\"Tommy Parisi\", figlio di \"Savinuccio Parisi\", dopo la licenza elementare si dedica alla musica napoletana e a tredici anni incide il suo primo lavoro discografico, intitolato \"La voce del cuore\".\nEsperienze televisive.\nNel \"1998\" partecipa per la prima volta al Festival di Napoli su \"Rete 4\", dove interpreta il brano \"I' te vurria vas\u00e0\". Torner\u00e0 poi al Festival di Napoli nel 1999 con un videoclip nella sigla finale, nel 2000 con il brano \"'O sarracino\", nel 2001 (come ospite), nel 2002 e nel 2003. Nel 2001 partecipa anche alla trasmissione di Canale 5 \"Serenata Celeste\". Nel 2004 prende parte al \"Festival del talento\" in onda su Rai 1.\nVicende giudiziarie.\nIl &lt;time&gt;15 marzo 2016 \u00e8 stato emesso un mandato di arresto dalla procura di Bari con l'accusa di&lt;/time&gt; estorsioni con il metodo mafioso sui cantieri del capoluogo pugliese e quella di associazione per delinquere di stampo mafioso. Resosi latitante, si \u00e8 consegnato nel pomeriggio del &lt;time&gt;17 marzo&lt;/time&gt; all'autorit\u00e0 giudiziaria.\nPochi giorni dopo, il Gip di Bari, in accoglimento dell'istanza difensiva, ha revocato l'ordinanza custodiale sul presupposto della totale cessazione delle esigenze cautelari.\nIl 14 novembre 2018 \u00e8 stato nuovamente arrestato nell'inchiesta sull'infiltrazioni dei clan baresi nel gioco d'azzardo online."}
{"id": "4173902", "revid": "287204", "url": "https://it.wikipedia.org/wiki?curid=4173902", "title": "K\u016brma Pur\u0101\u1e47a", "text": "Il K\u016brma Pur\u0101\u1e47a \u00e8 uno dei diciotto \"Pur\u0101\u1e47a\" principali, i \"Mah\u0101 Pur\u0101\u1e47a\". Si crede che sia stato direttamente narrato dal Signore Vi\u1e63\u1e47u al saggio N\u0101rada, e contiene i dettagli sulla vita dell\"avat\u0101ra\" K\u016brma. Si ritiene che N\u0101rada ne abbia condiviso con Suta il contenuto, e che questi a sua volta lo abbia declamato a un gruppo di grandi saggi.\nContenuti.\nLe edizioni di questo testo sono suddivise in due parti (\"bh\u0101ga\"): il \"P\u016brvabh\u0101ga\" composto da 53 capitoli, e l\"'Uttarabh\u0101ga\" con 46 capitoli.\nSecondo la tradizione, il \"K\u016brma Pur\u0101\u1e47a\" originariamente era costituito da quattro raccolte: la \"Br\u0101hm\u012b Sa\u1e41hit\u0101\", la \"Bh\u0101gavat\u012b Sa\u1e41hit\u0101\", la \"Saur\u012b Sa\u1e41hit\u0101\" e la \"Vai\u1e63\u1e47av\u012b Sa\u1e41hit\u0101\". Il testo attualmente noto corrisponderebbe alla prima raccolta, la \"Br\u0101hm\u012b Sa\u1e41hit\u0101\".\nUn altro testo, il \"N\u0101rada Pur\u0101\u1e47a\", fornisce una breve panoramica del contenuto: la \"Br\u0101hm\u012b Sa\u1e41hit\u0101\" consisteva di 6000 versi (\"\u015bloka\") e l'argomento \u00e8 in sintonia con l'esistente \"K\u016brma Pur\u0101\u1e47a\". La \"Bh\u0101gavat\u012b Sa\u1e41hit\u0101\" consisteva di 4000 \"sloka\" ed era stata suddivisa in cinque sotto-sezioni (\"p\u0101da\"). Quest'ultima raccolta era anche conosciuta col nome alternativo di \"Pa\u00f1capad\u012b\", e descriveva i doveri delle caste: i Bramini, gli Kshatriya, i Vaishya, i Sudra e le caste miste.\nLa \"Saur\u012b Sa\u1e41hit\u0101\" era composta da 2000 \"sloka\" e suddivisa in sei \"p\u0101da\". In questa sezione venivano descritti sei atti magici: \"\u015b\u0101nti\", \"va\u015b\u012bkara\u1e47a\", \"stambhana\", \"vidve\u1e63a\u1e47a\", \"ucc\u0101\u1e6dana\" e \"m\u0101ra\u1e47a\".\nLa \"Vai\u1e63\u1e47av\u012b Sa\u1e41hit\u0101\" era composta da 5000 \"sloka\" ed era stata suddivisa in quattro \"p\u0101da\"; argomento principale era la \"mok\u1e63a dharma\"."}
{"id": "4173908", "revid": "52127649", "url": "https://it.wikipedia.org/wiki?curid=4173908", "title": "Claudia Maria Rosaria Colacione", "text": ""}
{"id": "4173909", "revid": "125525323", "url": "https://it.wikipedia.org/wiki?curid=4173909", "title": "Colpi proibiti 2", "text": "Colpi proibiti 2 (\"Bloodsport II: The Next Kumite\") \u00e8 un film del 1996 diretto da Alan Mehrez, con protagonista Daniel Bernhardt.\n\u00c8 il seguito del film del 1988 \"Senza esclusione di colpi\" (\"Bloodsport\") con protagonista Jean-Claude Van Damme, mentre non ha nulla a che vedere con \"Colpi proibiti\" (\"Death Warrant\") del 1990.\nTrama.\nDopo che il ladro filippino Alex Cardo \u00e8 stato catturato mentre ruba un'antica katana nell'Asia orientale, si ritrova presto imprigionato e picchiato da una folla inferocita, torturandolo pi\u00f9 volte. Per\u00f2 Alex trova un amico Master Sun, che gli insegna di combattimento superiore chiamato Iron Hand, e lo partecipare.\nSequel.\nNel 1997 usc\u00ec il sequel \"Bloodsport III\" che venne distribuito come \"Colpi proibiti III\" in Italia."}
{"id": "4173910", "revid": "287204", "url": "https://it.wikipedia.org/wiki?curid=4173910", "title": "Chevrolet Delray", "text": "La Delray \u00e8 un'autovettura full-size prodotta dalla Chevrolet dal 1954 al 1958. Solo durante l'ultimo anno di produzione fu un modello a s\u00e9 stante. In precedenza era un allestimento opzionale della Chevrolet 210.\nStoria.\nUn allestimento opzionale: 1954\u20131957.\nDal 1954 al 1957 \"Delray\" fu un allestimento offerto come \"optional\" sulla Chevrolet 210. Era disponibile solo sulle versioni berlina due porte, e prevedeva una tappezzeria di alto livello in vinile con disegno zigrinato ed in tinta con il colore esterno, oltre a tappetini di fattura superiore e ad altri abbellimenti minori. Dato che l'allestimento ebbe successo, nel 1958 la Delray divent\u00f2 un modello a s\u00e9 stante.\nUn modello a s\u00e9 stante: 1958.\nNel 1958 il nome Delray fu associato ad un modello di autovettura a s\u00e9 stante. Prese il posto della 150. La Delray fu il modello base nella gamma di vetture full-size offerta dalla Chevrolet. La dotazione di accessori era ridotta al minimo e, nella gamma delle vetture full-size della Chevrolet, era seguita dalle pi\u00f9 lussuose Biscayne, Bel Air e Impala. Il modello possedeva un telaio General Motors a X. Il modello era disponibile in versione pick-up, coup\u00e9 due porte, berlina due e quattro porte, e familiare tre e cinque porte.\nFedele al suo ruolo di modello di base, aveva in dotazione una minima quantit\u00e0 di accessori interni ed esterni, ed un numero limitato di \"optional\". Per questo motivo, la Delray fu popolare come vettura aziendale, auto della polizia e modello per uomini d'affari. Comunque, clienti privati potevano comprare un modello ad un prezzo relativamente contenuto, e che aveva un basso costo di mantenimento, senza per\u00f2 rinunciare ai pregi di una vettura full-size, seppur dotata di un allestimento piuttosto povero. Gli acquirenti potevano scegliere tra diversi tipi di cambi e motori. Nello specifico, i propulsori disponibili erano un sei cilindri in linea da 3.859 cm\u00b3 e 145 CV di potenza, ed un V8 da 4.638 cm\u00b3 e 185 CV o 230 CV (se sovralimentato). Su richiesta era possibile avere un motore V8 da 5.703 cm\u00b3 da 250 CV (sia normalmente aspirato che ad iniezione) o 315 CV (se sovralimentato).\nIl modello aveva il motore montato anterioriormente e la trazione posteriore."}
{"id": "4173911", "revid": "481666", "url": "https://it.wikipedia.org/wiki?curid=4173911", "title": "A Gentleman's Gentleman", "text": ""}
{"id": "4173913", "revid": "126257", "url": "https://it.wikipedia.org/wiki?curid=4173913", "title": "Chevrolet Del Ray", "text": ""}
{"id": "4173921", "revid": "1442080", "url": "https://it.wikipedia.org/wiki?curid=4173921", "title": "Euthynnus", "text": "Euthynnus \u00e8 un genere di pesci ossei marini appartenenti alla famiglia Scombridae.\nDistribuzione e habitat.\nLe tre specie del genere sono diffuse in tutte le zone tropicali e subtropicali degli oceani. Nel mar Mediterraneo vive la specie \"E. alletteratus\".\nSono pesci pelagici di mare aperto, rari vicino alle coste."}
{"id": "4173929", "revid": "287204", "url": "https://it.wikipedia.org/wiki?curid=4173929", "title": "U.S. National Championships 1888 - Singolare maschile", "text": "Henry Slocum ha battuto in finale Howard Taylor 6-4, 6-1, 6-0 nella finale del torneo preliminare. Henry Slocum ha vinto il challenge round a causa della defezione del detentore del titolo Richard Sears."}
{"id": "4173930", "revid": "913245", "url": "https://it.wikipedia.org/wiki?curid=4173930", "title": "Jarrin Solomon", "text": ""}
{"id": "4173931", "revid": "287204", "url": "https://it.wikipedia.org/wiki?curid=4173931", "title": "U.S. National Championships 1888 - Singolare femminile", "text": "L'evento si \u00e8 svolto nel Philadelphia Cricket Club.\nBertha Townsend ha battuto in finale Marion Wright 6-2, 6-2 nel torneo preliminare.\nBertha Townsend ha battuto Ellen Hansell 6-3, 6-5 nel challenge round."}
{"id": "4173937", "revid": "287204", "url": "https://it.wikipedia.org/wiki?curid=4173937", "title": "Operazione Soberania", "text": ""}
{"id": "4173938", "revid": "767487", "url": "https://it.wikipedia.org/wiki?curid=4173938", "title": "Colpi proibiti III", "text": "Colpi proibiti III (\"Bloodsport III\") \u00e8 un film del 1997 diretto da Alan Mehrez, con protagonista Daniel Bernhardt. Il film \u00e8 il seguito di \"Colpi proibiti 2\" (\"Bloodsport 2\"). In questo film Bernhardt e Morita riprendono i loro ruoli originali.\nTrama.\nAlex Cardo sta giocando in un casin\u00f2, quando degli uomini mascherati rubano dei soldi ed un pacchetto dal casin\u00f2, ma Alex si fa avanti e picchia diversi uomini. Dopo il rapimento dei soldi, il proprietario del negozio decide di affidare ad Alex l'incarico di trovare il pacchetto. Alex si infiltra nella banda del capo chiamato Duvalier, che lo invita ad una cena come ringraziamento. Il pacchetto in realt\u00e0 era un sacchetto di diamanti. Alla cena Duvalier mostra ad Alex un uomo e costringe Alex a battersi con quell'uomo. Alex inizialmente si rifiuta ma Duvalier per costringerlo gli mostra che ha in mano sua Sun, il suo mentore e padre spirituale, e poco dopo lo uccide.\nAlex si rivolge cos\u00ec a Leung, al quale era debitore. Leung lo indirizza al grande sciamano, \"Makato il giudice\", fratello di Sun. Il giudice insegna ad Alex a caricare l'energia direttamente nel proprio corpo, in modo da saper combattere al meglio possibile. Alex inizier\u00e0 cos\u00ec a dare la caccia a Duvalier e alla sua banda, ma anche il boss non si dar\u00e0 per vinto ed insieme scateneranno un'adrenalinica avventura, al termine della quale uno solo sopravvivr\u00e0."}
{"id": "4173940", "revid": "1924342", "url": "https://it.wikipedia.org/wiki?curid=4173940", "title": "Psy (rapper)", "text": "\u00c8 famoso in Corea per le coreografie comiche e colorate che accompagnano le sue canzoni e per il suo senso dell'umorismo; ha raggiunto la popolarit\u00e0 a livello globale nel 2012 con la canzone \"Gangnam Style\".\nBiografia.\nPark Jae-sang \u00e8 nato il 31 dicembre 1977 nel distretto di Gangnam a Seul, capitale della Corea del Sud. Dopo avere frequentato la scuola dell'obbligo presso l'istituto statale Banpo ha cominciato a formarsi in vista della sua futura professione compiendo gli studi liceali presso la scuola musicale Sehwa. In seguito per gli studi universitari si \u00e8 trasferito negli Stati Uniti, dove ha studiato economia a Boston. Successivamente ha frequentato il Berklee College of Music. \u00c8 sposato dal 2006 con Yoo Hye-yeon, dalla quale ha avuto due gemelle nel 2007.\n2001-2002: \"Psy from the Psycho World!\", \"Ssa2\", controversie e \"3mai\".\nHa fatto il suo debutto con l'album \"Psy from the Psycho World!\" (pubblicato in Corea del Sud nel 2001), con il quale ha cominciato a scatenare controversie per i contenuti ritenuti \u00abnon appropriati\u00bb delle sue canzoni. La vendita del suo secondo album, intitolato ' e pubblicato nel 2002, \u00e8 stata vietata ai minori di diciannove anni per le stesse motivazioni. Alla fine dello stesso anno ha pubblicato il suo terzo album ', mentre nel 2004 \u00e8 stato premiato come migliore cantautore ai Seoul Music Awards.\n2004-2010: \"Ssajib\", servizio militare, il ritorno con \"Right Now\" e \"PsyFive\".\nNel 2004 \u00e8 stato convocato dall'esercito sudcoreano in seguito all'obbligo di arruolamento imposto a tutti gli uomini di nazionalit\u00e0 sudcoreana tra i diciotto e i trentacinque anni. Tuttavia, in quanto impiegato in un'azienda produttrice di software, \u00e8 stato svincolato da tale obbligo ed \u00e8 riuscito comunque a incidere un quarto album di inediti, \"\", pubblicato nel 2006. Nel maggio 2007 \u00e8 stato accusato dal governo sudcoreano di negligenza nel lavoro ed \u00e8 stato nuovamente chiamato a svolgere il servizio militare per venti mesi. Nel 2010 ha fatto il suo ritorno con il singolo \"Right Now\" (anch'esso censurato dal governo sudcoreano) e che ha anticipato il suo quinto album di inediti \"PsyFive\", vincitore del premio come migliore album dell'anno ai Seoul Music Awards.\n2012: \"Gangnam Style\".\nCon il singolo \"Gangnam Style\", pubblicato nel 2012 ha raggiunto sia la popolarit\u00e0 a livello internazionale sia la cima delle classifiche di tutto il mondo: nel video Psy si esibisce in un ballo che simula una cavalcata, inserendo tale coreografia in vari contesti, alcuni dei quali molto originali. Il video ufficiale \u00e8 stato il primo nella storia di YouTube ad arrivare a due miliardi ed \u00e8 stato, per un periodo, il video con pi\u00f9 visualizzazioni in assoluto. Il 13 aprile 2013 ha pubblicato sul suo canale YouTube il video del primo singolo dopo \"Gangnam Style\", \"Gentleman\". Anche questo video ha riscosso un enorme successo, stabilendo vari primati relativi al numero di visualizzazioni ottenute su YouTube in meno tempo e stabilendo un altro primato per il video pi\u00f9 visualizzato in ventiquattro ore. Il 26 maggio 2013 ha aperto la finale di Coppa Italia disputata allo stadio Olimpico di Roma, cantando e ballando i suoi ultimi due successi, ma venendo ampiamente fischiato da entrambe le tifoserie che assiepavano l'impianto. In un'intervista successiva all'esibizione ha dichiarato di avere compreso la reazione di un pubblico di tifosi appassionati che \u00abvoleva vedere solo la partita in quanto una finale, non un artista coreano che apparentemente non aveva niente a che fare con l'evento\u00bb.\n2014-2017: \"Hangover\", \"Psy 8th 4X2=8\".\nL'8 giugno 2014 ha presentato con il rapper statunitense Snoop Dogg al \"Jimmy Kimmel Live!\" un nuovo singolo, intitolato \"Hangover\". Pur senza ottenere il successo dei due precedenti singoli, il video del brano raggiunge 45 milioni di visualizzazioni in poco pi\u00f9 di quattro giorni. Il 26 marzo 2015 ha fatto il suo ritorno con una nuova versione del singolo \"Father\" (originariamente del 2005), realizzata con la collaborazione del famoso pianista cinese Lang Lang. Il 30 novembre dello stesso anno ha pubblicato contemporaneamente i singoli \"Daddy\" e \"Napal Baji\" con i rispettivi video musicali. I due brani hanno anticipato di un giorno l'uscita del suo settimo album, \"Psy 7th Album\", contenente anche una collaborazione con Ed Sheeran e will.i.am. Nel maggio 2017 \u00e8 uscito l'album \"Psy 8th 4X2=8\", anticipato dai singoli \"New Face\" e \"I Luv It\".\n2019-oggi: P-Nation.\nNel 2019 ha fondato la sua casa discografica, P Nation. Il primo artista a firmare un contratto, il 25 gennaio 2019, \u00e8 Jessi; il 27 gennaio 2019 \u00e8 il turno di Kim Hyun-ah e il suo compagno E'Dawn, ex membro dei Pentagon, espulsi dalla loro precedente casa discografica, la Cube Entertainment, a causa della loro relazione."}
{"id": "4173945", "revid": "767487", "url": "https://it.wikipedia.org/wiki?curid=4173945", "title": "True Vengeance", "text": "True Vengeance \u00e8 un film del 1997 diretto da David Worth, con protagonista Daniel Bernhardt.\nTrama.\nUn viaggio charter in barca viene girato, all'insaputa del pilota della barca, ordinato da un signore della droga messicano e da sua moglie seducente. Nel frattempo per\u00f2 egli tradisce sua moglie con un agente doganale della U.S., ma anche lei lo sta tradendo con un altro uomo. Cos\u00ec un agente dovr\u00e0 fermare il signore della droga, prima che sia tardi."}
{"id": "4173947", "revid": "115911550", "url": "https://it.wikipedia.org/wiki?curid=4173947", "title": "Mohammad Tahir-ul-Qadri", "text": "Fondatore e leader del \"Minhaj ul-Qur\u02be\u0101n\" internazionale (MQI), un'organizzazione con filiali e centri in pi\u00f9 di 90 Paesi del mondo, finalizzata alla promozione della pace e dell'armonia tra le comunit\u00e0 e la rinascita dell'impegno spirituale, fondato sugli autentici insegnamenti dell'Islam.\nBiografia.\nNasce il 19 febbraio del 1951, nella storica citt\u00e0 Jhang, in Pakistan, figlio di uno dei pi\u00f9 influenti intellettuali del suo tempo, \"Dr. Farid ud-Din al-Qadri\".\nSuo padre, in seguito ad un sogno spirituale, aveva rivelato la sua nascita, per cui venne educato fin dalla giovane et\u00e0, sia nelle cosiddette \"Scienze islamiche\" (\"\u02bfUl\u016bm d\u012bniyya\") che alle scienze profane. La sua educazione religiosa inizia a soli 12 anni a Medina, nella Madrasa al-\u02bfUl\u016bm al-Shar\u012b\u02bfa, dedicata ad Ab\u016b Ayy\u016bb Sayyiduna al-An\u1e63\u0101r\u012b, dove risiedette per qualche tempo Maometto dopo l'Egira.\nNel 1970 riceve la prima laurea \"ad Honorem\" nell'Universit\u00e0 del Punjab e completa anche gli studi islamici classici. Nel 1972 Tahir ul-Qadri riceve il Master in Studi Islamici, e la medaglia d'oro dell'Universit\u00e0 del Punjab. Dopo aver raggiunto il suo LLB nel 1974, inizia a esercitare la professione di avvocato presso i Tribunali del distretto di Jhang. Nel 1978 si trasferisce a Lahore, dove ricopre il ruolo di docente di Diritto e completa il suo dottorato in Diritto islamico. \u00c8 stato anche membro del Senato Accademico e del Consiglio d'amministrazione dell'Universit\u00e0 del Punjab.In un breve arco di tempo emerge come leader, giurista e studioso nella diffusione del pensiero islamico.Fu nominato consulente legale sul Diritto islamico per la Corte Suprema e la Shar\u012b\u02bfa di una Corte federale del Pakistan. Ha inoltre lavorato come consulente speciale in programmi di studio islamici per il Ministero federale dell'istruzione.\nTra il 1983 ed il 1987 gli sono state offerte diverse posizioni di Senatore, alla Camera Alta del Parlamento, come Ministro federale per gli affari religiosi, come Ministro federale per l'istruzione e Ministro federale per la legge e gli affari parlamentari.\n\u00c8 stato anche nominato ambasciatore in Pakistan, oltre ad essergli stato offerto un ruolo nell'amministrazione della giustizia della Shar\u012b\u02bfa, come giudice d'appello, presso la corte Suprema del Pakistan e membro del Consiglio islamico del Pakistan . Tutte queste cariche, offerte dal presidente del Pakistan di quel periodo vennero da lui rifiutate in quanto diede la precedenza soprattutto al suo impegno di servire, per tutta la vita, l'Islam, la Umma musulmana e l'umanit\u00e0 in generale.\nTahir ul-Qadri ha esposto gli argomenti in favore della parit\u00e0 dei diritti delle donne. Questo fu un evento unico e senza precedenti nella storia giudiziaria e legislativa del Pakistan.Come risultato delle sue argomentazioni la clausola di non discriminazione venne rimossa e le donne hanno ottenuto il diritto di parit\u00e0 nei ricorsi. Questo ha dimostrato l'attenzione che Tahir-ul-Qadri ha per il rispetto e la salvaguardia dei diritti delle donne nell'islam. Inoltre, nel corso del 1980 contribu\u00ec a modificare centinaia di norme di vecchie leggi civili e penali coloniali, secondo i principi islamici.\nFu anche nominato professore di Diritto islamico presso l'Universit\u00e0 del Punjab (Lahore, Pakistan), dopo essere stato capo del Dipartimento per l' LLM di Diritto islamico, in assoluto il pi\u00f9 giovane di tutti i tempi.\nNel 1981 fonda la Minhaj-ul-Qur\u02be\u0101n, una fondazione con sede Lahore. In meno di 30 anni si \u00e8 ampliata ed estesa in pi\u00f9 di 90 paesi di tutto il mondo, occupandosi di istruzione, temi sociali, culturali e spirituali.\nFu anche fondatore e Presidente del Consiglio di amministrazione dell'Universit\u00e0 degli Studi Minhaj di Lahore, universit\u00e0 cui ricorre il governo pakistano per impartire l'istruzione superiore a migliaia di studenti nelle facolt\u00e0 di Scienze sociali, Gestione e scienze religiose. Fu fondatore della Minhaj Education Society, una fondazione che ha creato pi\u00f9 di 570 scuole e universit\u00e0 in Pakistan, e Presidente della fondazione Minhaj Welfare, un'organizzazione di assistenza umanitaria e sociale di lavoro a livello globale. \u00c8 anche leader fondatore di diversi forum sulla Minhaj-ul-Qur\u02be\u0101n, compreso quello che si occupa degli \"\u02bfulam\u0101\u02be\", delle donne, dei giovani, nonch\u00e9 di movimenti studenteschi impegnati nel dialogo interculturale islamo-cristiano.\nOpere.\nAutore di circa 1.000 libri, di cui 400 gi\u00e0 pubblicati. Oratore facondo, ha tenuto oltre 5.000 lezioni \"ex cathedra\" in lingua urdu, inglese e arabo, su una vasta gamma di argomenti, disponibili su cassetta, CD, in formato DVD e online. Tahir-ul-Qadri ha scritto anche un libro sui terroristi con il titolo, \"Fatwa\". \n\"Sheikh ul-Islam\" Mohammad Tahir ul-Qadri ha emesso una \"fatw\u0101\" storica sugli attentati suicidi e terroristici compiuti in nome dell'Islam. \u00c8 considerato come un significativo e storico punto di riferimento in materia per il suo contenuto - esplicito e inequivocabile - contro i seminatori di terrore, tanto da essere ampiamente ricordato e trasmesso. La \"fatwa\" originale \u00e8 stata scritta in urdu, e sono 600 pagine, ricche di puntuali riferimenti religiosi. \nInfatti ha sempre sostenuto categoricamente, che gli attentati suicidi e gli attacchi contro obiettivi civili sono, non solo condannati dall'Islam, ma rendono gli autori di queste stragi di fatto musulmani non credenti. Inoltre, in questo lavoro, sono evidenti gli obblighi dei governi delle nazioni islamiche nell'affrontare con decisione la lotta contro i terroristi e il terrorismo in genere. Questo storico lavoro \u00e8 stato tradotto nelle principali lingue del mondo.\nAutorit\u00e0.\nMohammad Tahir ul-Qadri ha ricevuto dai suoi Maestri pi\u00f9 di 300 documenti di conferma (sostegni, in arabo \"as\u0101n\u012bd\") dei suoi studi e di autorizzazioni (\"ijaz\u0101t\") per la trasmissione della conoscenza relativa ai \"\u1e25ad\u012bth\", al \"tafs\u012br\" (esegesi coranica), al \"fiqh\" (Giurisprudenza), al \"ta\u1e63awwuf\" (Sufismo) e alle altre \"scienze musulmane classiche\" (\"\u02bful\u016bm d\u012bniyya\"), da numerosi grandi autorit\u00e0 del mondo musulmano, diffusamente riconosciuti come fonti autorevoli del sapere islamico del secolo scorso e da studiosi del periodo classico, e grandi Imam di \"\u1e25ad\u012bth\" del passato, risalenti fino al profeta Maometto."}
{"id": "4173948", "revid": "729019", "url": "https://it.wikipedia.org/wiki?curid=4173948", "title": "Battaglia di San Carlos (1982)", "text": "La battaglia di San Carlos fu un grande scontro aeronavale avvenuto durante la guerra delle Falkland (aprile-giugno 1982) tra la forza di spedizione britannica e le forze aeree argentine della Fuerza A\u00e9rea Argentina e della Aviaci\u00f3n Naval; la battaglia fu conseguenza della cosiddetta operazione Sutton, lo sbarco iniziato dalle forze anfibie britanniche il 21 maggio 1982 nella baia di San Carlos, sull'isola Falkland Orientale.\nLe forze anfibie britanniche erano comandate dal commodoro Michael Clapp, mentre le unit\u00e0 navali della Royal Navy di protezione allo sbarco erano sotto il controllo dell'ammiraglio John Foster Woodward, comandante in capo della \"task force\" da battaglia britannica. Il comandante delle forze argentine sulle isole, generale Mario Benjam\u00edn Men\u00e9ndez, fu sorpreso dallo sbarco britannico e non riusc\u00ec a contrastare le forze terrestri nemiche, che poterono facilmente consolidare un'ampia testa di ponte da cui nelle settimane seguenti sarebbero avanzate in direzione del capoluogo, Port Stanley.\nLe forze aeree congiunte della Fuerza A\u00e9rea Argentina e dell'Armada invece, guidate dal comando della \"Fuerza Aerea Sur\" del generale Ernesto Horacio Crespo, intervennero dal 21 al 25 maggio 1982 con grande determinazione e tenacia sull'area della baia di San Carlos, infliggendo continue e pesanti perdite alle forze navali di protezione britanniche, che ebbero notevole difficolt\u00e0 a respingere i ripetuti attacchi e mantenere la protezione della forza da sbarco.\nNonostante il valore e il coraggio dimostrato, i piloti argentini subirono dure perdite causate dalla reazione navale e aerea britannica e non riuscirono quindi a costringere alla ritirata la squadra navale nemica. Lo scontro aeronavale di San Carlos \u00e8 considerato da alcuni come la prima battaglia della Royal Navy nell'era dei missili guidati.\nOperazione Sutton.\nA partire dalla met\u00e0 del mese di maggio 1982 la forza di spedizione del contrammiraglio John Foster Woodward era ormai pronta, dopo il lungo viaggio attraverso l'oceano Atlantico, alla fase decisiva della campagna di riconquista delle isole Falkland, occupate di sorpresa il 2 aprile 1982 dalle forze armate argentine. L'ammiraglio Woodward disponeva di un notevole complesso aeronavale e anfibio in grado di assicurare una parziale copertura locale intorno all'arcipelago e di contrastare un eventuale intervento della marina argentina, ma le forze terrestri disponibili erano limitate: si trattava della 3\u00aa Brigata Commando dei Royal Marines (cui erano stati aggregati due battaglioni di paracadutisti) e della 5\u00aa Brigata di fanteria che peraltro era ancora in viaggio, essendo salpata da Southampton solo il 12 maggio.\nLa guarnigione argentina delle isole, al comando del generale Mario Benjam\u00edn Men\u00e9ndez, era numerosa (10\u00a0000 soldati), equipaggiata con artiglieria campale da 105 e 155\u00a0mm e dotata di mezzi corazzati leggeri Panhard AML, e divenne quindi essenziale individuare un luogo di sbarco strategicamente idoneo per permettere la costituzione di una testa di ponte senza immediate interferenze nemiche. Alcune ricognizioni segrete, effettuate sulle isole ai primi di maggio da reparti del SAS e del SBS, permisero di raccogliere preziose informazioni sullo schieramento delle truppe argentine e sulle caratteristiche delle coste e del territorio.\nDalle ricognizioni degli incursori si apprese che il generale Men\u00e9ndez aveva preferito concentrare il grosso delle sue forze a difesa del capoluogo Port Stanley, sulla costa est della Falkland Orientale, lasciando solo piccoli distaccamenti a Port Darwin, Goose Green, Fox Bay sulla Falkland Occidentale e sull'isola di Pebble; gran parte delle coste erano praticamente indifese. L'alto comando britannico decise quindi di effettuare lo sbarco principale nella baia di San Carlos sulla costa ovest della Falkland Orientale, un'area priva di difese argentine caratterizzata da spiagge idonee per lo sbarco e relativamente al riparo da attacchi aerei grazie alle colline circostanti. Lo sbarco della 3\u00aa Brigata Commando nella baia di San Carlos, denominato in codice operazione Sutton, venne previsto per la mattina del 21 maggio 1982 e fu preceduto da una serie di operazioni secondarie che sviarono l'attenzione del comando argentino e indebolirono preliminarmente le forze avversarie: il 14 maggio un reparto del SAS attacc\u00f2 l'isola Pebble e distrusse al suolo sei aerei d'attacco leggeri FMA IA-58 Pucar\u00e1, mentre bombardamenti aeronavali furono effettuati nell'area di Port Stanley.\nPer evitare il rischio di fuoco amico sui caccia a decollo verticale Hawker Siddeley Harrier da parte delle navi del gruppo anfibio durante lo sbarco, o degli Harrier sugli elicotteri del gruppo, il contrammiraglio Woodward formul\u00f2 una direttiva operativa per tutti i mezzi aerei della squadra: fu individuata una specie di \"scatola\" centrata sulla baia di San Carlos, lunga dieci miglia, larga due e alta 3\u00a0300 metri, all'interno della quale gli Harrier non sarebbero dovuti entrare in combattimento; in caso di attacco, gli elicotteri avrebbero dovuto abbassarsi al suolo e le navi avrebbero avuto libert\u00e0 di fuoco su qualunque velivolo nella \"scatola\", con la sicurezza che sarebbero stati argentini. All'esterno gli Harrier sarebbero stati liberi di impegnare combattimento; gli aerei argentini attaccanti a una velocit\u00e0 di 400 nodi avrebbero avuto non pi\u00f9 di 90 secondi per l'attacco, dopo di che sarebbero stati bersaglio per gli Harrier che volavano a quota pi\u00f9 alta. Una scelta operativa fatta dai britannici alla partenza della Task Force fu quella di operare uniformemente, sia in patria sia nel sud Atlantico, con l'ora di Londra che differiva di tre ore rispetto a quella di Buenos Aires, per evitare confusione nell'interpretazione di ordini o piani operativi tra Londra, la base avanzata di Ascension e le Falkland; convenzionalmente gli orari secondo il tempo coordinato universale sono indicati con la lettera Z (zulu nell'alfabeto fonetico NATO), mentre l'ora locale viene indicata come L (lima). Questo va tenuto presente nel raffronto dei resoconti delle due parti per capire la contemporaneit\u00e0 o meno degli eventi.\nForze in campo.\nForza di spedizione britannica.\nLa forza anfibia assegnata all'operazione Sutton era localmente al comando del commodoro Michael Clapp e aveva la missione di sbarcare nella baia di San Carlos la 3\u00aa Brigata Commando del generale Julian Thompson, che era costituita dal 42 Commando Royal Marines (un \"commando\" \u00e8 equivalente a un battaglione), trasportato a bordo del transatlantico ; dal 45 Commando Royal Marines, imbarcato sulla nave d'attacco anfibio ; dal 3\u00ba Battaglione paracadutisti a bordo della nave d'assalto anfibio ; da un'unit\u00e0 di artiglieria, il 29 Commando Regiment Royal Artillery, e una di genieri, il 24 Commando Regiment Royal Engineers. La forza da sbarco disponeva di numeroso naviglio per il supporto logistico delle truppe: le navi da sbarco rifornimenti , \"Sir Geraint\", \"Sir Lancelot\", \"Sir Percival\" e , le navi ausiliarie \"Fort Austin\" e \"Stromness\", i traghetti requisiti \"Europic Ferry\" e \"Norland\". I britannici avevano da tempo creato un piano di mobilitazione del naviglio civile, denominato STUFT (\"Ships Taken Up From Trade\" - \"navi prese dal naviglio commerciale\") in modo da poter velocemente disporre di naviglio ausiliario per la mobilit\u00e0 di alcune forze di reazione rapida; in particolare, per la 3\u00aa Brigata Commando era previsto l'impiego in Norvegia a rinforzare le forze NATO del settore e di conseguenza erano stati opzionati dei traghetti adatti allo scopo, di non grande tonnellaggio e quindi pi\u00f9 facilmente manovrabili nei fiordi, ma decisamente inadatti per le condizioni meteorologiche invernali dell'Atlantico meridionale. Ci\u00f2 determin\u00f2 problemi durante la permanenza in mare aperto in attesa dello sbarco; per contro l'equipaggiamento e l'addestramento dei Royal Marines, orientati alle condizioni climatiche artiche, si rivel\u00f2 fondamentale per la loro mobilit\u00e0 e capacit\u00e0 operativa.\nUn forte schermo di fregate e cacciatorpediniere della task force del contrammiraglio Woodward fu incaricato di coprire nella baia di San Carlos l'azione delle navi d'assalto anfibio e del naviglio logistico. All'inizio dell'operazione Sutton erano disponibili per i compiti di copertura navale e antiaerea le fregate , , , e . Nel corso della battaglia a San Carlos furono coinvolti nelle azioni aeronavali anche i cacciatorpediniere (che nella notte del 21 maggio aveva effettuato un bombardamento diversivo a Fanning Head) e , schierato nelle acque vicino alle isole Pebble, e le fregate e che erano posizionate nel Grantham Sound, un'insenatura a sud della baia; altre navi erano in navigazione pi\u00f9 a est per proteggere le portaerei.\nLa principale debolezza della forza aeronavale del contrammiraglio Woodward era rappresentata dall'insufficiente copertura aerea disponibile per assicurare la superiorit\u00e0 sui cieli e per proteggere in modo realmente efficace le unit\u00e0 della Royal Navy. La carenza della difesa aerea della forza di spedizione derivava, in primo luogo, dalla mancanza di un efficiente sistema di preallarme radar che potesse segnalare tempestivamente gli aerei avversari, in quanto la flotta britannica aveva dismesso i suoi velivoli AEW Fairey Gannet insieme alle portaerei convenzionali e inoltre dal fatto che non disponeva ancora delle versioni AEW degli elicotteri Sea King imbarcati. Gli Hawker Siddeley Nimrod impiegati in tale funzione erano stanziati sull'isola di Ascensione e non disponevano dell'autonomia di volo necessaria per garantire una sorveglianza radar continuativa, quindi tale compito ricadeva sui radar a bordo delle navi che non si dimostrarono pienamente adeguati.\nIl mantenimento della superiorit\u00e0 aerea sulla baia di San Carlos e la copertura delle navi britanniche dovevano essere forniti dai caccia imbarcati a decollo verticale BAE Sea Harrier della Fleet Air Arm, a bordo delle portaerei (nave ammiraglia di Woodward) e che tuttavia, per ragioni di sicurezza, rimasero durante la battaglia a oltre 320 chilometri di distanza dalle zone di sbarco; inoltre, a causa del numero limitato di questi aerei, non tutte le rotte di volo furono coperte. I Sea Harrier disponibili sulle due portaerei erano solo venti, inquadrati negli Squadron 800 (sulla \"Hermes\") e 801 (sulla \"Invincible\"): in pratica i caccia potevano rimanere sui cieli della baia solo per dieci minuti a causa dell'autonomia ridotta. Le due portaerei durante la battaglia furono in grado di organizzare inizialmente solo due pattuglie di copertura ogni ora, mantenendo un'altra coppia di caccia pronti al decollo sui ponti di volo; nel corso della battaglia si cerc\u00f2 poi di migliorare la copertura aerea e furono mantenute in volo tre pattuglie di caccia ogni ora. Oltretutto, per non facilitare l'individuazione della posizione delle preziose portaerei, i Sea Harrier dopo il decollo dovevano volare inizialmente a 80 metri sopra il livello del mare (al di sotto della copertura radar nemica) prima di risalire in quota vicino alle isole Falkland e iniziare i pattugliamenti di copertura. I Sea Harrier, guidati da piloti ben addestrati, ottennero durante la battaglia diversi successi contro gli aerei d'attacco argentini ma, a causa anche delle carenze del loro radar Blue Fox, incapace di individuare aerei volanti a bassa quota, non riuscirono a evitare sensibili perdite alle navi della Royal Navy.\nI cacciatorpediniere e le fregate della forza di spedizione disponevano di sistemi missilistici antiaerei moderni come Sea Dart e Sea Wolf, accanto ad altri decisamente obsoleti come Sea Cat e Sea Slug, che potevano supplire in parte alle carenze di copertura aerea, ma erano decisamente carenti in termini di artiglierie con solo qualche cannone da 20 e 40\u00a0mm per nave. I sistemi missilistici pi\u00f9 moderni erano controllati da computer e il software di controllo non era ancora ben rodato, specialmente sui sistemi Sea Wolf delle fregate classe Type 21 e Type 22 da poco immesse in servizio. Anche i caccia Sea Harrier avevano un sofisticato sistema digitale che coordinava il radar Blue Fox e il computer di navigazione Navhars, permettendo a un singolo pilota una notevole serie di operazioni contemporanee.\nDurante le fasi di consolidamento della testa di ponte a San Carlos e nella successiva avanzata verso Port Stanley, si dimostr\u00f2 efficace l'azione degli Hawker Harrier della Royal Air Force, impiegati nel supporto alle truppe a terra. L'alto comando britannico era consapevole della scarsit\u00e0 quantitativa delle forze aeree imbarcate e quindi aveva per tempo inviato parte degli Harrier del 1\u00b0 Squadron della RAF nell'Atlantico del Sud, trasportati dalla nave \"Atlantic Conveyor\". Il 18 maggio 1982 la nave raggiunse il grosso della task force, in tempo per l'inizio dell'operazione Sutton e i primi sei Harrier della RAF furono trasferiti sulla portaerei \"Hermes\", dalla quale fin dal 20 maggio iniziarono a effettuare operazioni di bombardamento su postazioni argentine nelle isole Falkland. Altri Harrier erano pronti sull'isola di Ascensione e durante la campagna furono trasferiti sulla \"Hermes\" per colmare le perdite in combattimento. Questi aerei d'attacco a decollo verticale furono impiegati in missione di bombardamento a bassa quota; gli Harrier disponevano di un armamento moderno ed efficace: le bombe a grappolo Hunting BL755 a caduta ritardata (che permettevano il disimpegno in tempo utile dell'aereo attaccante anche volando a quota molto bassa), il cannone ADEN da 30\u00a0mm e il razzo SNEB con sistema FFAR (\"Folded Fin Air Rocket\" - \"razzi aerei ad alette ripiegabili\") da 70\u00a0mm, molto efficiente a distanza ravvicinata.\nForze aeree argentine.\nIl comandante in capo argentino del teatro di guerra delle Falkland era l'ammiraglio Juan Lombardo, che dirigeva da Bah\u00eda Blanca il \"Teatro de Operaciones del Atl\u00e1ntico Sur\", organismo avente il controllo di tutte le componenti delle forze armate argentine schierate a contrasto della forza britannica. In realt\u00e0, al momento dell'inizio dell'operazione Sutton, l'andamento complessivo delle operazioni navali era gi\u00e0 chiaramente sfavorevole agli argentini. Dopo l'arrivo della task force britannica, il contrammiraglio Woodward aveva attivato dal 30 aprile il blocco aeronavale completo delle isole Falkland, decretando la cosiddetta \"Zona di Esclusione Totale\" (TEZ). La Armada de la Rep\u00fablica Argentina, la marina da guerra argentina, dopo uno sfortunato tentativo di organizzare un'ambiziosa operazione combinata contro la Task force, frustrato dall'affondamento il 2 maggio 1982 dell'incrociatore leggero , e dalla perdita di altre navi e trasporti nelle acque delle isole Falkland, aveva ormai rinunciato a operazioni offensive per interrompere il blocco navale nemico: le navi da guerra principali rientrarono nelle acque argentine e il blocco britannico, pur riuscendo sporadicamente alcune imbarcazioni argentine a violare la TEZ, divenne pienamente efficace. Il compito di attaccare la Task force e di impedire lo sbarco sulle Falkland ricadde quindi interamente sulla Fuerza A\u00e9rea Argentina e sulla componente aerea dell'Armada. Del pari, il rifornimento delle isole divenne onere quasi esclusivo dei Lockheed C-130 Hercules della FAA, che effettuarono quotidiane missioni notturne di rifornimento praticamente indisturbati; solo in un caso un \"Hercules\" fu abbattuto con i missili e il cannone da un Sea Harrier.\nIl generale Ernesto Horacio Crespo, comandante della \"Fuerza A\u00e9rea Sur\", il quartier generale congiunto delle forze aeree argentine e dell'aviazione navale dell'Armada, costituito nella base di Comodoro Rivadavia per dirigere tutta l'attivit\u00e0 aerea contro la forza aeronavale britannica, aveva pianificato per tempo un intervento in massa delle sue forze nel momento dell'atteso sbarco nemico. La \"Fuerza Aerea Sur\" alla met\u00e0 del mese di aprile aveva concentrato nelle basi di San Juli\u00e1n e di R\u00edo Gallegos i suoi reparti d'attacco; queste basi aeree erano per\u00f2 poco attrezzate e distavano circa 700 chilometri dalle isole Falkland. I 19 Douglas A-4 Skyhawk del 4\u00b0 Grupo de Caza-Bombardeo si trasferirono l'11 aprile 1982 da El Plumerillo (provincia di Mendoza) a San Juli\u00e1n, mentre il 14 aprile i circa 30 A-4 Skyhawk disponibili del 5\u00b0 Grupo de Caza-Bombardeo \"Los Halcones\", di stanza a Villa Reynolds (provincia di San Luis), si trasferirono a R\u00edo Gallegos. Il generale Crespo poteva inoltre contare su 37 caccia-bombardieri IAI Dagger del 6\u00b0 Grupo de Caza, stanziati a San Juli\u00e1n e R\u00edo Grande e su un gruppo di otto A-4 Skyhawk del Comando de \u00c1rea Naval Austral della marina, la 3\u00aa Escuadrilla de Caza y Ataque, che il 9 maggio raggiunsero a loro volta la base aerea di R\u00edo Grande. Nella stessa base aerea erano anche disponibili dal 20 aprile cinque aerei Dassault Super \u00c9tendard della 2\u00aa Escuadrilla de Caza y Ataque, particolarmente addestrati per attacchi anti-nave a distanza con missili Exocet.\nI piloti argentini di questi gruppi aerei erano fortemente motivati e determinati, ma dovevano fronteggiare notevoli problemi tattici e tecnici. Le prime missioni all'inizio della guerra si erano concluse con scarsi successi e avevano evidenziato una serie di difficolt\u00e0 pratiche: gli aerei d'attacco argentini non disponevano dell'autonomia necessaria per lunghi voli fino alle isole e quindi necessitavano di rifornimenti in volo, ma la \"Fuerza A\u00e9rea Argentina\" disponeva solo di un numero limitato di aerocisterne KC-130 Hercules, che inoltre dovevano essere impiegate anche nel ruolo di sorveglianza e di individuazione preliminare delle navi britanniche. Per migliorare il coordinamento e la velocit\u00e0 delle operazioni belliche, il comando argentino decise di mantenere in permanenza due KC-130 in volo al largo delle coste argentine per interventi d'emergenza. I piloti degli Skyhawk e dei Dagger effettuarono le missioni divisi in piccole sezioni inviate nelle acque di San Carlos da direzioni e in orari diversi per sorprendere le difese, volando con coraggio e abilit\u00e0 a quota molto bassa, circa venti metri sopra il livello del mare, per rendere difficile l'individuazione da parte dei radar nemici e per ostacolare l'azione delle pattuglie caccia di copertura britannici. Questi aerei tuttavia, operando a bassa quota negli ultimi 80 chilometri del volo, erano privi della protezione dei caccia Dassault Mirage III che, dopo alcuni insuccessi all'inizio della guerra, erano stati in parte ritirati a protezione delle citt\u00e0 della costa contro possibili attacchi dei bombardieri Avro 698 Vulcan britannici, oppure effettuavano inutili missioni ad alta quota di contrasto ai Sea Harrier britannici, che volavano a quote molto pi\u00f9 basse per intercettare gli attaccanti.\nUn grave problema tecnico, che durante la battaglia aeronavale ridusse l'efficacia degli attacchi aerei argentini, fu inoltre costituito dal tipo di armamento utilizzato per colpire le navi. I velivoli della Fuerza A\u00e9rea Argentina impiegarono bombe da 500 o 1\u00a0000 libbre prive di paracadute frenanti e dotate, per evitare esplosioni anticipate che avrebbero potuto mettere in pericolo l'aereo attaccante, di un sistema di ritardo dell'innesco. Questa soluzione fu controproducente perch\u00e9 le bombe, lanciate a quota molto bassa dai piloti argentini, spesso rimbalzarono sull'acqua superando l'obiettivo; inoltre molti ordigni non esplosero, poich\u00e9 il sistema di innesco ritardato non si era attivato in tempo utile. Paradossalmente, gli argentini vennero a conoscenza di queste carenze proprio grazie alle informazioni fornite dai bollettini del Ministero della Difesa britannico.\nL'Aviacion Naval della marina argentina invece ebbe minori difficolt\u00e0 tecniche: i suoi piloti erano bene addestrati all'attacco di bersagli navali e gli aerei A-4 Skyhawk impiegati disponevano del sistema di navigazione radio VLF Omega per individuare con sicurezza le navi della task force britannica; inoltre i piloti della marina impiegarono bombe da 500 libbre \"Snakeye\" dotate di codoli frenanti, per rallentarne la discesa e permettere all'aereo attaccante di disimpegnarsi in sicurezza. Queste bombe soprattutto erano equipaggiate con un sistema di innesco anticipato per evitare il problema delle bombe inesplose, che afflisse i piloti dell'aviazione i primi giorni della battaglia.\nFin dal 2 aprile la Fuerza A\u00e9rea Argentina aveva attivato la \"Base A\u00e9rea Militar Malvinas\" (BAMM) nell'aeroporto di Port Stanley/Puerto Argentino, per coordinare al meglio le operazioni aeree sulle isole e permettere un regolare ponte aereo con i C-130 Hercules; tuttavia le strutture e le piste presenti erano insufficienti per ospitare moderni aerei a reazione e inoltre gli impianti venivano ripetutamente bombardati dagli apparecchi britannici. Altre basi aeree rudimentali erano state organizzate a Goose Green (\"Base C\u00f3ndor\") e sull'isola Pebble (\"Base Calder\u00f3n\"), senza contare che lo stato maggiore aereo era intenzionato a effettuare grandi lavori di ampliamento della pista della BAMM per renderla idonea ad accogliere gli aerei moderni. Al momento dello sbarco, tuttavia, la BAMM ospitava solo gli FMA Pucar\u00e1 del Grupo 3 e gli Aermacchi MB-339 della marina, inutilizzabili contro le navi della task force britannica e idonei solo a missioni di supporto tattico a terra.\nLo sbarco britannico.\nAncor prima dell'alba del 21 maggio 1982, la forza di spedizione britannica diede inizio all'operazione Sutton. Lo sbarco delle truppe fu preceduto da una serie di procedure e operazioni per sviare le difese nemiche ed evitare possibili minacce da parte delle forze navali argentine: un reparto di incursori del SAS fu sbarcato da elicotteri nei pressi di Goose Green per effettuare una missione di diversione; un aereo da pattugliamento Hawker Siddeley Nimrod decollato dalla base di Ascensione effettu\u00f2 un'interminabile missione di ricognizione durata 19 ore e 15 minuti per controllare il mare a est alla ricerca di eventuali navi nemiche, passando a circa 60 chilometri dalla costa argentina, mentre due elicotteri Sea King scandagliarono con le loro attrezzature le profondit\u00e0 marine lungo il percorso della task force per individuare in anticipo minacce da parte di sottomarini argentini. Infine, alcuni sottomarini nucleari britannici si avvicinarono alle coste dell'Argentina per rilevare tempestivamente la partenza di aerei d'attacco dalle basi patagoniche in direzione delle Falkland. Queste operazioni preliminari non rilevarono alcun segno delle navi della marina argentina e confermarono che il nemico era ignaro dell'operazione in corso; anche i bombardamenti navali notturni effettuati da due fregate britanniche contro le difese di Port San Carlos non sembrarono allarmare i difensori.\nNella notte ebbe inizio lo sbarco. Le truppe e parte dei materiali furono trasferiti a terra con la massima urgenza, per consolidare al pi\u00f9 presto la testa di ponte prima del giorno e dell'inevitabile reazione argentina: furono subito sbarcati i sistemi missilistici anti-aerei Rapier, che per\u00f2 necessitavano di un certo tempo per essere operativi nonch\u00e9 delle necessarie scorte logistiche, soprattutto la benzina necessaria al funzionamento dei loro generatori elettrici. Le operazioni di trasporto dell'equipaggiamento furono effettuate anche con l'ausilio degli elicotteri Sea King, mentre i soldati della 3\u00aa Brigata Commando del generale Thompson, circa 5\u00a0000 uomini, attendevano il loro turno a bordo delle navi d'assalto anfibio \"Fearless\" e \"Intrepid\" e del transatlantico SS \"Canberra\". Furono anche utilizzati dei pontoni gonfiabili a fondo piatto chiamati \"Mexefloat\", gestiti da un distaccamento di genieri dell'esercito, per trasferire dalle navi i materiali nelle acque calme della baia verso terra. Il \"Canberra\" era chiamato \"The Great White Whale\" (\"la grande balena bianca\"), perch\u00e9 nella fretta non era stato ridipinto e rappresentava un bersaglio particolarmente evidente; nondimeno non fu mai colpito, anche perch\u00e9 probabilmente i piloti argentini, con spirito cavalleresco, nel dubbio che fosse una nave ospedale non segnalata, evitarono di attaccarla pur essendo la prima cosa che vedevano addentrandosi nella baia. La nave rappresent\u00f2 comunque una fonte di distrazione, in quanto i secondi persi nel discriminare il bersaglio non permettevano di inquadrarne altri nelle poche decine di secondi disponibili per attraversare la baia a bassa quota sotto il fuoco della contraerea a terra e dalle navi, e con il perenne rischio di essere attaccati dalle pattuglie di Harrier; anche il largo uso dei traccianti da parte della contraerea contribu\u00ec a distrarre e preoccupare i piloti argentini impegnati negli attacchi.\nLe difese terrestri argentine nella baia di San Carlos erano estremamente deboli: si trattava di circa 60 soldati di una sezione di fucilieri del 25\u00ba Reggimento di fanteria e di una sezione di appoggio del 12\u00ba Reggimento di fanteria che, al comando del tenente Carlos Esteban, erano giunti sul posto in elicottero. Queste magre forze, denominate Equipo de Combate \"G\u00fcemes\" (\"gruppo di combattimento G\u00fcemes\"), disponevano di appena due cannoni senza rinculo da 105\u00a0mm e due mortai. Un gruppo di soldati del SAS con un ufficiale dei Royal Marines che parlava spagnolo, il capitano Rod Bell, fu sbarcato per sloggiare questo reparto, possibilmente inducendolo alla resa senza spargimento di sangue, ma gli eventi impedirono di parlamentare. I soldati argentini non avevano alcuna possibilit\u00e0 di impedire lo sbarco nemico: dopo una breve resistenza impiegando soprattutto i mortai, iniziarono a ripiegare verso est. Alle 04:00 Z (ora di Londra, tre ore avanti rispetto a Buenos Aires) sbarcarono i paracadutisti del 2\u00ba Battaglione, subito seguiti dai Royal Marines del 40 Commando; i britannici non incontrarono difficolt\u00e0 sulle spiagge della baia. Il 3\u00ba Battaglione paracadutisti occup\u00f2 Port San Carlos dopo un breve combattimento con i soldati del tenente Esteban.\nGli Harrier del No. 1 Squadron della RAF intervennero fin dal primo mattino a sostegno del corpo di spedizione; alle ore 08:00 due aerei al comando del maggiore Jerry Pook e del capitano Mark Hare, decollati dalla portaerei \"Hermes\", bombardarono una rudimentale pista d'atterraggio per elicotteri individuata in precedenza da un reparto del SAS a nord del Monte Kent; furono distrutti con il fuoco dei cannoni di bordo due elicotteri argentini, un A\u00e9rospatiale SA 330 Puma e un Boeing CH-47 Chinook. Le prime perdite aeree britanniche si verificarono alle ore 08:45, quando nei cieli sopra la baia di San Carlos furono abbattuti dal fuoco delle armi leggere argentine due elicotteri A\u00e9rospatiale SA 341 Gazelle dei Royal Marines, che stavano scortando un elicottero da trasporto inviato erroneamente in una zona ancora presidiata dal nemico; a causa della mancanza di collegamento radio i marines a terra non poterono avvisare i piloti del rischio incombente: rimasti inermi in acqua dopo lo schianto, furono presi sotto tiro dagli argentini che ne uccisero tre e ferirono gravemente il quarto. Nelle ore successive, mentre continuavano freneticamente le operazioni di sbarco, gli Harrier della RAF effettuarono altri pattugliamenti di protezione per intervenire contro reparti terrestri argentini; nella zona della testa di ponte non fu rilevata attivit\u00e0 nemica, ma un aereo britannico fu abbattuto dal fuoco antiaereo di una postazione argentina a Port Howard. Il pilota, capitano Jeff Glover, si lanci\u00f2 con il paracadute e fu catturato.\nLe prime reazioni aeree argentine furono deboli e vennero condotte dagli aerei presenti nella base area di Port Stanley: alle ore 09:45 una sezione (due coppie) di aerei d'attacco leggeri Pucar\u00e1 fu inviata verso la \"Base C\u00f3ndor\", che era sottoposta a bombardamento da parte della fregata \"Ardent\". L'aereo del capitano Jorge B\u00e9nitez fu abbattuto con un missile FIM-92 Stinger dai soldati del reparto del SAS, al rientro dalla diversione a Goose Green, e gli altri due respinti dalle difese anti-aeree della fregata britannica. Il maggiore Carlos Tomba fu invece intercettato e abbattuto dal caccia Sea Harrier del maggiore Nigel Ward dopo un lungo combattimento: il pilota si eiett\u00f2 e rientr\u00f2 nelle proprie linee e in seguito, dopo la resa, funse da interprete in un ospedale da campo britannico per assistere alcuni suoi commilitoni feriti l\u00ec ricoverati.\nAlle ore 10:00 arriv\u00f2 nei cieli sopra la baia di San Carlos un Aermacchi MB-339 in ricognizione aerea: il pilota, capitano Guillelmo Owen Crippa, attacc\u00f2 coraggiosamente di propria iniziativa la grande task force individuata e riusc\u00ec a infliggere qualche danno alla fregata \"Argonaut\" con il fuoco dei cannoni e dei razzi, sfuggendo alla violenta reazione antiaerea delle navi. Le navi della forza di sbarco, tranne due fregate, in tarda mattinata si spostarono dall'insenatura di Port San Carlos all'interno del Falkland Sound, in modo da non essere un facile bersaglio per i sottomarini argentini che in quel momento erano ritenuti una minaccia pi\u00f9 grave degli attacchi aerei.\nGli attacchi aerei argentini.\n21 maggio.\nIl generale Ernesto Horacio Crespo, comandante della Fuerza A\u00e9rea Sur, reag\u00ec rapidamente dopo aver ricevuto le prime notizie dell'attacco nemico. Secondo i piani congiunti delle forze aeree e della marina, era previsto di effettuare 63 sortite da parte della FAA (Fuerza A\u00e9rea Argentina) e dodici da parte della CANA (Comando de \u00c1rea Naval Austral) il primo giorno degli sbarchi britannici; in realt\u00e0 il 21 maggio gli argentini riuscirono a impegnare 54 aerei della FAA e sei dell'aviazione navale, suddivisi in quattro ondate. I decolli della prima ondata, formata da sei Douglas A-4 Skyhawk del 5\u00b0 Grupo de Caza-Bombardeo di R\u00edo Gallegos e undici IAI Dagger del 6\u00b0 Grupo de Caza di R\u00edo Grande e San Juli\u00e1n, avvennero tra le ore 09:00 e le 09:30 e gli aerei, armati con bombe da 1\u00a0000 libbre e da 500 libbre, raggiunsero l'area degli sbarchi a San Carlos tra le 10:25 e le 10:30.\nL'attacco iniziale fu sferrato dai caccia Dagger del 6\u00b0 Grupo de Caza che, divisi nelle quattro sezioni \"\u00d1and\u00fa\", \"Perro\", \"Le\u00f3n\" e \"Zorro\" (guidate rispettivamente dal capitano Carlos Rohde, dal capitano Carlos Moreno, dal capitano Norberto Dimeglio e dal capitano Raul Diaz), arrivarono nelle acque di San Carlos da ovest, dopo aver superato l'isola Falkland Occidentale e volando a quota molto bassa, inferiore al livello delle colline circostanti la baia. I tre aerei della sezione \"\u00d1and\u00fa\" riuscirono a colpire con il fuoco dei cannoni la fregata \"Broadsword\", colpendo con 29 proiettili l'area dell'hangar dove furono danneggiati i due elicotteri Westland Lynx e feriti quattordici uomini; il Dagger del tenente Pedro Bean fu abbattuto da un missile Sea Wolf lanciato dalla nave britannica: il pilota si lanci\u00f2 ma non sopravvisse. La sezione \"Perro\" raggiunse maggiori risultati e colp\u00ec il cacciatorpediniere \"Antrim\" con due bombe le quali, sebbene non fossero esplose, provocarono danni rilevanti alla nave; anche la sezione \"Le\u00f3n\" attacc\u00f2 la \"Antrim\" e segnal\u00f2 un colpo a segno: una delle due bombe perfor\u00f2 il deposito dei missili Sea Slug rendendo inoperativo il sistema di difesa antiaerea della nave. Infine, la sezione \"Zorro\" non riusc\u00ec a sganciare le bombe sulla fregata \"Broadsword\" e si limit\u00f2 a mitragliarla ancora una volta con proiettili da 20\u00a0mm, che colpirono alcuni membri dell'equipaggio rimbalzando anche all'interno dell'hangar. Secondo le fonti britanniche, l'operatore del sistema missilistico Sea Wolf di prua sarebbe riuscito ad agganciare e abbattere uno degli aerei attraverso la guida della telecamera: si evidenziavano peraltro i limiti del sistema radar di controllo fuoco Type 910 progettato per il mare aperto, che era ampiamente disturbato dal \"clutter\" (il riflesso delle onde radar) sulle colline circostanti la baia. Immediatamente dopo il danno alla \"Antrim\", che fungeva da coordinatore della difesa aerea, la fregata \"Brilliant\" ne assunse il ruolo dirigendo contro gli attaccanti una pattuglia aerea di combattimento di caccia Sea Harrier dell'800 Naval Air Squadron (portaerei \"Hermes\"), che per\u00f2 non fu efficace. Gli aerei argentini poterono rientrare indenni alle basi. Nel frattempo, il fuoco di sbarramento della \"Ardent\" contro la pista di Goose Green fece saltare in aria un Pucar\u00e1 in fase di decollo \"del tutto per caso, effettivamente\", come precis\u00f2 il comandante Alan West.\nGli A-4 Skyhawk del 5\u00b0 Grupo de Caza-Bombardeo arrivarono subito dopo sulla baia di San Carlos da nord volando a bassa quota; le sezioni \"Orion\" guidata dal tenente Mariano Velasco e \"Leo\", guidata dal tenente Alberto Filippini, individuarono all'imbocco della baia la fregata \"Argonaut\" che fu colpita da due bombe, che per\u00f2 non esplosero. Delle dieci bombe lanciate dai cinque aerei attaccanti, una colp\u00ec il ponte di volo, rimbalzando infine contro le porte del deposito dei missili \"Sea Slug\", colpendone leggermente uno e finendo nel locale bagni senza che niente esplodesse; comunque scoppiarono alcuni incendi che furono domati dall'equipaggio. La nave fece subito rotta verso nord per riunirsi alla \"Broadsword\", ma senza riuscire a raggiungerla prima dell'altra ondata di attacco argentina, sei minuti dopo. Le navi britanniche disponevano sui ponti delle mitragliere Oerlikon da 20\u00a0mm e dei cannoni Bofors da 40\u00a0mm e gli equipaggi impiegarono tutte le armi leggere a disposizione, mitragliatrici, fucili mitragliatori e perfino lanciarazzi anticarro portatili, con un larghissimo uso di traccianti: in molti casi riuscirono a disturbare i piloti nel loro avvicinamento ai bersagli, nonch\u00e9 a danneggiare e, raramente, abbattere gli aerei.\nLa seconda ondata della Fuerza A\u00e9rea Argentina, formata da cacciabombardieri A-4 Skyhawk del 4\u00b0 e del 5\u00b0 Grupo de Caza-Bombardeo, decoll\u00f2 da San Juli\u00e1n e R\u00edo Gallegos tra le 11:17 e le 11:25. La sezione \"Tero\" tuttavia dovette rinunciare alla missione a causa di problemi tecnici e la successiva sezione \"Pato\" di quattro aerei del 4\u00b0 Grupo de Caza-Bombardeo, guidata dal capitano Eduardo Almo\u00f1o, fu intercettata dai caccia Sea Harrier dell'800 Squadron e gli Skyhawk del tenente Daniel Manzotti e del tenente Nestor Lopez furono abbattuti dai capitani di corvetta Neil Thomas e Mike Blissett: i piloti argentini non si salvarono, mentre gli altri due aerei ritornarono alla base senza risultati. Tra le 11:25 e le 11:30 dalla base di R\u00edo Gallegos decollarono altre due sezioni di A-4 Skyhawk del 5\u00b0 Grupo: tre dei quattro aerei della sezione \"Mula\" ebbero vari problemi tecnici e tornarono indietro, mentre il capitano Pablo Carballo prosegu\u00ec la missione fino al Grantham Sound e riusc\u00ec a sganciare due bombe contro la fregata \"Ardent\", che caddero sui fianchi della nave senza esplodere. La sezione \"Pico\" invece, guidata dal capitano Hugo Palaver, percorse lo stretto di San Carlos da sud a nord senza individuare alcuna nave nemica prima di rientrare alla base. Uno degli Skyhawk vol\u00f2 a quota talmente bassa che colp\u00ec il radar Type 992 della \"Ardent\" con un serbatoio subalare.\nUn ennesimo attacco aereo fu condotto alle ore 14:45 da quattro Dagger delle sezioni \"Cuenca\" e \"Libra\". Questi aerei che, prima di giungere nella baia, avevano attraversato l'isola occidentale passando sopra il monte Hornby coperto di nuvole, furono subito intercettati da una pattuglia di Sea Harrier: l'aereo del tenente H\u00e9ctor Luna fu abbattuto dal caccia del tenente Fredricksen ma gli altri tre velivoli, guidati dal capitano Horacio Mir Gonzalez, riuscirono a raggiungere da nord le acque di San Carlos e attaccarono a forte velocit\u00e0 la fregata \"Ardent\"; una bomba raggiunse la nave a livello dell'hangar, provocando gravi danni con morti e feriti, distrusse l'elicottero Westland Lynx l\u00ec parcheggiato e uccise anche i due uomini di equipaggio che erano sul ponte di volo impegnati a contrastare i velivoli con un fucile mitragliatore; inoltre l'esplosione mise fuori uso il sistema missilistico Sea Cat e il cannone da 114\u00a0mm, rendendo la nave praticamente inerme. La fregata era in difficolt\u00e0 e cerc\u00f2 di risalire verso nord, abbandonando la copertura della baia.\nLa Fuerza A\u00e9rea Argentina sferr\u00f2 un'ultima serie di attacchi con due sezioni di caccia Dagger: la sezione \"Laucha\", guidata dal maggiore Luis Puga, raggiunse la baia volando da ovest e attacc\u00f2 con le bombe e il fuoco dei cannoni la fregata \"Brilliant\"; nessun ordigno arriv\u00f2 a segno ma un proiettile da 30\u00a0mm colp\u00ec la sala operativa della fregata e una scheggia fer\u00ec leggermente il direttore del controllo aereo Hulme. In questa circostanza emersero ulteriori problemi del sistema Sea Wolf: sulla \"Brilliant\" il computer di controllo tiro dapprima punt\u00f2 un Dagger che si stava avvicinando, ma poich\u00e9 l'avvicinamento era su un vettore diagonale il radar non si blocc\u00f2 sul bersaglio, rifiutandosi di sparare, e fu solo un missile partito dalla \"Broadsword\" che salv\u00f2 l'unit\u00e0 gemella disturbando il puntamento delle bombe. La sezione \"R\u00e1ton\" invece fu intercettata a nord della baia da una pattuglia di Sea Harrier e, liberatisi dei serbatoi e delle bombe, i piloti argentini accettarono il combattimento aereo pur essendo armati solo con i cannoncini di bordo: secondo le fonti argentine, il capitano Guillermo Donadile riusc\u00ec a colpire un aereo britannico che fu visto cadere, ma alla fine tutti e tre i Dagger furono abbattuti dai missili dei Sea Harrier del tenente di vascello Steve Thomas e del capitano di corvetta Nigel Ward; i piloti (capitano Donadile, maggiore Gustavo Piuma e tenente Jorge Senn) si lanciarono e furono recuperati. Per i britannici, invece, l'aereo di Thomas fu raggiunto da tre colpi di cannoncini antiaerei mentre inseguiva gli argentini in fuga, ma entrambi gli aerei rientrarono sulla \"Invincible\". Nel tardo pomeriggio, tra le ore 16:00 e le ore 16:30, decollarono altre tre sezioni di A-4 Skyhawk, \"Raspon\", \"Mate\" e \"Choclo\" guidate dai capitani Jorge Cafaratti, Jorge Pierini e Carlos Varela; non riuscirono per\u00f2 a individuare bersagli ed entro le ore 19:00 erano tornati alle basi di San Juli\u00e1n e R\u00edo Gallegos.\nPrima dell'ultima ondata di aerei dell'aviazione argentina, erano intervenuti a San Carlos anche gli A-4 Skyhawk del \"Comando de \u00c1rea Naval Austral\" dell'Aviaci\u00f3n Naval; alle 15:10 una sezione di cacciabombardieri raggiunse la baia da sud, armati con bombe \"Snakeye\" da 500 libbre che, a differenza di quelle sino allora sganciate, avevano i sistemi di scoppio ritardato gi\u00e0 armati al momento del lancio. Gli aerei argentini, guidati dal capitano di corvetta Alberto Philippi, dal tenente di vascello Jos\u00e8 Arca e dal \"teniente de fragata\" Marcelo Marquez, bombardarono la costa dell'isola occidentale prima di raggiungere San Carlos, dove individuarono la fregata \"Ardent\". Dopo pochi minuti altri tre aerei A-4, guidati dai tenenti di vascello Benito R\u00f3tolo, Carlos Lecour e Roberto Sylvester si unirono all'attacco. La nave britannica era gi\u00e0 in difficolt\u00e0 dopo i precedenti attacchi: i suoi sistemi di difesa antiaerei erano fuori uso e solo una mitragliatrice di bordo, servita in quel momento dal civile responsabile della cambusa (ed ex militare dell'esercito) John Leake, pot\u00e9 aprire il fuoco contro gli aerei attaccanti, colpendone uno gravemente sull'ala. I piloti dell'aviazione navale erano ben addestrati nelle tecniche di attacco antinave e misero a segno numerose bombe, che esplosero a poppa con gravi danni: si ebbero 22 morti e 30 feriti. Dopo essere stata ripetutamente colpita alla linea di galleggiamento, la nave dovette essere abbandonata e fu rimorchiata verso la costa. Lungo la rotta di ritorno attraverso lo stretto delle Falkland, i tre A-4 argentini furono per\u00f2 individuati visivamente da una pattuglia di Sea Harrier dello Squadron 800: un missile AIM-9 Sidewinder, lanciato dal caccia del tenente Clive Morrell, colp\u00ec l'aereo del capitano Philippi il quale riusc\u00ec a lanciarsi e fu recuperato dopo tre giorni da un elicottero dell'esercito argentino. Il tenente di fregata Marcelo Marquez invece rimase ucciso quando il suo aereo fu abbattuto dal fuoco dei cannoni del caccia guidato dal tenente John Leeming, mentre il tenente di vascello Arca cerc\u00f2, a causa dei danni subiti durante l'attacco alla fregata nemica, di atterrare a Port Stanley ma alla fine dovette abbandonare il suo aereo e lanciarsi sopra l'aerodromo. La fregata aveva incassato solo in questa incursione sette bombe, delle quali cinque da 500 libbre (227 chili) esplose, aveva perduto l'uso del timone e del lanciamissili, mentre l'acqua s'ingolfava da un grosso foro sulla linea di galleggiamento; il comandante West ordin\u00f2 l'abbandono nave e trasfer\u00ec i feriti sulla \"Yarmouth\" che si era affiancata: essa accolse a bordo anche i 149 superstiti e West, che fu l'ultimo ad abbandonare la nave alle 17:55Z\nDurante oltre sei ore di attacchi aeronavali del 21 maggio, la Fuerza Aerea Sur sub\u00ec la perdita di sette aerei oltre ai due Pucar\u00e1 delle Malvine, mentre l'Aviazione navale perse altri tre A-4; i piloti argentini subirono quindi sensibili perdite ma riuscirono a infliggere notevoli danni alla task force britannica che ebbe un cacciatorpediniere (\"Antrim\") e tre fregate (\"Argonaut\", \"Broadsword\", \"Brilliant\") seriamente danneggiate. La \"Ardent\", colpita in totale da sette bombe esplose e due non esplose, era ormai in preda a incendi incontrollabili: si aren\u00f2 sul Grantham Sound e affond\u00f2 infine il 22 maggio 1982. A quel punto, il contrammiraglio Woodward decise che il pericolo dei sommergibili era minore della minaccia aerea e le navi scorta furono spostate all'interno della baia; inoltre deliber\u00f2 che le navi da trasporto rimanessero con la task force e raggiungessero la baia di volta in volta, stazionandovi solo il tempo necessario per lo scarico del materiale. Una squadra di artificieri sal\u00ec sulla \"Antrim\" per neutralizzare una bomba inesplosa, tagliando nelle lamiere un tunnel e calandola in acqua, e un'altra disattiv\u00f2 un ordigno sulla \"Argonaut\"; entrambi gli artificieri furono poi decorati con la Distinguished Service Order. La \"Antrim\" scort\u00f2 infine le navi \"Canberra\", \"Europic Ferry\" e \"Norland\" verso la task force; le scorte erano state duramente colpite, ma le unit\u00e0 da trasporto e le truppe da sbarco non avevano subito danni o lamentato morti, facendo di San Carlos uno degli sbarchi pi\u00f9 riusciti nella storia militare britannica.\n22 maggio.\nNonostante le importanti perdite e la costante interferenza degli attacchi aerei argentini, il primo giorno degli sbarchi si era concluso con un decisivo successo strategico per la forza di spedizione britannica: oltre 3\u00a0000 soldati erano stati portati a terra insieme a 1\u00a0000 tonnellate di equipaggiamento e rifornimenti, consentendo un costante consolidamento delle posizioni sulle spiagge di San Carlos prima dell'inizio della grande manovra offensiva verso Port Stanley. L'operazione Sutton fu anche favorita il secondo giorno, 22 maggio 1982, dal clima: mentre nella baia di San Carlos il tempo rimase poco nuvoloso, l'attivit\u00e0 aerea argentina nelle basi patagoniche sul continente fu gravemente intralciata da freddo, intensa copertura nuvolosa e tempeste di neve che praticamente impedirono una ripresa immediata delle incursioni sulle isole.\nMentre la forza a terra consolidava le posizioni in attesa dell'avanzata, la squadra da sbarco continuava a costituire grandi depositi a terra per non dover esporre inutilmente le navi al rischio di attacchi aerei; questo per\u00f2 contraddiceva il concetto di \"logistica galleggiante\" (cio\u00e8 tenere il materiale sulle navi nella baia fino a che non fosse stato necessario sbarcarlo) che era stato considerato la migliore opzione prima dello sbarco, e creava anche dei bersagli di grosse dimensioni a terra. Un altro grosso problema logistico per i britannici era la carenza di elicotteri da trasporto, che si sommava alla mancanza di veicoli adatti al terreno: questi fattori quindi concorsero a mantenere un congruo numero di bersagli in mare e a terra, che le difese antiaeree non poterono coprire adeguatamente; anche i sistemi missilistici Rapier gestiti dalla batteria T del 12\u00ba Reggimento artiglieria dell'esercito britannico non erano completamente operativi, in parte per le carenze addestrative del personale i cui ultimi lanci in addestramento risalivano a un anno prima, ma anche per deficienze delle armi (i supporti in lega di alluminio dei missili sulla rampa cedevano, lasciandoli cadere a terra). Il primo giorno, ben otto dei sistemi Rapier sbarcati non erano operativi per l'azione corrosiva del sale, contro la quale non erano protetti; la necessit\u00e0 continua di benzina per i generatori elettrici dei sistemi, cui la logistica riusciva a fare fronte con difficolt\u00e0, aument\u00f2 i problemi e contribu\u00ec a esasperare i rapporti tra il contrammiraglio Woodward (che disse: \"So che il personale dei Rapier sta facendo del suo meglio, ma buttate una bomba sotto di loro prima che qualcuno gliene butti una sopra\") e il comandante della 3\u00aa Brigata Commando generale Thompson, che si aspettava la distruzione delle forze aeree argentine prima dello sbarco e non che la Royal Navy contasse sui sistemi antiaerei dell'esercito per difendere le unit\u00e0 nella baia. A questo si sommavano le indecisioni politiche a Londra su quando la forza a terra avrebbe dovuto avanzare.\nLa Fuerza A\u00e9rea Sur necessitava di riorganizzazione dopo il forte logoramento di uomini e mezzi durante le estenuanti e pericolose missioni del primo giorno; le forze armate argentine inoltre erano ancora preoccupate per possibili attacchi diretti nemici contro il continente: furono captati segnali elettronici che sembravano indicare la presenza di aeromobili sconosciuti in volo e le citt\u00e0 di Comodoro Rivadavia e Trelew furono oscurate precauzionalmente. L'alto comando argentino aveva pianificato nella notte tra il 21 e il 22 maggio una vasta azione aerea combinata che prevedeva l'intervento degli aerei della Aviac\u00edon Naval contro la flotta britannica a San Carlos, mentre i reparti della Fuerza A\u00e9rea Argentina avrebbero dovuto concentrarsi contro gli obiettivi a terra: le difficolt\u00e0 climatiche, l'usura delle forze e la mancanza di un adeguato controllo aereo non permisero di portare a termine questi piani. Dieci A-4 Skyhawk decollarono da San Juli\u00e1n e R\u00edo Gallegos tra le 14:00 e le 15:00 divisi nelle sezioni \"Le\u00f3n\", al comando del capitano Mario Cafaratti, e \"Chispa\", al comando del capitano Carlos Varela, ma a causa di problemi tecnici e della copertura nuvolosa non riuscirono a individuare gli obiettivi e rientrarono entro le ore 18:15 senza risultati. Due missioni di caccia Mirage III furono ugualmente infruttuose.Gli argentini ricorsero spesso alla ricognizione aerea con pattugliatori Lockheed P2V Neptune oltre che con Boeing 707 e Learjet, per tenere sotto controllo i movimenti britannici, ma i primi dovettero essere infine accantonati per l'estrema usura e sostituiti da analoghi aerei brasiliani, due Embraer P-95 Bandeirulha che vennero incorporati a fine aprile e restituiti al termine delle operazioni.\nNel frattempo i britannici, secondo quanto programmato dallo stato maggiore di Woodward, avevano deciso di collaudare una nuova tattica che nei giorni successivi avrebbe dato risultati altalenanti: una accoppiata tra una fregata Type 22 (con il suo lanciamissili Sea Wolf per la difesa ravvicinata e a bassa quota) e un cacciatorpediniere classe Type 42 (con i Sea Dart e i radar Type 965 da scoperta distante per le alte quote). Il gruppo formato dalla \"Broadsword\" e dal \"Coventry\" fu denominato \"Type 64\" (Type 22 + Type 42) e fu situato leggermente al largo delle isole, a nord-est, per non fare influenzare i radar dalle riflessioni provocate dalla terraferma, ma nessun aereo argentino fu avvistato; pertanto la \"Broadsword\" a sera scort\u00f2 il \"Canberra\" e altre navi logistiche fuori dalla baia verso la squadra al largo, mentre il vecchio cacciatorpediniere (classe County) prendeva il posto del danneggiato \"Antrim\".\nDurante la giornata un Boeing 707 da ricognizione, no.\u00a0TC-92 del Grupo 1, De Transporte Aereo Escuadron II, fu rilevato al largo mentre sorvegliava il gruppo di rinforzo in arrivo dalla Gran Bretagna e facente capo alla ; la \"Cardiff\" ebbe ordine di rallentare e attaccarlo. La nave spar\u00f2 due missili Sea Dart alle 11:40 (ora locale) dalla massima distanza; il primo fin\u00ec il propellente prima di raggiungere l'aereo e il secondo lo manc\u00f2 a causa delle manovre evasive del velivolo. Dopo l'attacco l'aereo scese sotto la quota di rilevamento radar e ritorn\u00f2 alla base di El Palomar, vicino a Buenos Aires.\nIn queste condizioni, il corpo di spedizione britannico pot\u00e9 agevolmente continuare le operazioni di sbarco di uomini e materiali ed estendere la testa di ponte; inoltre gli Harrier della RAF effettuarono una serie di missioni di attacco contro le truppe e i capisaldi argentini nell'isola Falkland orientale senza incontrare molte difficolt\u00e0. Due Harrier attaccarono anche, alle ore 08:23, nello stretto delle Falkland la nave guardacoste argentina che stava trasportando obici da 105\u00a0mm a Port Darwin. Gli argentini sostennero di aver danneggiato uno Harrier col fuoco delle mitragliatrici, ma i britannici non confermarono; la nave fu fatta arenare nella baia di Choiseul e distrutta dall'equipaggio.\nIntanto le navi danneggiate si erano spostate nell'ancoraggio per provvedere alle riparazioni: la \"Argonaut\", il cui comandante Kit Layman aveva dichiarato \u00abnon possiamo muoverci, ma possiamo galleggiare e combattere\u00bb, fu trainata di fianco alla fregata \"Plymouth\" per il disinnesco delle due bombe a bordo. Nel frattempo, l'equipaggio lavor\u00f2 per il ripristino della propulsione e delle pompe, cercando di riparare le condutture rotte e di spurgare i generatori dall'acqua salata che vi era penetrata attraverso un serbatoio danneggiato; le falle furono turate con \"materassi e buone cose in stile seconda guerra mondiale\" ma l'equipaggio, ai posti di combattimento da settantadue ore, era stremato dalla fatica e non aveva energia elettrica. Il tenente Morgan, palombaro, fu inviato a ispezionare il deposito munizioni anteriore, con ancora i cadaveri degli addetti all'interno e una bomba ancora innescata tra i missili Sea Cat; finalmente l'equipaggio ripristin\u00f2 i generatori ausiliari ma il comandante, considerando la nave ancora troppo esposta, la fece trainare da alcuni LCU guidati dal maggiore dei Marines Ewen Southby-Tailyour tra le navi da assalto anfibio. A quel punto una squadra di artificieri sal\u00ec a bordo: la prima bomba fu disinnescata senza problemi, ma la seconda era all'interno del deposito dei missili e non poteva essere disarmata senza prosciugare il locale, per cui l'equipaggio si predispose a rappezzare la falla sotto la linea di galleggiamento e poi pompare fuori l'acqua; l'operazione sarebbe durata una settimana durante la quale la nave, immobile, contribu\u00ec comunque a respingere gli attacchi aerei con l'artiglieria di bordo. I sistemi Sea Cat non furono invece di alcuna utilit\u00e0 poich\u00e9 rimasti senza missili.\nI rinforzi arrivati in mattinata tamponarono i vuoti prodotti nelle scorte dagli attacchi del giorno precedente: con il cacciatorpediniere \"Exeter\" (un altro Type 42 ma con i pi\u00f9 recenti aggiornamenti software), arrivarono anche due fregate Type 21, la HMS \"Ambuscade\" e la HMS \"Antelope\", e una nave dispacci, la HMS \"Leeds Castle\"; durante la giornata, i caccia Sea Harrier delle due portaerei avevano totalizzato sessanta sortite di Combat Air Patrol, dieci in pi\u00f9 del giorno precedente, e le riparazioni alla \"Glasgow\" e alla \"Argonaut\" avevano ripristinato parte della loro operativit\u00e0. La task force aveva creato una zona, denominata TRALA (\"Tug, Repair And Logistics Area\" - Area rimorchiatori, riparazioni e logistica) al di fuori della zona di esclusione marittima, dove venivano raggruppate tutte le navi non necessarie presso la squadra o in area di sbarco e dove venivano riparate o rifornite le altre navi; tra queste unit\u00e0 si trovavano anche varie navi civili per usi speciali, come la \"Stena Seaspread\" o la \"Stena Inspector\" (che sarebbe stata pi\u00f9 tardi acquistata dalla Royal Navy), in grado di riparare motori in mare, effettuare saldature ad arco e movimentare grossi elementi strutturali. Questo permise operazioni anche relativamente complesse senza dover rimandare in Inghilterra le navi, dov'era la base pi\u00f9 vicina, essendo quella di Simonstown in Sud Africa gi\u00e0 stata dismessa e restituita alla South African Navy.\n23 maggio.\nIl 23 maggio, domenica, i gruppi aerei argentini ripresero gli attacchi contro le forze nemiche nella baia di San Carlos; di fronte al consolidamento delle truppe britanniche sul terreno era ormai importante colpire anche le truppe sbarcate. Per coordinare meglio le operazioni, in questa giornata fu decisa finalmente l'attivazione a Comodoro Rivadavia di un comando unificato CEOPECON (\"Central de Operaciones Conjuntas\") sotto il controllo del generale Osvaldo Garc\u00eda, dell'ammiraglio Juan Lombardo e del generale Conrado Weber. La Fuerza Aerea Sur effettu\u00f2 il 23 maggio oltre quaranta missioni aeree ma, a causa di problemi di collegamento e identificazione e della ristrettezza del tempo a disposizione dei piloti argentini sui cieli delle isole, solo sette aerei riuscirono a individuare gli obiettivi e sferrare gli attacchi. Le missioni dei piloti argentini divennero ancora pi\u00f9 pericolose a causa della presenza sul terreno intorno alla baia di San Carlos delle prime batterie anti-aeree di missili Rapier, rapidamente schierate dalle truppe britanniche del generale Thompson: per evitare la minaccia di questi missili, i piloti degli A-4 Skyhawk dovettero studiare rischiose manovre evasive di disimpegno con virate strette alla massima accelerazione.\nDurante la notte il vento aveva girato in direzione sud, spazzando via la nebbia al largo della costa argentina. I britannici iniziarono la giornata con una pattuglia di Harrier, che localizz\u00f2 su una pista a terra nell'isola di West Falkland un elicottero Bell UH-1 Iroquois \"Huey\" e due A\u00e9rospatiale SA 330 Puma, distruggendoli a cannonate; poi l'elicottero Lynx della fregata \"Antelope\" attacc\u00f2 con un missile Sea Skua una nave da trasporto argentina, infliggendole danni gravi; infine le fregate \"Brilliant\" e \"Yarmouth\" intrappolarono e costrinsero ad arenarsi la nave \"Monsunen\", che portava rifornimenti.\nTra le ore 08:45 e le 09:05 la Fuerza A\u00e9rea Argentina fece decollare due sezioni di IAI Dagger e due sezione di A-4 Skyhawk che, tuttavia, non riuscirono a portare a termine la loro missione; le sezioni \"Puma\", guidata dal capitano Amilcar Cimatti, e \"Potro\", diretta dal capitano Carlos Moreno, non trovarono gli obiettivi a causa delle condizioni meteorologiche e rientrarono a R\u00edo Grande entro le ore 10:15. Una parte della sezione \"Lanza\" invece si un\u00ec alla sezione \"Tejo\" del capitano Jorge Bergamaschi e raggiunse alle 10:02 i cieli di San Carlos, ma gli A-4 non riuscirono a individuare le navi e ritornarono a R\u00edo Gallegos alle ore 11:02.\nLa seconda ondata di attacchi argentini prese il volo da R\u00edo Gallegos alle ore 12:00: la sezione \"Truen\" era guidata dal capitano Hugo Palaver, che tuttavia dovette abbandonare la formazione per problemi tecnici, mentre gli altri due A-4 Skyhawk proseguirono la missione e si unirono ai due aerei superstiti della sezione \"Nene\" del capitano Pablo Carballo. I quattro velivoli argentini, guidati dal capitano Carballo, dai tenenti Luciano Guadagnini e Carlos Rinke e dal sottotenente Hugo G\u00f3mez, mancarono il contatto con il KC-130 Hercules che doveva rifornirli in volo ma continuarono ugualmente la missione ed entrarono nello stretto da sud dove individuarono un elicottero Lynx nei pressi della baia di San Carlos (che segnal\u00f2 al centro di controllo antiaereo il loro arrivo) e si divisero in due sezioni. La prima coppia di aerei argentini sorvol\u00f2 l'isola occidentale prima di virare e discendere verso la baia da nord, a circa due miglia dalla \"Antelope\"; il capitano Carballo e il sottotenente Hugo G\u00f3mez attaccarono per primi ma incapparono nell'intenso fuoco antiaereo proveniente dalle fregate \"Antelope\" e \"Broadsword\". Il capitano Carballo venne preso di mira da un missile Sea Cat che esplose nelle vicinanze del suo aereo provocando danni; il capitano riusc\u00ec a evitare il disastro e mantenne il controllo dell'aereo, ma dovette abbandonare la missione e rientrare alla base. Invece il sottotenente G\u00f3mez riusc\u00ec a sferrare il suo attacco e sganci\u00f2 una bomba da 1\u00a0000 libbre che colp\u00ec la \"Antelope\", senza esplodere, a prua sul ponte 2. Durante il rientro, alle 09:45, il capitano Carballo, che aveva perso il suo compagno sopra San Carlos e con l'aereo danneggiato, vide un aereo di tipo sconosciuto con una livrea scura; preparatosi ad attaccare, desistette all'ultimo secondo riconoscendo la bandiera argentina sull'impennaggio di coda ed evitando di abbattere uno dei due Embraer che in quel momento era in ricognizione, pilotato dal capitano di corvetta Fortini; il \"Bandeirante\", bimotore a turboelica, aveva una sagoma assolutamente non familiare per i piloti argentini essendo entrato in linea da troppo poco.\nLa successiva coppia di Skyhawk arriv\u00f2 dopo pochi secondi e inizi\u00f2 la manovra, resa estremamente rischiosa a causa del crescente fuoco antiaereo proveniente dalle navi e dalle colline sopra Fanning Harbour; il tenente Guadagnini si diresse contro la \"Antelope\" mentre il tenente Rinke attacc\u00f2 la \"Broadsword\". Il tenente Guadagnini entr\u00f2 con grande coraggio con il suo A-4 nell'area di maggior intensit\u00e0 di contrasto antiaereo: il giovane pilota argentino sub\u00ec colpi all'ala destra da parte del cannone da 20\u00a0mm posto sul lato di dritta della fregata ma riusc\u00ec in un primo momento a mantenere il controllo del suo aereo e mise a segno una bomba da 1\u00a0000 libbre sulla fregata britannica, che penetr\u00f2 a mezza nave sul ponte 2 (nella mensa sottufficiali, sotto il ponte di comando) senza esplodere. Il velivolo era per\u00f2 poco controllabile, il tenente non riusc\u00ec a risalire in quota e si schiant\u00f2 contro l'albero di poppa della \"Antelope\" a oltre 400 nodi di velocit\u00e0 (740\u00a0km/h). Il pilota argentino mor\u00ec nell'impatto, mentre i tre superstiti furono in grado di rientrare a R\u00edo Gallegos entro le ore 15:30; sulla nave un membro del personale di mensa mor\u00ec e due marinai rimasero feriti. La nave affront\u00f2 comunque l'attacco aereo successivo.\nLe successive ondate di attacco degli aerei argentini, la sezione \"Plata\" del tenente Jos\u00e9 V\u00e1zquez e la sezione \"Oro\" del capitano Eduardo Almo\u00f1o, formate da aerei A-4 decollati da San Juli\u00e1n alle ore 11:30, non incontrarono il KC-130 Hercules per effettuare il rifornimento in volo e quindi rientrarono alla base entro le ore 13:30 senza aver completato la loro missione.\nAnche il Comando de \u00c1rea Naval Austral prese parte agli attacchi del 23 maggio: alle ore 12:30 decollarono quattro A-4 Skyhawk della 3\u00aa Escuadrilla de Caza y Ataque guidati dai capitani di corvetta Rodolfo Castro Fox e Carlos Mar\u00eda Zubizarreta, e dai tenenti di vascello Marco Ben\u00edtez e Carlos Oliveira; quest'ultimo pilota dovette rinunciare alla missione per problemi nel rifornimento in volo, ma gli altri tre aerei proseguirono e raggiunsero la baia di San Carlos passando da nord. Secondo i rapporti dei piloti argentini, il capitano Castro Fox avrebbe sganciato quattro bombe da 500 libbre su un cacciatorpediniere mentre il tenente Ben\u00edtez avrebbe colpito una fregata, probabilmente la \"Antelope\"; invece il capitano Zubizarreta non riusc\u00ec a rilasciare i suoi ordigni e rimase ucciso per un incidente durante la fase di atterraggio. Degli otto Skyhawk entrati nella baia secondo i britannici nessuno fu abbattuto, ma diversi probabilmente vennero danneggiati dall'intenso fuoco di contraerea delle navi e dei Rapier da terra. La fregata \"Yarmouth\" fu una delle navi che sostennero il grosso degli attacchi, ma senza riportare danni.\nAlle 14:30 la fregata \"Antelope\" raggiunse l'area riparata della baia di San Carlos, affiancandosi alla \"Broadsword\" per tentare di disinnescare le due bombe inesplose che aveva a bordo; a questo scopo si era imbarcata l'unica squadra di artificieri dell'esercito presente nell'area, con lo \"staff sergeant\" Prescott e il \"warrant officer\" (equivalente a maresciallo) Phillips, che riusc\u00ec a rendere la prima bomba inoffensiva. Il tentativo di disinnescare la seconda ne provoc\u00f2 invece il catastrofico scoppio: si svilupp\u00f2 un incendio incontrollabile, i danni strutturali furono assai gravi, un artificiere mor\u00ec sul colpo e il secondo rimase gravemente ferito; al mattino del 24 maggio la fregata si spezz\u00f2 in due tronconi e affond\u00f2 rapidamente.\nGli IAI Dagger effettuarono alcune missioni aeree nel pomeriggio verso la baia di San Carlos; alle ore 14:20 decollarono dalla base di R\u00edo Grande la sezione \"Daga\" guidata dal capitano Cimatti, la sezione \"Pu\u00f1al\" del maggiore Carlos Martinez, e la sezione \"Coral\" del capitano Dimeglio, ma non raggiunsero alcun successo. Gli aerei della sezione \"Daga\" ritornarono alla base alle ore 16:20 senza aver individuato i bersagli, mentre i Dagger del capitano Dimeglio si limitarono a sferrare alcuni attacchi contro le truppe britanniche a terra. La sezione \"Pu\u00f1al\" invece fu intercettata dalla pattuglia di Sea Harrier del capitano Andy Auld e del tenente Martin Hale: gli aerei argentini sganciarono il carico e cercarono di disimpegnarsi e fare ritorno alla base, ma l'aereo del tenente Ricardo Volponi fu distrutto da un missile lanciato dal tenente Hale e il pilota argentino rimase ucciso.\nA sera, nonostante le forti perdite inflitte agli argentini, come dichiar\u00f2 in seguito il direttore di tiro di un cacciatorpediniere britannico, \"il morale era arrivato al punto pi\u00f9 basso\". Il contrammiraglio Woodward ebbe una lunga conversazione via radio criptata con i suoi comandanti anziani, che suggerivano soluzioni pi\u00f9 aggressive; in particolare il capitano Black della portaerei \"Invincible\" e il capitano Coward della \"Brilliant\" invitarono ad avvicinare la squadra entro le 50 miglia dalle isole per allungare la durata delle CAP (Combat Air Patrol) degli Harrier che era di soli 20 minuti, ma Woodward ritenne che la salvezza delle portaerei fosse priorit\u00e0 assoluta: perderne anche solo una avrebbe significato non poter garantire pi\u00f9 la copertura aerea e la fine della missione. Il capitano Hart-Dyke del \"Coventry\" propose di porre la sua nave tra le isole e la costa, per sfruttare appieno le potenzialit\u00e0 del radar e del sistema missilistico Sea Dart, ma Woodward ritenne che in caso di danni gravi la nave e l'equipaggio sarebbero stati fuori da ogni possibilit\u00e0 di recupero e non diede l'assenso all'operazione, continuando ad affidarsi alla trappola sotto costa costituita dalle coppie Type 22-Type 42, che il giorno dopo sarebbe stata affidata alla \"Broadsword\" e alla \"Coventry\".\nAlle 22:00, una sezione di quattro Sea Harrier fu inviata dalla \"Invincible\" a bombardare l'aeroporto di Stanley, ma uno dei piloti, disorientato, precipit\u00f2 in mare morendo nell'esplosione dell'aereo; la \"Brilliant\", il cui comandante Coward era anche amico personale del pilota capitano di fregata Gordon Batt, lo cerc\u00f2 per tutta la notte senza esito.\n24 maggio.\nNonostante gli strenui sforzi dei piloti argentini, il comando della Fuerza Aerea Sur considerava con pessimismo l'evolversi della situazione: era dell'opinione che ormai la testa da sbarco britannica fosse solidamente stabilita e che importanti difese antiaeree fossero in posizione sul terreno; si ritenne preferibile tuttavia, per intralciare l'ampliamento della testa di ponte e cercare ancora di far fallire l'invasione, continuare ad attaccare in prevalenza le forze navali britanniche presenti nella baia di San Carlos e in particolare le navi da trasporto e logistiche che rifornivano le truppe a terra. In realt\u00e0 i tenaci attacchi degli aerei argentini e le importanti perdite subite preoccupavano il comando aeronavale britannico, e si ritenne pertanto essenziale potenziare ulteriormente le difese antiaeree e migliorare il sistema di allarme e controllo dello spazio aereo sulla baia di San Carlos. Secondo quanto deciso il giorno prima, il contrammiraglio Woodward prese quindi la decisione di trasferire verso nord, all'imbocco dello stretto tra le due isole principali delle Falkland, il cacciatorpediniere \"Coventry\" e la fregata \"Broadword\" con la missione di individuare e segnalare tempestivamente l'arrivo di aerei nemici da quella direzione e di affrontarli con i loro moderni sistemi missilistici, ancor prima che essi potessero irrompere nella baia e colpire la flotta da sbarco. Proprio dal \"Coventry\" fu rilevato un grosso bersaglio, un Boeing 707 in ricognizione, ma quando gli operatori tentarono di lanciare un missile Sea Dart le porte dalle quali venivano caricate le rampe lanciamissili non si aprirono, a causa delle incrostazioni saline. Si tent\u00f2 di sbloccarle con dei martelli ma il bersaglio si era gi\u00e0 allontanato troppo.\nIl comando aereo argentino riprese quindi le sue incursioni sull'area dello sbarco; per raggiungere risultati decisivi, si cerc\u00f2 di concentrare un maggior numero di aerei e tra le ore 10:15 e le ore 11:30 del 24 maggio gli scontri aeronavali furono particolarmente violenti: la Fuerza Aerea Argentina mise in volo venti aerei d'attacco in 75 minuti. Da R\u00edo Gallegos decollarono gli A-4 Skyhawk della sezione \"Chispa\" e della sezione \"Nene\"; un aereo della sezione \"Chispa\" dovette rinunciare alla missione per problemi tecnici ma gli altri cinque velivoli raggiunsero le isole da sud e alle ore 10:15 attaccarono la baia di San Carlos da est. I tenenti Mario Roca e Hector Sanchez della sezione \"Nene\" concentrarono i loro attacchi contro le navi d'assalto \"Sir Galahad\" e \"Sir Lancelot\" e, nonostante l'intensa reazione delle difese antiaeree terrestri britanniche, riuscirono a colpire con una bomba (rimasta inesplosa) la prima unit\u00e0.\nNei minuti successivi, tra le ore 11:02 e le ore 11:07, arrivarono nei cieli della baia di San Carlos tre sezioni successive di IAI Dagger decollate dalle basi di San Juli\u00e1n e R\u00edo Grande; i primi ad attaccare furono i quattro aerei della sezione \"Azul\" guidati dal capitano Horacio Mir Gonzales, che secondo gli argentini riuscirono a colpire la nave da sbarco \"Sir Bedivere\". I britannici invece registrarono oltre alla bomba inesplosa sulla \"Sir Galahad\" due bombe, entrambe inesplose, sulla \"Sir Lancelot\", con l'equipaggio in buona parte civile (le navi logistiche non appartengono alla Royal Navy ma alla Royal Fleet Auxiliary) che abbandon\u00f2 le navi con una fretta che alcuni ufficiali della Royal Navy ritennero \"indecorosa\"; i problemi di funzionamento degli ordigni degli aerei argentini persistevano e anche questa bomba non deton\u00f2. La reazione delle difese britanniche fu violenta e gli aerei argentini ricevettero pesante fuoco antiaereo e furono anche attaccati da caccia Sea Harrier. La sezione \"Azul\" riusc\u00ec a disimpegnarsi e rientrare alla base ma la successiva sezione \"Oro\", del maggior Luis Puga, fu intercettata da una pattuglia di Sea Harrier dello Squadron 800 a nord dello stretto dopo essere stata individuata dal radar della fregata \"Broadsword\", che agiva da \"Anti Air Warfare Controller\" (controllore delle azioni antiaeree); i piloti britannici, capitano Andy Auld e tenente Dave Smith, abbatterono con missili Sidewinder i tre Dagger argentini: il tenente Carlos Castillo rimase ucciso, mentre il capitano Raul Diaz e il maggior Luis Puga riuscirono a eiettarsi e furono successivamente recuperati da imbarcazioni argentine. Il pensiero che il tenente Auld ebbe in quel momento fu che le forze aeree argentine non avrebbero potuto sopportare quel tasso di perdite ancora a lungo, ma anche i piloti britannici erano decisamente usurati, con almeno sei ore al giorno passate ai comandi e turni di allerta notturni passati spesso negli abitacoli sul ponte di volo per possibili attacchi aerei avversari. Gli equipaggi di bordo mantenevano un tasso di disponibilit\u00e0 dei velivoli dell'80%, molto alto in quelle condizioni, ma gli aerei facevano fino a sei sortite da novanta minuti ogni giorno; nessun aereo era andato perso in duelli, ma quattro per incidenti e tre per il fuoco dell'antiaerea.\nContemporaneamente, dalle ore 11:04, arrivarono sui cieli della baia gli IAI Dagger della sezione \"Plata\" del capitano Jorge Dellepiane, ma la reazione antiaerea da terra e dalle navi fu intensa e i velivoli argentini poterono solo effettuare inefficaci attacchi alle imbarcazioni; alcune bombe colpirono dei depositi di combustibile sulla costa. Dopo le incursioni senza risultati della sezione \"Halc\u00f3n\", costituita da tre A-4 Skyhawk decollati da San Juli\u00e1n al comando del capitano Jorge Pierini che riuscirono a rientrare alla base nonostante gli attacchi dei Sea Harrier, alle ore 11:30 raggiunse infine San Carlos la sezione \"Jaguar\" formata da altri tre A-4 guidati dal tenente Jos\u00e9 V\u00e1zquez; secondo le fonti argentine i tre aerei del tenente V\u00e1zquez, del sottotenente Guillermo Mart\u00ednez e del tenente Jorge Bono riuscirono a evitare l'intercettazione delle pattuglie di caccia britannici e attaccarono le navi nella baia: i tre apparecchi ricevettero pesante fuoco antiaereo ma colpirono la fregata \"Arrow\" che apparentemente sub\u00ec importanti avarie. Il ritorno alla base dei tre aerei della sezione \"Jaguar\" fu drammatico: gli A-4 avevano subito danni e perdevano combustibile dai serbatoi; l'aereo del tenente Bono precipit\u00f2 in mare e il pilota perse la vita, mentre gli altri due Skyhawk poterono rientrare alla base alle ore 13:00 solo grazie all'intervento di una aerocisterna KC-130 Hercules, che riforn\u00ec continuamente di combustibile i due velivoli. L'aereo del tenente Vazquez rimase costantemente connesso per tutto il volo di ritorno all'aerocisterna, da cui ricevette un flusso continuo di carburante per sostituire le perdite dovute al danneggiamento dei serbatoi: il KC-130 Hercules trasfer\u00ec all'A-4 Skyhawk circa 22\u00a0800 litri di carburante durante il ritorno, fino al rientro a San Jul\u00edan.\nGli argentini colpirono con i cannoni la \"Fearless\" e la \"Sir Galahad\", che ebbe un incendio sul ponte veicoli, ma i due A-4 superstiti subirono comunque danni talmente gravi da non rientrare in servizio; durante l'attacco dalla sola \"Norland\" furono sparati da fucili e mitragliatrici leggere cartucce da 7,62\u00a0mm, e un Rapier esplose vicino a un A-4. Le perdite dei Dagger erano di dieci aerei sui ventisette a disposizione, oltre un terzo della forza; quello che per i britannici era \"The bomb alley\" per gli argentini era diventato \"la valle de la muerte\".\n25 maggio.\nIl 25 maggio 1982, giorno della festa nazionale argentina, la Fuerza Aerea Sur era determinata a celebrare la festivit\u00e0 con una vittoria e sferr\u00f2 una nuova serie di ostinati attacchi contro la task force britannica nelle acque della baia di San Carlos; per la prima volta le operazioni erano coordinate dalla struttura di comando superiore della CEOPECON (\"Central de Operaciones Conjuntas\") e furono favorite dal tempo generalmente soleggiato e poco nuvoloso, con visibilit\u00e0 buona sia nelle basi aeree patagoniche sia sulle isole Falkland. Per ridurre in parte la minaccia delle pattuglie aeree di protezione dei Sea Harrier britannici, un Bombardier Learjet 45 avrebbe operato al largo delle coste argentine fungendo da sentinella, per segnalare tempestivamente l'arrivo dei caccia nemici e coordinare meglio gli attacchi aeronavali.\nDall'altra parte, il contrammiraglio Woodward avrebbe desiderato spostare un sottomarino (preferibilmente il ) verso sud, per rilevare l'eventuale uscita della portaerei col suo gruppo aereo e affondarla, ma il quartier generale di Northwood neg\u00f2 il permesso, con ragione come poi ammise lo stesso Woodward. Un ulteriore colpo alla difesa antiaerea britannica arriv\u00f2 dalla perdita del \"Glasgow\": il cacciatorpediniere Type 42, gi\u00e0 danneggiato da una bomba e rappezzato alla meglio in mare nella zona TRALA, perse definitivamente uno dei suoi motori diesel per un danno irreparabile in mare e si avvi\u00f2 verso la Gran Bretagna. Woodward cerc\u00f2 comunque di minimizzare i rischi per le portaerei, disponendo il gruppo da battaglia in mare a nord est delle Falkland secondo una triplice linea di difesa, con i cacciatorpediniere Type 42 pi\u00f9 avanzati a ovest verso la costa argentina, poi le fregate Type 21 e 22, infine a est una linea con le portaerei; alla \"Hermes\" assegn\u00f2 inoltre una fregata Type 22 per la protezione ravvicinata, in quanto non aveva il sistema lanciamissili Sea Dart come la \"Invincible\". Alla estremit\u00e0 nord della linea, la pi\u00f9 lontana dalla base argentina di R\u00edo Gallegos, si trovavano alcuni mercantili e navi logistiche; l'ultima di loro era la \"Atlantic Conveyor\", che aveva appena recato di rinforzo alle portaerei quattordici Harrier, portati dall'Inghilterra: la nave ospitava ancora i pesanti elicotteri Chinook e cinque Westland Wessex.\nI primi aerei a decollare furono quattro A-4 Skyhawk delle sezioni \"Marte\" e \"Paris\" guidata dal capitano Hugo Palaver e dal tenente Vicente Autiero che partirono da R\u00edo Gallegos alle ore 08:00, ora di Buenos Aires. Due cacciabombardieri ebbero problemi e solo il capitano Palaver e il tenente Daniel Galvez proseguirono per le isole, dove incontrarono subito la nave ospedale \"Uganda\" che non attaccarono; quindi sorvolarono Goose Green, dove furono fatti oggetto di fuoco da terra, ed effettuarono una ricerca entrando nello stretto di San Carlos da nord. Qui si trovavano ancora, in navigazione di copertura, il cacciatorpediniere antiaereo \"Coventry\" e la fregata \"Broadsword\": un missile Sea Dart sparato dal \"Coventry\" colp\u00ec e distrusse lo A-4 del capitano Palaver, che rimase ucciso, mentre il tenente Galvez rientr\u00f2 in salvo entro le ore 11:00 a R\u00edo Gallegos.\nIl sistema di sbarramento antiaereo organizzato dal contrammiraglio Woodward con il cacciatorpediniere \"Coventry\" e la fregata \"Broadsword\" si dimostr\u00f2 efficace anche contro la seconda ondata d'attacco argentina, e questo nonostante le navi fossero posizionate troppo sottocosta per massimizzare l'efficacia dei radar di scoperta; tale decisione era stata presa dal comandante Canning della \"Broadsword\", pi\u00f9 anziano in grado del capitano Hart-Dyke, per avere un collegamento radio ottimale con la nave responsabile del coordinamento antiaereo a San Carlos. Dopo mezzogiorno arrivarono nella baia di San Carlos altri quattro Skyhawk decollati da San Juli\u00e1n alle ore 11:30; la sezione \"Toro\", guidata dal capitano Jorge Garc\u00eda, si trov\u00f2 di fronte a una violenta reazione antiaerea da parte delle navi britanniche: l'aereo del tenente Ricardo Lucero fu colpito da un missile Sea Cat lanciato dalla fregata \"Yarmouth\", il pilota dovette lanciarsi e fu prese prigioniero dalla nave britannica \"Fearless\"; nel frattempo gli altri tre A-4 sganciarono le loro bombe contro la fregata , che da pochi giorni aveva raggiunto le acque della baia. La nave britannica sub\u00ec qualche lieve danno, ma nella fase di disimpegno l'aereo del capitano Garc\u00eda fu colpito da un missile Sea Dart lanciato dal cacciatorpediniere \"Coventry\": il velivolo fu abbattuto e l'ufficiale argentino rimase ucciso. I due aerei superstiti della sezione \"Toro\" riuscirono, nonostante problemi di carburante, a rientrare alla loro base alle ore 14:30 locali.\nIl comando aereo argentino era a conoscenza della posizione di due navi nemiche a nord dello stretto delle Falkland e dell'azione antiaerea del cacciatorpediniere \"Coventry\" e della fregata \"Broadsword\"; il capitano Palaver aveva fornito precise informazioni via radio prima di essere abbattuto. Dalla base di R\u00edo Gallegos decollarono alle ore 14:00 locali altre due sezioni di A-4 Skyhawk del Grupo 5 de Caza per eliminare lo sbarramento navale britannico, la sezione \"Vulcano\" guidata dal capitano Pablo Carballo e la sezione \"Zeus\" del tenente Mariano Velasco. Due aerei d'attacco dovettero rinunciare alla missione per problemi tecnici e quindi solo quattro Skyhawk si diressero sugli obiettivi divisi in due coppie; il capitano Carballo e il tenente Carlos Rinke giunsero alle ore 15:20 passando a nord dell'isola Pebble (\"isla Borb\u00f3n\"), subito seguiti dagli aerei del tenente Velasco e del sottotenente Jorge Barrionuevo, che invece avevano seguito la rotta attraverso le isole Passage (\"islas del Pasaje\") a ovest della Falkland occidentale.\nI primi aerei ad attaccare furono gli Skyhawk del capitano Carballo e del tenente Rilke che si lanciarono contro la fregata \"Broadsword\", che in quel momento navigava di conserva con il \"Coventry\" a una velocit\u00e0 di crociera di 12 nodi che fu subito spinta al massimo non appena i velivoli furono avvistati. L'azione dei piloti argentini fu favorita dall'assenza dei Sea Harrier di protezione, che erano stati ritirati per consentire alla fregata di ingaggiare con sicurezza gli A-4; inoltre il radar del \"Coventry\" non riusc\u00ec a individuare in tempo gli aerei nemici che volavano, a bassa quota, a quasi 1000 chilometri orari. Infine il sistema missilistico Sea Wolf della fregata ebbe dei problemi di funzionamento: accadde infatti che il suo computer di controllo tiro, mentre cercava di decidere quale ingaggiare tra due bersagli vicini, si azzer\u00f2 lasciando la difesa della nave ai soli cannoncini a tiro rapido. L'equipaggio allo scoperto si appiatt\u00ec sul ponte aspettando l'impatto mentre gli specialisti cercavano di riavviare il sistema. Il capitano Carballo riusc\u00ec a colpire la fregata con una bomba che centr\u00f2 la piattaforma dell'elicottero Sea Lynx e innesc\u00f2 un piccolo incendio a bordo, prima di rimbalzare in mare senza esplodere; i due piloti argentini della sezione \"Vulcano\" si disimpegnarono sotto il fuoco di reazione della nave nemica e l'aereo del capitano Carballo sub\u00ec danni a un serbatoio di carburante. Subito dopo arrivarono anche gli aerei del tenente Velasco e del sottotenente Barrionuevo, che attaccarono il cacciatorpediniere \"Coventry\": la nave britannica manovr\u00f2 per presentare la prua al nemico e minimizzare la sagoma visibile e lanci\u00f2 alcuni missili Sea Dart, che tuttavia furono evitati dagli aerei argentini; cos\u00ec facendo, per\u00f2, si interpose tra questi e la \"Broadsword\" che non pot\u00e9 quindi utilizzare i suoi missili pur avendo con successo riavviato il sistema. Subito dopo il \"Coventry\" vir\u00f2 di nuovo per portare in azione i cannoni antiaerei e il cannone da 114\u00a0mm, lanci\u00f2 per la seconda volta i missili dopo aver trovato una soluzione di tiro, ma ancora senza esito. Il comandante della \"Broadsword\" era in collegamento radio con il contrammiraglio Woodward, quando vide il cacciatorpediniere attraversare la sua traiettoria di tiro, e come rifer\u00ec questi dapprima disse: \"Un momento, ammiraglio\", e poi semplicemente: \"O mio Dio\". I due piloti argentini della sezione \"Zeus\" riuscirono, nonostante l'intenso fuoco di cannoncini e armi leggere, a portare a termine il loro attacco: tre bombe da 454 chilogrammi esplosero sul lato di sinistra del cacciatorpediniere, provocando danni gravissimi soprattutto alla sala operativa, nella sala motori anteriore, dove rimasero uccisi nove uomini; quindi il tenente Velasco e il sottotenente Barrionuevo rientrarono in salvo a R\u00edo Gallegos dove giunsero alle ore 16:21. A bordo del \"Coventry\" si svilupparono rapidamente incendi incontrollabili e la nave affond\u00f2 in pochi minuti; diciannove marinai britannici morirono mentre il comandante della nave, capitano Hart-Dyke, e il resto dell'equipaggio furono evacuati in tempo dagli elicotteri Wessex e Sea King, inviati da ogni nave presente; uno di essi atterr\u00f2 sullo scafo rovente della nave per prelevare alcuni uomini e l'equipaggio aiut\u00f2 Hart-Dyke, semicongelato, a salire su un Wessex che lo lasci\u00f2 sulla \"Broadsword\". In totale 283 uomini furono tratti in salvo, la maggioranza ripart\u00ec con la RFA \"Fort Austin\" la stessa sera per la Gran Bretagna, mentre i feriti furono trasferiti sulla \"Uganda\"; pi\u00f9 pesanti le perdite materiali, poich\u00e9 tutti i tre cacciatorpediniere Type 42 arrivati con il primo gruppo della Task Force erano affondati (\"Sheffield\" e \"Coventry\") o fuori combattimento (\"Glasgow\").\nMentre i piloti della Fuerza \u00c1erea Argentina continuavano i loro tenaci attacchi alle navi impegnate nell'acque della baia di San Carlos, anche l'Aviaci\u00f3n Naval dell'Armada fin dalla mattina aveva pianificato una missione contro la task force nemica: dopo aver ricevuto informazioni che sembravano indicare la presenza di una portaerei britannica circa 110 chilometri a nord-est delle isole, fu deciso di far intervenire due aerei d'attacco Dassault Super \u00c9tendard armati con due degli ultimi tre missili antinave Exocet a disposizione delle forze armate argentine. I due aerei, al comando del capitano di corvetta Roberto Curilovic e del tenente di vascello Julio Barraza, decollarono alle ore 13:28, dopo un ritardo dovuto alla mancanza di aero-cisterne disponibili. I due aerei percorsero una rotta circolare per raggiungere un punto a nord della posizione stimata della task force nemica; dopo essere scesi a circa 10 metri di quota, i due piloti argentini virarono verso sud a 275 chilometri di distanza dall'obiettivo, volando ad alta velocit\u00e0.\nDopo aver individuato con il radar di bordo le navi britanniche, il capitano Curilovic e il tenente Barraza lanciarono alle ore 15:32 i due missili Exocet a una distanza di circa 57 chilometri dai bersagli. La task force britannica individu\u00f2 solo tardivamente la presenza di aerei nemici a nord: dapprima furono intercettate le frequenze del radar \"Agave\" dal rilevatore di emissioni radar UAA1 del cacciatorpediniere , poi la fregata rilev\u00f2 le emissioni dei radar degli aerei e diede l'allarme generale, seguita dalla \"Brilliant\" che li rilev\u00f2 a 28 miglia di distanza. I missili Exocet avrebbero dovuto colpire la portaerei \"Hermes\" ma, verosimilmente a causa dell'impiego di contromisure elettroniche da parte britannica o, come ritenne il contrammiraglio Woodward, dell'uso dei chaff da parte della fregata \"Ambuscade\", i missili mancarono l'obiettivo pi\u00f9 importante. Uno degli Exocet cadde in mare, l'altro colp\u00ec sul lato destro il trasporto \"Atlantic Conveyor\", che navigava privo di dispositivi di inganno; la nave era con il gruppo da battaglia in attesa di recarsi nella baia di San Carlos allo scopo di scaricare gli elicotteri e una grande quantit\u00e0 di materiale. La RFA \"Sir Percival\" e la fregata si avvicinarono immediatamente per prestare soccorso, squadre antincendio cercarono di controllare il fuoco con gli \"sprinkler\" e gli estintori a CO2, o pompando acqua di mare nel foro; ogni sforzo fu per\u00f2 inutile e anzi una squadra di tredici membri, circondata dal fuoco, dovette essere evacuata da un elicottero Sea King della \"Hermes\". Dodici marinai morirono, tra cui il comandante civile capitano Ian North, sopravvissuto a un siluramento nella seconda guerra mondiale; andarono persi dieci elicotteri, importanti equipaggiamenti per le truppe, parti di ricambio per aerei, kerosene, bombe a grappolo e grelle per la costruzione di piste d'atterraggio; il trasporto affond\u00f2 infine cinque giorni pi\u00f9 tardi. I due piloti argentini rientrarono senza difficolt\u00e0 alla base dopo una missione di 3\u00a0000 chilometri durata tre ore e cinquanta minuti. Durante l'attacco la \"Invincible\" lanci\u00f2 sei missili Sea Dart contro dei contatti che poi risultarono essere spurii, cio\u00e8 falsi contatti generati da disturbi ambientali o anche dalle varie nuvole di chaff lanciate dalle navi della task force durante l'attacco, mentre gli aerei attaccanti ritornavano indisturbati alla loro base con un altro rifornimento in volo da parte di uno dei KC-130 argentini a sud delle isole; la mattina dopo, una esplosione spazz\u00f2 via la prua della grossa portacontainer, che al momento dell'attacco si trovava allineata tra gli aerei attaccanti e la \"Hermes\", e a quel punto Woodward riflett\u00e9 che se fosse stata equipaggiata con dispositivi di inganno (chaffs o disturbatori elettronici) che avessero deviato i missili, questi probabilmente si sarebbero diretti contro la portaerei.\nIl 25 maggio 1982 si concluse con i maggiori successi argentini della battaglia di San Carlos; i britannici subirono perdite anche in aria, dove almeno un Harrier della RAF fu abbattuto da un missile Roland sparato da terra. Nonostante l'impegno e la tenacia, per\u00f2, la situazione strategica complessiva stava peggiorando in modo decisivo per le forze armate argentine: la testa di ponte britannica a San Carlos era continuamente rinforzata rendendo imminente l'avanzata verso est in direzione di Port Stanley, ed era ormai impossibile ricacciare in mare le forze terrestri del corpo di spedizione britannico. La task force del contrammiraglio Woodward aveva subito seri danni ma rimaneva pienamente operativa e, grazie all'arrivo di altre navi da guerra di rinforzo, manteneva il predominio navale nelle acque delle Falkland. Le difese aeree erano state potenziate e, dopo l'affondamento del cacciatorpediniere \"Coventry\", fino a sette pattuglie di Sea Harrier furono mantenute contemporaneamente in volo.\nDopo il 25 maggio il comando aereo argentino dovette rinunciare a ulteriori attacchi in massa contro le forze navali nemiche nella baia di San Carlos; a causa delle serie perdite e dell'incremento della copertura aerea dei caccia britannici, fu deciso di organizzare solo missioni di bombardamento ad alta quota con aerei English Electric Canberra e IAI Dagger (protetti dai caccia Mirage III) principalmente contro le truppe nemiche sbarcate a terra. Queste missioni, condotte di notte, si rivelarono ben presto inefficaci e non impedirono n\u00e9 l'estensione della testa di ponte, n\u00e9 l'avanzata del corpo di spedizione britannico.\n26-30 maggio.\nLa mattina del 26 maggio la fregata \"Broadsword\" continu\u00f2 le ricerche dei superstiti del cacciatorpediniere \"Coventry\", che ancora galleggiava capovolto, e pi\u00f9 tardi nella giornata un Harrier dell'800 Naval Air Squadron della \"Invincible\" fu inviato ad affondare il relitto, per evitare che potesse essere ispezionato dagli argentini: l'unit\u00e0 era nel frattempo gi\u00e0 affondata e fu ispezionata tempo dopo da sommozzatori britannici, che recuperarono alcuni oggetti di valore storico come la campana di bordo. Nel frattempo, la preoccupazione principale del contrammiraglio Woodward era rappresentata dai cacciabombardieri Super \u00c9tendart con i due (secondo le fonti di intelligence) missili Exocet in versione aviolanciabile rimasti agli argentini; inoltre era afflitto da scarsit\u00e0 di navi di scorta, che era necessario schierare sia nella baia di San Carlos, sia a protezione della squadra navale. Sempre il 26 arrivarono i rinforzi: il cacciatorpediniere (classe Type 42, con il prezioso radar a lungo raggio) rimpiazz\u00f2 il \"Coventry\" insieme al grosso cacciatorpediniere . La componente di fregate fu aumentata da due unit\u00e0 della classe Leander ( e ) e due altre della classe Type 21 ( e ).\nIl 27 maggio un Harrier GR3 (versione terrestre del velivolo) and\u00f2 perso durante un attacco al suolo a Goose Green, colpito dall'artiglieria antiaerea al terzo passaggio sulle postazioni argentine; il pilota si eiett\u00f2 e fu recuperato da un elicottero il 30. Il 29 maggio un Sea Harrier in stato di allerta sul ponte della \"Invincible\" scivol\u00f2 in mare durante una virata della nave e il pilota si eiett\u00f2 venendo immediatamente recuperato; fu poi accertato che la combinazione del forte vento a 40 nodi, delle oscillazioni della nave nel mare grosso e della accelerazione laterale dovuta alla virata avevano fatto sganciare automaticamente il freno di stazionamento del carrello anteriore, concepito per disattivarsi in presenza di trazioni anomale: si tratta di una misura di sicurezza utile nel caso in cui un trattore (come quelli che vengono usati negli aeroporti o sulle portaerei) cerchi di trainare un aereo con il freno inserito. Nel frattempo, le truppe britanniche erano avanzate dalla testa di ponte verso Goose Green, dove il 28 e 29 maggio venne combattuta l'omonima battaglia che elimin\u00f2 definitivamente la minaccia terrestre su San Carlos. Il 30 maggio un altro GR3 fu abbattuto a causa del fuoco antiaereo: il pilota, \"squadron leader\" Jerry Pook, riusc\u00ec ad allontanarsi, ma l'aereo era troppo danneggiato e il pilota dovette eiettarsi durante il ritorno alla \"Hermes\", lasciando solo tre GR3 a disposizione per l'appoggio a terra.\nGli argentini avevano trovato il modo di fare un doppio rifornimento in volo per i loro aerei d'attacco, aumentandone il raggio d'azione, e nella serata del 30 lanciarono i loro ultimi Exocet: una coppia di Super \u00c9tendart, appoggiata da quattro Skyhawk della 4\u00aa Brigata aerea, attacc\u00f2 la task force in mare aperto. Lo \"Exeter\" e il \"Cardiff\" rilevarono gli aerei e diedero l'allarme, sparando subito una salva di missili Sea Dart per proteggere i bersagli grossi situati pi\u00f9 a est, con le navi ausiliarie a 20 miglia di distanza e le due portaerei ad altre tre miglia e mezzo. I missili argentini furono lanciati contro i primi bersagli rilevati dai radar di puntamento, ma uno fu distrutto dal cannone della fregata \"Avenger\" e l'altro and\u00f2 a vuoto; un Sea Dart colp\u00ec invece il primo Skyhawk, uccidendo il pilota \"primer teniente\" Vasquez, mentre un secondo A-4, centrato dal cannone della \"Avenger\" o da un missile della \"Exeter\", esplose e il pilota rimase ucciso. Gli altri due Skyhawk lanciarono le proprie bombe, non colpirono nessuna delle navi e, sfiorando l\"Avenger\" a 400 nodi di velocit\u00e0, tornarono alla base. Gli argentini ritennero di aver colpito la \"Invincible\" (per la terza volta dall'inizio del conflitto) con un Exocet e alcune bombe, ma la portaerei si trovava a oltre 20 miglia di distanza dal luogo dell'attacco: i giornali argentini diffusero roboanti dichiarazioni di vittoria, che i britannici smentirono subito.\nBilancio e conseguenze.\nLa battaglia di San Carlos \u00e8 stata considerata il combattimento pi\u00f9 importante della guerra delle Falkland, e per la sua intensit\u00e0 e le caratteristiche degli scontri \u00e8 stata paragonata alle famose battaglie aeronavali della guerra del Pacifico durante la seconda guerra mondiale. L'azione, continuata per quattro giorni, fu caratterizzata dalle accanite incursioni dei piloti argentini, con gli aerei d'attacco in volo a gran velocit\u00e0 a pochi metri sopra il livello del mare in mezzo all'intenso fuoco contraereo e a salve di missili lanciati dallo sbarramento di copertura della task force britannica. Nei giorni immediatamente successivi gli attacchi furono rivolti solo alla task force in mare.\nL'intensit\u00e0 degli attacchi aerei argentini sull'area nei giorni della battaglia di San Carlos fu tale che i britannici soprannominarono lo stretto delle Falkland e la baia \"The Bomb Alley\" (in spagnolo \"El Callej\u00f3n de las Bombas\", \"il viale delle bombe\"). Durante tali attacchi furono affondate due fregate nella baia (\"Ardent\" e \"Antelope\", classe Type 21), la motonave \"Atlantic Conveyor\" al largo con la squadra e il cacciatorpediniere \"Coventry\" sottocosta; il cacciatorpediniere \"Antrim\" e almeno altre tre fregate (\"Argonaut\", \"Brilliant\" e \"Broadsword\") furono danneggiate. Danni minori subirono anche le fregate \"Arrow\", \"Alacrity\", \"Plymouth\" e \"Yarmouth\", le navi da sbarco \"Sir Galahad\", \"Sir Lancelot\" e \"Sir Bedivere\", e la nave d'assalto anfibio \"Fearless\". In particolare, la perdita della \"Atlantic Conveyor\" fu un grave danno logistico per i britannici, visto che conteneva i grandi elicotteri Boeing CH-47 Chinook per il trasporto truppe.\nI piloti delle forze aeree argentine si opposero allo sbarco con abilit\u00e0 e tenacia pur subendo gravi perdite: furono effettuate, tra il 21 e il 25 maggio 1982, 252 missioni aeree delle quali 221 completate con successo, ma durante gli attacchi la Fuerza Aerea Sur perse ventidue aerei. A causa delle perdite, la capacit\u00e0 di combattimento delle forze aeree argentine sub\u00ec perci\u00f2 un significativo decremento con il passare dei giorni: il 21 maggio poterono essere impegnati 45 aerei d'attacco mentre l'ultimo giorno della battaglia entrarono in azione solo 18 aerei da combattimento.\nCome ammesso dagli stessi britannici, i piloti argentini furono corretti nel rispettare le navi ospedale; inoltre, durante gli attacchi a bassissima quota nella baia di San Carlos, in varie circostanze i piloti non attaccarono la SS \"Canberra\", il grande transatlantico che trasportava il 42 Commando Royal Marines, perch\u00e9 essendo interamente dipinto di bianco veniva scambiato per una nave ospedale non segnalata.\nGli attacchi aerei argentini nella baia di San Carlos misero in grande difficolt\u00e0 la forza di spedizione aeronavale del contrammiraglio Woodward, che si dimostr\u00f2 vulnerabile alle incursioni a bassa quota e ai sistemi missilistici pi\u00f9 sofisticati; i caccia Sea Harrier delle portaerei effettuarono oltre 300 missioni di pattugliamento durante la battaglia, ma non riuscirono ad assicurare la totale copertura della flotta. Tuttavia, nonostante la continua pressione dei piloti argentini e le sensibili perdite, la Royal Navy non abbandon\u00f2 la sua missione, non si ritir\u00f2 dalle acque di San Carlos e riusc\u00ec a continuare le operazioni assicurando il successo dello sbarco, l'operazione decisiva dell'intera guerra delle Falkland. Grande importanza durante l'intera guerra delle Falkland ebbe il missile AIM 9 Sidewinder che, nella versione L fornita dagli statunitensi ai britannici in grado di ingaggiare i bersagli anche frontalmente a differenza delle versioni precedenti, colp\u00ec un totale di ventiquattro bersagli a fronte di ventisette missili sparati.\nGli argentini cercarono di aumentare le loro capacit\u00e0 operative acquistando segretamente armi sul mercato clandestino internazionale, attivando anche una inedita collaborazione tra Israele e Libia per la vendita di caccia Mirage e serbatoi ausiliari, dei quali gli argentini erano rimasti notevolmente a corto dopo i primi giorni; tuttavia simili sforzi risultarono vani, poich\u00e9 un terzo degli aerei da combattimento a lungo raggio era andato perso e, cosa ancor pi\u00f9 grave, era scomparso un notevole numero di piloti non facilmente rimpiazzabili."}
{"id": "4173950", "revid": "729019", "url": "https://it.wikipedia.org/wiki?curid=4173950", "title": "Manoel Francisco do Nascimento Brito", "text": "Biografia.\nNacque da padre brasiliano e da madre britannica nel bairro di Tijuca. Diplomato al Col\u00e9gio de S\u00e3o Bento, si laure\u00f2 in giurisprudenza alla Universit\u00e0 del Brasile. Durante la Seconda guerra mondiale, serv\u00ec nella For\u00e7a A\u00e9rea Brasileira come ufficiale della riserva. Nel 1946, inizi\u00f2 a esercitare come avvocato e nello stesso anno spos\u00f2 Leda Marchesini, figlia di seconde nozze del conte Ernesto Pereira Carneiro, proprietario del \"Jornal do Brasil\".\nLasci\u00f2 il posto di avvocato del Banco do Brasil per assumere la carica di direttore di R\u00e1dio Jornal do Brasil, di propriet\u00e0 del conte Pereira Carneiro, trasformandone la programmazione in un misto di informazione e musica. Nel 1952, fu nominato amministratore dell'intero gruppo \"Jornal do Brasil\" (che comprendeva il quotidiano, l'agenzia di stampa, le emittenti radiofoniche e la grafica), contribuendo al suo rinnovamento ed espansione, appoggiandosi per il rilancio del quotidiano a figure come Alberto Dines (caporedattore dal 1962 al 1973), J\u00e2nio de Freitas, Reinaldo Jardim, Odilo Costa e Amilcar de Castro. Sua, inoltre, l'idea di creare un supplemento culturale, il \"Caderno B\" (\"Quaderno B\").\nNel 1956, fu eletto presidente della Societ\u00e0 Interamericana della Stampa, carica che ricopr\u00ec tre volte. Fu anche brevemente direttore del \"Di\u00e1rio de Minas\" e della \"Tribuna da Imprensa\".\nDiresse il quotidiano durante la dittatura militare (1964-1985), cercando di mantenere una sua linea indipendente nonostante le dure restrizioni imposte dal regime, riuscendo anche a pubblicare in prima pagina la notizia del colpo di Stato in Cile nel 1973. Stabil\u00ec rapporti anche con altri giornali sudamericani: nel 1967, pubblic\u00f2 i suoi reportage dal Vietnam sia sul \"Jornal\", che sul quotidiano argentino \"La Prensa\"; nel 1975, stabil\u00ec un accordo commerciale con il quotidiano cileno \"El Mercurio\", volto allo scambio di notizie e alla creazione di una agenzia di stampa sudamericana.\nA partire dagli anni settanta, tuttavia, il giornale entr\u00f2 in crisi, per scelte manageriali azzardate, fra cui la costruzione della nuova sede a Rio de Janeiro (1973), e sostegni politici poco azzeccati (come l'appoggio al generale Sylvio Frota come successore di Ernesto Geisel, che per\u00f2 gli prefer\u00ec Jo\u00e3o Figueiredo). Tuttavia, il \"Jornal do Brasil\" ebbe un ruolo fondamentale nelle indagini sull'attentato del Riocentro (1981) e nel denunciare i brogli elettorali volti a impedire l'elezione di Leonel Brizola a Governatore di Rio de Janeiro.\nNel 1978, fu colpito da un ictus, ma mantenne la posizione di presidente fino all'agosto 2000, pur avendo ceduto al figlio Jos\u00e9 Antonio molte delle funzioni esecutive fin dal 1995. Lungo il 2002, soffr\u00ec una serie di piccoli infarti che lo portarono alla perdita progressiva della parola e della capacit\u00e0 deambulatoria. Venne ricoverato il 21 gennaio 2003 all'ospedale Copa D'Or di Copacabana, dove mor\u00ec la mattina dell'8 febbraio per insufficienza cardiaca."}
{"id": "4173956", "revid": "287204", "url": "https://it.wikipedia.org/wiki?curid=4173956", "title": "Patto di Losanna", "text": "Il Patto di Losanna \u00e8 un manifesto cristiano promosso dalle organizzazioni cristiane evangeliche dal 16 al 25 luglio del 1974. Il documento \u00e8 stato scritto e adottato da 2.700 rappresentanti religiosi di 150 nazioni riuniti a Losanna presso il Palais de Beaulieu per il primo Congresso Internazionale sull'Evangelizzazione del mondo.\nL'obbiettivo principale del Congresso era di radunare i leader religiosi internazionali per mettere a punto una pianificazione strategica e rafforzare la comunione. \nGli obiettivi finali erano i seguenti: \nIl documento originale \u00e8 stato redatto in Lingua inglese e l'introduzione del manifesto \u00e8 questa:"}
{"id": "4173958", "revid": "599013", "url": "https://it.wikipedia.org/wiki?curid=4173958", "title": "Astrit Ajdarevi\u0107", "text": "Biografia.\nNato a Pristina in Kosovo, successivamente si \u00e8 trasferito in Svezia. \u00c8 figlio di Agim Ajdarevi\u0107, attaccante arrivato a giocare fino alla massima serie jugoslava tra gli anni '80 e '90, prima della partenza verso il paese scandinavo. Astrit ha due fratelli minori calciatori: Arben, nato nel 1995 e militante perlopi\u00f9 nelle serie dilettantistiche, e Alfred, nato nel 1998, che ha fatto le prime presenze in Allsvenskan con l'\u00d6rebro.\nCarriera.\nClub.\nHa iniziato la sua carriera calcistica nel dove, mettendo in mostra tutte le sue potenzialit\u00e0, ha suscitato grande interesse da parte di varie squadre di alto livello, come il , che il 1\u00ba gennaio 2007 lo ha acquistato a titolo definitivo per circa 1,2 milioni di euro.\nDopo aver trascorso due stagioni nelle giovanili del Liverpool, \u00e8 stato ceduto in prestito al il 1\u00ba marzo 2009. Ha fatto il suo debutto con le \"Foxes\" in campionato contro il , terminata sul punteggio di 2-2. Il 25 marzo 2010 \u00e8 stato girato in prestito all' fino al termine della stagione.\nSvincolatosi dal Leicester City, \u00e8 tornato a giocare in Svezia nel giugno del 2010 per unirsi all', in quella che \u00e8 stata la sua prima parentesi in Allsvenskan. Il contratto firmato con l'\u00d6rebro aveva una durata di tre anni e mezzo, ma c'era una clausola sia per il club che per il giocatore di interrompere il rapporto dopo 6 mesi. Ajdarevi\u0107 ha sfruttato questa possibilit\u00e0 e nel gennaio 2011 \u00e8 diventato a tutti gli effetti un giocatore del neopromosso con un accordo valido per tre stagioni.\nIl 1\u00ba luglio 2012 \u00e8 stato acquistato a titolo definitivo per 1,7 milioni di euro, firmando un contratto quadriennale con lo . Il suo primo gol nel campionato belga lo ha realizzato il 19 agosto 2012 nella vittoria esterna per 6-2 sullo . Successivamente per\u00f2 ha perso spazio a seguito dell'esonero del tecnico Ron Jans, avvenuto il 22 ottobre 2012. Poco utilizzato dal nuovo allenatore Mircea Rednic e ancor di meno dal successore Guy Luzon, il 3 gennaio 2014 Ajdarevi\u0107 si \u00e8 trasferito in prestito al nella Championship inglese. Rientrato in Belgio durante l'estate seguente, dopo aver giocato nella prima parte di stagione con lo Standard Liegi, collezionando 8 presenze ed un gol tra campionato e coppe, \u00e8 stata annunciata una nuova cessione a titolo temporaneo con il prestito all' in Svezia fino all'estate successiva.\nDopo aver rescisso consensualmente il contratto che lo legava allo Standard Liegi, \u00e8 ritornato all' a cinque anni di distanza, nonostante l'accusa di tradimento rivoltagli in passato dagli stessi tifosi bianconeri dopo il suo passaggio al Norrk\u00f6ping.\nIl 13 dicembre 2016, Ajdarevi\u0107 \u00e8 stato annunciato fino all'estate del 2019 dai greci dell', che avevano nello svedese Daniel Majstorovi\u0107 il proprio direttore sportivo. In un anno e mezzo ha disputato complessivamente 35 incontri di campionato (inclusi i play-off), oltre a giocare per tutti i 90 minuti il preliminare di andata di Champions League perso 0-2 contro il . La sua esperienza ateniese si \u00e8 chiusa con qualche mese di anticipo il 30 novembre 2018, quando \u00e8 stata annunciata la rescissione consensuale.\nAjdarevi\u0107 \u00e8 tornato a giocare nel campionato svedese nel 2019 con l'ingaggio da parte degli stoccolmesi del , che lo hanno annunciato e presentato il 9 febbraio 2019 in vista dell'imminente stagione. Totalizzando 26 presenze ha contribuito al raggiungimento del 1\u00ba posto in classifica della squadra nell'Allsvenskan 2019 e quindi alla conquista del titolo di campione di Svezia.\nIl 16 luglio 2020 il Djurg\u00e5rden ha reso noto di aver concesso ad\u00a0Ajdarevi\u0107 una pausa dall'attivit\u00e0 calcistica: il giocatore, che era gi\u00e0 rimasto fuori dalla lista dei convocati nelle due precedenti partite, si \u00e8 detto speranzoso di poter presto tornare motivato. Il seguente 27 agosto, tuttavia, \u00e8 stata annunciata la rescissione contrattuale consensuale tra le due parti.\nNel dicembre del 2020 il trentenne Ajdarevi\u0107 \u00e8 diventato opinionista per i canali sportivi della pay TV C More, ma nel febbraio del 2021 \u00e8 tornato al calcio giocato con l'ingaggio da parte dell'Akropolis, formazione militante nel campionato di Superettan con sede nella periferia stoccolmese.\nNazionale.\nDal 2011 al 2012 fa parte della Nazionale svedese Under-21, nel 2017 opta per la Nazionale albanese.\nStatistiche.\nPresenze e reti nei club.\n\"Statistiche aggiornate al 27 gennaio 2018.\""}
{"id": "4173961", "revid": "117857312", "url": "https://it.wikipedia.org/wiki?curid=4173961", "title": "Asmahan", "text": " Asmahan \u00e8 considerata una delle pi\u00f9 belle voci della discografia araba, nonch\u00e9 una delle pi\u00f9 belle e raffinate attrici del cinema egiziano degli esordi.\nBiografia.\nAmal al-Atrash \u00e8 nata in Siria da madre libanese e padre siriano, principe druso. Nel 1924, dopo la prematura morte del padre, si trasferisce in Egitto con sua madre ed i suoi fratelli Fouad e Farid. \nLa fama del fratello Farid e la sua bellezza, le permettono di partecipare a piccole parti in commedie teatrali a fianco del celebre attore di teatro egiziano Youssef Wahbi. Inizia a cantare e si rivela particolarmente promettente. Viene anche ingaggiata per un ruolo a Hollywood, ma la sua prematura morte tronca il tutto al nascere. \nSulla morte di Asmahan per incidente d'auto, quando anneg\u00f2 in un torrente tornando da Mansoura al Cairo il 14 luglio del 1944, esistono diverse teorie. Una prima parla del suo coinvolgimento come spia, cosa avallata da documentazione, nonch\u00e9 dalla sua padronanza linguistica e culturale; mentre una seconda teoria parlerebbe di un complotto architettato dalla cantante Umm Kulthum, sua celeberrima rivale."}
{"id": "4173965", "revid": "767487", "url": "https://it.wikipedia.org/wiki?curid=4173965", "title": "Harry Frantz", "text": "Frequent\u00f2 la Stanford University e serv\u00ec durante la Prima guerra mondiale prima con la Croce Rossa Americana e poi con l'esercito, con il grado di Capitano. Fu corrispondente della United Press International da Washington e dall'America Latina per 48 anni, dal 1917 al 1965. Nel 1923, fu direttore pubblicitario del Parco nazionale di Yellowstone, dando il nome alla Grand Loop Road.\nDal 1941 al 1944, fu direttore dell'ufficio stampa dell'Ufficio per gli Affari Inter-Americani presso il Dipartimento di Stato. Dal 1944 al 1945, fu l'addetto all'informazione del vicesegretario di Stato per le Repubbliche americane."}
{"id": "4173968", "revid": "767487", "url": "https://it.wikipedia.org/wiki?curid=4173968", "title": "Unna &amp; Nuuk e il tamburo miracoloso", "text": "Unna &amp; Nuuk e il tamburo miracoloso (\"Unna ja Nuuk\") \u00e8 un film del 2006 diretto da Saara Cantell, distribuito il 20 gennaio 2006 in Finlandia e il 21 luglio in Italia.\nTrama.\nIl nonno di Unna, una bambina undicenne, soffre di problemi cardiaci che culminano con un infarto per cui \u00e8 costretto ad essere ricoverato. Il nonno le rivela che, per guarire, deve trovare un rimedio utilizzato anticamente dagli sciamani e che la risposta l'avrebbe trovata nella soffitta di casa. Unna cos\u00ec fa visita a tale soffitta dove trova oggetti misteriosi tra cui un libro contenente immagini di alberi e un tamburo che, una volta percossa, la catapulta nella Preistoria. Rientra subito nel mondo reale e ne parla con la madre, chiedendo aiuto nel trovare il rimedio, ma invano.\nUnna riprova a catapultarsi nella Preistoria grazie al tamburo, ma una volta trovatasi l\u00ec si imbatte in un bambino di nome Nuuk e successivamente in un gruppo di uomini che li rapiscono e gettano via il tamburo. Dopo essersi liberati, Unna e Nuuk si rifugiano per la notte su un albero e la mattina dopo si dirigono presso la famiglia di Nuuk: quest'ultimo, prima di raggiungerla, sale su un albero per vedere il panorama del suo villaggio, ma cade e, sbattendo la testa, perde i sensi. Alcuni del villaggio accorrono in suo aiuto e credono che sia stata Unna a fargli male, cos\u00ec la catturano e lo portano al cospetto del padre. Per\u00f2 Lumik, sorella di Nuuk, dopo averla osservata, nota una certa somiglianza con il resto della famiglia, cos\u00ec la veste e la trucca secondo i loro costumi. Lumik presenta a Unna la Grande Madre, ossia la nonna, che sa dove si trova l'albero Pou contenente il frutto per la guarigione del nonno, tuttavia le viene negato il permesso da parte del padre di Nuuk di partire, soprattutto nel momento in cui al villaggio \u00e8 venuta a mancare l'acqua.\nA notte fonda, Unna si alza di soppiatto e parte alla ricerca dell'albero, mentre Nuuk, dopo un po' si riprende e cerca di raggiungerla. Unna riesce a trovare l'albero, ma viene sorpresa dal gruppo di uomini che l'aveva precedentemente rapita: il capo trib\u00f9 crede che Nuuk possa guarire la sua figlioletta, gravemente malata. Dopo aver salvato la piccola, Unna regala il suo telefonino a uno degli uomini, si fa dare il frutto dell'albero e chiede loro di distruggere la diga che si trovava nei pressi del loro campo e che stava ostruendo il flusso d'acqua. Inoltre Unna e Nuuk sono riusciti a placare le rivalit\u00e0 che esisteva tra la trib\u00f9 e la famiglia di Nuuk.\nCon il tamburo, ritrovato dal padre di Nuuk, Unna si ritrova vicino al letto d'ospedale dove \u00e8 ricoverato il nonno e scopre che quest'ultimo era guarito."}
{"id": "4173971", "revid": "767487", "url": "https://it.wikipedia.org/wiki?curid=4173971", "title": "Farid al-Atrash", "text": "\u00c8 stato un virtuoso e durante la sua carriera ha conosciuto un grande successo, durato pi\u00f9 di quattro decenni, e registrato pi\u00f9 di 500 canzoni, interpretando inoltre oltre 30 film\nBiografia.\nNato da famiglia drusa, il padre era siriano e la madre libanese."}
{"id": "4173973", "revid": "110157", "url": "https://it.wikipedia.org/wiki?curid=4173973", "title": "Live 2011", "text": "Il Live 2011 \u00e8 stato un tour musicale del gruppo statunitense dei Bon Jovi intrapreso nel 2011, come espansione del precedente The Circle Tour, per promuovere la raccolta di successi della band \"Greatest Hits\"."}
{"id": "4173974", "revid": "738436", "url": "https://it.wikipedia.org/wiki?curid=4173974", "title": "Hitbodedut", "text": ""}
{"id": "4173986", "revid": "154893", "url": "https://it.wikipedia.org/wiki?curid=4173986", "title": "Altopiano del Tauplitzalm", "text": ""}
{"id": "4173988", "revid": "154893", "url": "https://it.wikipedia.org/wiki?curid=4173988", "title": "Supramonte marino", "text": ""}
{"id": "4173989", "revid": "154893", "url": "https://it.wikipedia.org/wiki?curid=4173989", "title": "Supramonte montano", "text": ""}
{"id": "4173990", "revid": "154893", "url": "https://it.wikipedia.org/wiki?curid=4173990", "title": "Supramonte di Orgosolo", "text": ""}
{"id": "4173991", "revid": "154893", "url": "https://it.wikipedia.org/wiki?curid=4173991", "title": "Supramonte di Oliena", "text": ""}
{"id": "4173992", "revid": "154893", "url": "https://it.wikipedia.org/wiki?curid=4173992", "title": "Supramonte di Urzulei", "text": ""}
{"id": "4173993", "revid": "154893", "url": "https://it.wikipedia.org/wiki?curid=4173993", "title": "Supramonte di Dorgali", "text": ""}
{"id": "4173994", "revid": "154893", "url": "https://it.wikipedia.org/wiki?curid=4173994", "title": "Supramonte di Baunei", "text": ""}
{"id": "4173995", "revid": "154893", "url": "https://it.wikipedia.org/wiki?curid=4173995", "title": "Altopiano del Roggeveld", "text": ""}
{"id": "4173996", "revid": "59785", "url": "https://it.wikipedia.org/wiki?curid=4173996", "title": "Andrea da Creta", "text": ""}
{"id": "4173997", "revid": "12582", "url": "https://it.wikipedia.org/wiki?curid=4173997", "title": "Lago del Coghinas", "text": ""}
{"id": "4173999", "revid": "287204", "url": "https://it.wikipedia.org/wiki?curid=4173999", "title": "Bertolotto", "text": ""}
{"id": "4174000", "revid": "287204", "url": "https://it.wikipedia.org/wiki?curid=4174000", "title": "Bertolotti", "text": ""}
{"id": "4174004", "revid": "1543377", "url": "https://it.wikipedia.org/wiki?curid=4174004", "title": "Enrico Thi\u00e9bat", "text": "Biografia.\nEnrico Thi\u00e9bat nasce in una famiglia borghese e numerosa (il fratello Pier Luigi diventer\u00e0 sindaco di Aosta) dimostrando fin dall'infanzia doti istrioniche e interesse per il cabaret: si esibisce davanti agli ospiti di famiglia in numeri improvvisati, cantando o imitando gli invitati.\nNegli anni sessanta frequenta il liceo e coltiva la sua passione per la chitarra, il canto e le caricature. Studia quindi Scienze politiche a Torino, seppure con scarso interesse, partecipando invece con passione ai moti del '68. In quegli anni la sua vena trasgressiva trova uno sbocco pi\u00f9 maturo negli ideali anarchici che lo accompagneranno per tutta la vita. Si laurea nel 1974.\nDalla fine degli anni sessanta frequenta l'\u00c9quipe d'Action Culturelle, un centro culturale di tendenze anarchiche nato con altro nome tra il '67 e il '68.\nNegli anni settanta fiorisce la sua produzione artistica: inizia a esporre i propri dipinti alle prime mostre, da Aosta a Milano, scrive poesie e canzoni che verranno ricantate da vari artisti, si esibisce in spettacoli di musica e di cabaret nei locali, nelle parrocchie e alle manifestazioni politiche..\nRifiuta il modello di vita borghese \u00abpoliticamente, socialmente, economicamente\u00bb.\nVive da boh\u00e9mien per alcuni mesi a Parigi: fa l'artista di strada e si esibisce per i clochard che lo chiamano \"Henri la trompette\".\nTorna a vivere ad Aosta e poi si trasferisce per un certo tempo ad Oyace: in questo periodo ha una compagna, Luisa, e impara ad intagliare il legno. Si dedica alla scultura e si cimenta come artigiano, palchettista e boscaiolo.\nDopo un soggiorno a Siviglia dove frequenta un gruppo d'avanguardia che lo spinge verso l'astrattismo pittorico. torna nuovamente in Valle d'Aosta dove si cimenta con il suo rinnovato stile pittorico.\nDi carattere \u00e8 ribelle e sarcastico, ama le sue radici ma \u00e8 uno spirito libero e solitario. Anche se evita l'establishment, non \u00e8 iscritto a nessun partito e non fa parte ufficialmente del movimento di contestazione, \u00e8 continuamente attratto dalla realt\u00e0 politica che lo circonda, che provoca o con cui cerca lo scontro. Durante le elezioni regionali del 1978, quando per la prima volta viene presentata una lista della sinistra radicale che otterr\u00e0 anche un seggio, scrive sui muri lo slogan \"Elections pi\u00e8ge-\u00e0-cons\" offendendo una parte dell'ala politica con cui pure aveva a che fare. Pochi anni dopo critica di nuovo i \"politiciens, politi... chiens\" in canzoni come \"Queun Casin\u00f2\" e \"Bossa dei boss\", fa satira contro il \"pr\u00e9sid\u00e0n di vatze\" quando scoppia lo scandalo del Casin\u00f2 di Saint-Vincent.\nTra i settanta e gli ottanta continua ad esibirsi con altri musicisti in spettacoli e concerti, ma ben presto affianca l'attivit\u00e0 artistica musicale, scultorea e pittorica anticonformista ad un'attivit\u00e0 pi\u00f9 inserita nel sistema sociale: nel 1976 inizia a collaborare con la RAI, che aveva appena aperto la sede regionale valdostana, entrando a far parte del \"Nucleo ideativo produttivo\". In Rai realizza come autore vari programmi, tra cui una trasmissione televisiva e varie puntate radiofoniche su Jacques Brel, fino a passare davanti alla macchina da presa nel 1979, quando canta per la prima volta in TV, esibendosi in \"Sperimentar cantando\" insieme a Edoardo Mancini. Nello stesso anno d\u00e0 vita al gruppo \"Eau de vie\", insieme a C\u00e9sar Marguerettaz e a Franco Degani.\nNel 1981 mostra un'inedita Valle d'Aosta nel programma \"La Valle rivisitata\", ma il suo punto di vista non banale si esprime anche nella sua musica: non a caso \u00e8 considerato da alcuni il successore di Magui B\u00e9temps.\nNel 1989 dalla compagna Vige ha una figlia, Marta, con cui ha un rapporto intenso e che spesso porta con s\u00e9 nei suoi viaggi.\nEnrico Thi\u00e9bat muore il 14 dicembre 1992, a soli 43 anni, in un incidente automobilistico a Champagne (Verrayes), forse sbandando per un sottile strato di verglas sul manto stradale. Al suo funerale partecipa una folla eterogenea, composta da ogni ceto sociale. Viene sepolto nel cimitero di Challand-Saint-Anselme. La sua morte sancisce anche la fine simbolica del movimento anarchico valdostano.\nIl 31 dicembre 1992 la Rai gli dedica lo speciale \"Enrico Thi\u00e9bat, en souvenir\", di Carlo Rossi, seguito il 6 gennaio da uno speciale su Radiodue.\nIl 16 dicembre 2012 il ventennale della sua scomparsa viene ricordato col concerto \"Thi\u00e9bat chi?\" organizzato dal giornalista Gaetano Lo Presti all'Espace Populaire di Aosta al quale hanno partecipato alcuni dei migliori musicisti valdostani. Tra questi Alberto Visconti de L'Orage che interpreta la canzone \"Monsieur Thi\u00e9bat\" scritta con Lo Presti.\nIl cabaret e la musica.\nCantautorato e cabaret si fondono spesso sconfinando uno nell'altro.\nI temi sono provocatori e irriverenti, anticonvenzionali e a volte socialmente impegnati.\nScrive in francese, italiano o patois a seconda dell'ispirazione. Per esempio, \"La jambe me fait mal\" \u00e8 una versione in francese di Thi\u00e9bat dell'antica canzone provenzale omonima, in cui Thi\u00e9bat riadatta il testo e riscrive la musica: quest'ultima infatti, tramandata oralmente e a suo tempo universalmente nota, non \u00e8 giunta fino a noi. Rif\u00e0 e reinterpreta \"Les bourgeois\" di Brel e \"Sei bella negli occhi\" e \"Maremma\" di autori anonimi persi nel tempo.\nAi suoi maggiori successi, come \"L'acqua\", si affiancano: \"Sedimentalmente tuo\", \"Mi \u00e8 salita una mosca in macchina\", \"Run run\", \"Storia d'amore di un ricco signore\", \"Governu italianu\", \"Queun casin\u00f2\", \"Giudice\", \"C'ho la donna che mi mena\", \"Une \u00eele\", \"Blanche biche\", \"Le deserteur\", \"Il cavaliere d'argento\", \"La femme honn\u00eate\", \"Les canuts\", \"Le calembour inutile\", \"Storiella del vescovo\", \"La princesse et le mariage\", \"Quand je menais mes chevaux boire\", \"Storiella del marocchino\", \"Politiciens\", \"Est presque l'automne\", \"Storiella dello sfasciacarrozze\", \"Fru fru\", \"Nebbia\", \"Alla valle\", \"Casino\", \"Mi faccio un fondo cos\u00ec\", \"A Cormajo\".\n\"J'ai un amour\", inedito fino al 2011, \u00e8 presentato alla \"Saison Culturelle\" al Teatro Giacosa di Aosta.\nLa pittura e la scultura.\nThi\u00e9bat \u00e8 scultore e pittore per passione ma senza raggiungere i livelli del cantautorato. Dapprima artista figurativo, le sue opere pittoriche diventano gradualmente sempre pi\u00f9 astratte e informali, grazie anche al contatto con l'avanguardia francese, i colori accesi si mischiano in composizioni complesse e caotiche, quasi apocalittiche: \u00abuomo totalmente libero, ha cantato il Medioevo prossimo venturo (...) A differenza dei maestri storici dell'espressionismo informale, Enrico Thi\u00e9bat dipinge per rappresentare, non per possedere solo la potenza della materia\u00bb. Sperimenta l'acquerello e l'acrilico, la tempera e l'olio, la china su carta e il collage, la tecnica mista. Anche le sculture, principalmente lignee e astratte, mescolano a volte materiali diversi. Spesso non d\u00e0 titolo alle sue opere."}
{"id": "4174025", "revid": "986213", "url": "https://it.wikipedia.org/wiki?curid=4174025", "title": "Antonio Casini", "text": "Biografia.\nIl padre era il medico di papa Urbano VI, mentre la madre ne era la nipote. Studi\u00f2 presso l'universit\u00e0 di Firenze, dove ottenne il dottorato in diritto.\nCome sacerdote, fu canonico del capitolo della cattedrale di Firenze, vice collettore generale in Toscana, chierico della Camera Apostolica a Roma durante il pontificato di papa Innocenzo VII, vice-legato di Bologna e poi governatore della Romagna.\nNel 1407 fu nominato vescovo di Pesaro; ricevette la consacrazione episcopale il 2 novembre 1407. Fu trasferito alla sede di Siena da papa Gregorio XII, scelta confermata il 20 luglio 1409 dall'antipapa Alessandro V. Fu tesoriere di Gregorio XII, dell'antipapa Giovanni XXIII e di papa Martino V. Partecip\u00f2 al concilio di Costanza.\nFu creato cardinale presbitero da papa Martino V nel concistoro del 24 maggio 1426. Tre giorni dopo ricevette il titolo cardinalizio di San Marcello, conservando ancora la sua sede di Siena in amministrazione fino al 12 settembre 1427, quando fu nominato amministratore della diocesi di Grosseto, titolo che mantenne fino alla morte.\nPartecip\u00f2 al conclave del 1431, che elesse papa Eugenio IV, e alla prima sessione del concilio di Basilea nel mese di luglio del 1431.\nMor\u00ec a Firenze il 4 febbraio 1439 e fu sepolto nella basilica di Santa Maria Maggiore."}
{"id": "4174029", "revid": "767487", "url": "https://it.wikipedia.org/wiki?curid=4174029", "title": "Marko Baki\u0107", "text": "Caratteristiche tecniche.\nIl suo ruolo naturale \u00e8 il trequartista ma l'allenatore Vincenzo Montella nel corso del ritiro 2013 a Moena lo ha impostato come regista.\nCarriera.\nClub.\nCresciuto nelle giovanili del Mogren, fa il suo esordio in prima squadra nel campionato 2010-2011 collezionando a fine stagione 4 presenze e nessun gol. La stagione successiva si guadagna il posto da titolare segnando 5 gol e ottenendo la prima convocazione in Nazionale.\nIl 31 agosto 2012 viene acquistato dalla societ\u00e0 italiana del Torino con la collaborazione della Fiorentina che lo acquista in compartecipazione per una cifra totale di 1,5 milioni di euro, con la societ\u00e0 granata che sar\u00e0 la titolare del tesseramento visto che i viola non avevano posti liberi per tesserare altri extracomunitari. Esordisce in Serie A il 19 maggio 2013 in Torino-Catania (2-2).\nIl 20 giugno 2013 la Fiorentina riscatta l'altra met\u00e0 del cartellino dal Torino, nell'operazione che ha portato Alessio Cerci interamente al Torino. Esordisce in maglia viola il 29 agosto nella gara di Europa League Fiorentina-Grasshoppers (0-1), entrando all'86' al posto di Mat\u00edas Fern\u00e1ndez; in campionato fa il suo primo ingresso nella vittoriosa trasferta di Bergamo del 22 settembre. A gennaio 2014 prolunga il contratto fino al 30 giugno 2017. Scarsamente impiegato in campionato, riesce comunque nella stagione a raggiungere 7 presenze nelle partite europee.\nIl 12 agosto 2014 passa in prestito con diritto di riscatto e contro-riscatto allo Spezia. Gioca 21 partite in Serie B 2014-2015 segnando anche il suo primo gol in Italia nel match contro il Bari (0-3) del 28 dicembre 2014. Con la maglia spezzina torna anche nel giro della Nazionale.\nRientrato a Firenze inizia la stagione 2015-2016 con un grave infortunio in un'amichevole estiva che lo tiene lontano dai campi fin dal mese di luglio; \u00e8 stato comunque inserito nella lista dei 25 per la Serie A. Torna a dare i primi calci solo dopo quattro mesi con la formazione Primavera.\nIl 18 gennaio 2016 viene ceduto in prestito ai portoghesi del Belenenses con cui trova la rete gi\u00e0 all'esordio.\nIl 27 luglio 2016 viene ceduto definitivamente allo Sporting Braga.\nNazionale.\nHa disputato da capitano le qualificazioni Europei 2012 con l'Under-19 del Montenegro.\nEsordisce in Nazionale maggiore il 15 agosto 2012 in Montenegro-Lettonia (2-0), entrando al 79' in sostituzione di Stevan Joveti\u0107.\nStatistiche.\nPresenze e reti nei club.\n\"Statistiche aggiornate al 7 settembre 2020.\""}
{"id": "4174032", "revid": "1305772", "url": "https://it.wikipedia.org/wiki?curid=4174032", "title": "Ardicino della Porta seniore", "text": "Biografia.\nNacque nella seconda met\u00e0 del XIV secolo, probabilmente tra il 1370 ed il 1380. Laureato \"in utroque iure\", era sposato ed aveva un figlio, Corrado. Dopo la morte della moglie si rec\u00f2 a Roma dove fu chierico della Camera Apostolica, correttore delle lettere apostoliche, avvocato concistoriale. Partecip\u00f2 al concilio di Costanza.\nFu creato cardinale diacono da papa Martino V nel concistoro del 24 maggio 1426. Tre giorni dopo ricevette la diaconia dei Santi Cosma e Damiano.\nPartecip\u00f2 al conclave del 1431, che elesse papa Eugenio IV.\nMor\u00ec a Roma il 9 aprile 1434 e fu sepolto nella basilica di San Pietro in Vaticano.\nEra prozio di Ardicino della Porta iuniore, anch'esso cardinale."}
{"id": "4174033", "revid": "767487", "url": "https://it.wikipedia.org/wiki?curid=4174033", "title": "Vladimirs \u017davoronkovs", "text": "Carriera.\nNazionale.\nTra il 2004 e il 2005 ha totalizzato 10 presenze in nazionale"}
{"id": "4174035", "revid": "767487", "url": "https://it.wikipedia.org/wiki?curid=4174035", "title": "Werner Welzel", "text": ""}
{"id": "4174038", "revid": "46291", "url": "https://it.wikipedia.org/wiki?curid=4174038", "title": "Persicaria amphibia", "text": "Il poligono anfibio (\"Persicaria amphibia\" ) \u00e8 una pianta della famiglia Polygonaceae.\nDescrizione.\n\u00c8 una pianta perenne che deve il suo epiteto specifico al fatto di potersi adattare a vivere sia come pianta acquatica che come pianta terrestre.Nella forma acquatica il fusto pu\u00f2 raggiungere i 3\u00a0m di lunghezza e le foglie, galleggianti, sono ellittiche, appuntite, lunghe fino 15\u201320\u00a0cm, munite di un lungo picciolo. Nella forma terrestre il fusto \u00e8 eretto, lungo sino a 70\u00a0cm e le foglie sono pi\u00f9 piccole e con il picciolo pi\u00f9 corto o assente.\nI fiori, lunghi ciascuno 4\u20135\u00a0mm, di colore rosa, sono raccolti in infiorescenze terminali simile a spighe, molto appariscenti. Fiorisce da giugno a settembre.\nDistribuzione e habitat.\nLa specie \u00e8 originaria dell'emisfero settentrionale (Nord America ed Eurasia); \u00e8 stata introdotta in Sud America e Africa dove talora \u00e8 considerata specie invasiva.\nIn Italia \u00e8 presente in tutta la penisola e nelle isole maggiori, anche se si tratta di una specie abbastanza rara.\nVive in acque stagnanti o con debole corrente, da 0 a 2000\u00a0m di altitudine, colonizzando anche ambienti con forti variazioni stagionali del livello dell'acqua."}
{"id": "4174040", "revid": "21880", "url": "https://it.wikipedia.org/wiki?curid=4174040", "title": "Polygonum amphibium", "text": ""}
{"id": "4174043", "revid": "1305772", "url": "https://it.wikipedia.org/wiki?curid=4174043", "title": "Volunteer Decoration", "text": "La Volounteer Decoration era una medaglia di merito militare coniata per ricompensare quanti si fossero distinti per efficienza e capacit\u00e0 e fossero stati ufficiali all'interno delle Volunteer Force.\nStoria.\nLa decorazione venne creata per ordine della Regina Vittoria il 25 luglio 1892. Nel 1894 la decorazione venne introdotta anche per ufficiali e forze volontarie presenti in India e nelle colonie britanniche (anche se gli anni di servizio per qualificarsi a ricevere la medaglia in India erano 18 e non 20 come nelle altre colonie). Ufficiali coloniali e indiani ottennero decorazioni differenziate a partire dal maggio del 1899. La versione indiana aveva per differenza le iniziali \"VRI\" per \"Victoria Regina Imperatrix\" mentre per gli altri ufficiali la decorazione riportava semplicemente \"VR\" per \"Victoria Regina\".\nLa concessione della decorazione permetteva all'insignito di fregiarsi delle lettere postnominali di V.D..\nLa decorazione venne soppiantata dalla Territorial Decoration nel 1908."}
{"id": "4174046", "revid": "122771616", "url": "https://it.wikipedia.org/wiki?curid=4174046", "title": "Domingo Ram y Lanaja", "text": "Biografia.\nFiglio di Blasi Ram e Dolca Lanaja, entr\u00f2 nell'ordine dei Canonici Regolari di Sant'Agostino, studi\u00f2 diritto civile presso l'universit\u00e0 di Lleida e nel 1406 ottenne il dottorato \"in utroque iure\".\nDiversi i ruoli che ricopr\u00ec alla corte dell'antipapa Benedetto XIII: priore della collegiata di Alca\u00f1iz nel 1394 e della chiesa di San Salvador di Saragozza nel 1406; collettore dell'arcidiocesi di Saragozza; nunzio presso la corte d'Aragona nel 1407. Nel 1409 fu inviato da Benedetto XIII a Pisa per negoziare l'abdicazione dell'antipapa, missione che tuttavia non ebbe successo.\nIl 5 maggio 1410 fu nominato dall'antipapa Benedetto XIII vescovo di Huesca e il 20 agosto successivo prese possesso della sua sede. Fece parte del consiglio di reggenza per la successione al trono di Aragona e il 15 gennaio 1414 consacr\u00f2 l'\"infante\" Don Fernando de Antequera nuovo re. Nel 1415 fu inviato a Napoli per organizzare gli ultimi dettagli del matrimonio dell'infante Don Juan di Aragona con la regina Giovanna di Napoli. Contestualmente fu nunzio di Benedetto XIII per Napoli, la Sicilia, la Sardegna e la Corsica. Partecip\u00f2 al concilio di Costanza.\nIl 13 novembre 1415 fu trasferito alla sede vescovile di L\u00e9rida, dove fu confermato da papa Martino V il 15 dicembre 1417. Qui indisse un sinodo diocesano, dove ebbe tra i suoi vicari generali Alfonso de Borgia, futuro papa Callisto III.\nFu creato cardinale presbitero da papa Martino V, con il titolo dei Santi Giovanni e Paolo, nel concistoro segreto del 23 luglio 1423 e pubblicato l'8 novembre 1430. Negli anni seguenti ha lavorato per porre fine allo scisma d'Occidente in Spagna ed ebbe a ricoprire diversi ruoli politici e diplomatici per il re di Aragona; fu presidente della Generalitat de Catalunya dal 1428 al 1431.\nFu nominato amministratore apostolico di L\u00e9rida il 10 marzo 1430 e il 25 agosto 1434 divenne amministratore dell'arcidiocesi di Tarragona. Nel marzo del 1434 divenne protopresbitero. Papa Eugenio IV gli revoc\u00f2 l'amministrazione di Tarragona per aver partecipato al concilio di Basilea nel 1439; tuttavia il 4 luglio 1440 lo nomin\u00f2 arcivescovo della stessa sede. Il 7 marzo 1444 fu nominato da papa Eugenio IV cardinale vescovo di Porto e Santa Rufina.\n\u00c8 morto a Roma il 25 aprile 1445 ed \u00e8 stato sepolto nella basilica di San Giovanni in Laterano."}
{"id": "4174053", "revid": "599013", "url": "https://it.wikipedia.org/wiki?curid=4174053", "title": "Harald Wehner", "text": ""}
{"id": "4174054", "revid": "287204", "url": "https://it.wikipedia.org/wiki?curid=4174054", "title": "Kendall Marshall", "text": "Carriera.\n\u00c8 stato selezionato come 13\u00aa scelta assoluta dai Phoenix Suns al Draft NBA 2012. Nello stesso anno gli \u00e8 stato conferito il Bob Cousy Award."}
{"id": "4174055", "revid": "1714743", "url": "https://it.wikipedia.org/wiki?curid=4174055", "title": "Enrico Beaufort", "text": "Biografia.\nNacque in Francia, nel castello di Beaufort, secondo dei quattro figli di Giovanni di Gand, primo duca di Lancaster, e della sua amante, Catherine de Roet. Era nipote del re Edoardo III d'Inghilterra e cugino del re Riccardo II.\nStudi\u00f2 all'universit\u00e0 di Oxford e ad Aquisgrana. Non si hanno informazioni sulla sua consacrazione sacerdotale. Fu prebendario nella cattedrale di Sutton (1391) e decano di Wells (1397).\nIl 1\u00ba giugno 1398 fu nominato vescovo di Lincoln; ricevette la ordinazione episcopale il 14 luglio 1398. Rettore dell'Universit\u00e0 di Oxford nel 1399, fu nominato cancelliere d'Inghilterra nel 1403 dal suo fratellastro, che era salito al trono come Enrico IV; ricopr\u00ec la carica fino al 1404.\nIl 19 novembre 1404 fu trasferito alla sede episcopale di Winchester. In seguito occup\u00f2 diversi incarichi importanti alla corte inglese: legato di papa Gregorio XII in Inghilterra e in Irlanda (27 agosto 1409); ambasciatore del re d'Inghilterra in Francia; di nuovo cancelliere del regno tra il 1413 ed il 1417; membro dell'ambasciata inglese che negozi\u00f2 la pace con la Francia nel 1414. Partecip\u00f2 al concilio di Costanza e sostenne l'elezione di papa Martino V nel conclave del 1417. Nel 1424 fu nominato per la terza volta cancelliere del regno inglese.\nFu creato cardinale presbitero da papa Martino V nel concistoro del 24 maggio 1426. Tre giorni dopo ricevette il titolo cardinalizio di Sant'Eusebio, mantenendo comunque la sua sede di Winchester fino alla morte.\nNel 1427 fu nominato da papa Martino V legato \"a latere\" in Germania, Ungheria e Boemia per contrastare l'eresia hussita. Fece parte del tribunale ecclesiastico che condann\u00f2 Giovanna d'Arco al rogo.\nFu nominato infine protopresbitero nel marzo 1444.\n\u00c8 morto nel palazzo di Wolvesey a Winchester l'11 aprile 1447 ed \u00e8 stato sepolto nella locale cattedrale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4174059", "revid": "599013", "url": "https://it.wikipedia.org/wiki?curid=4174059", "title": "Horst Walter", "text": ""}
{"id": "4174064", "revid": "713168", "url": "https://it.wikipedia.org/wiki?curid=4174064", "title": "Affare Tavora", "text": "Per affare Tavora si intende uno scandalo politico che avvenne nel XVIII secolo presso la corte portoghese. Gli eventi che seguirono culminarono con un tentativo di regicidio ai danni di Giuseppe I del Portogallo nel 1758 e con la conseguente esecuzione pubblica dell'intera famiglia Tavora.\nAlcuni storici affermano che in realt\u00e0 si tratt\u00f2 di una macchinazione del primo ministro Sebasti\u00e3o De Melo per limitare il potere delle famiglie aristocratiche.\nContesto.\nI marchesi di Tavora erano una delle famiglie pi\u00f9 influenti del Portogallo. Imparentati con le casate di Aveiro, di Cadaval e di Alorna e molto vicini alla Compagnia di Ges\u00f9, erano tra i pi\u00f9 fermi oppositori del primo ministro Sebasti\u00e3o de Melo.\nL'attentato al re.\nNella notte del 3 settembre 1758, il re Giuseppe I, mentre stava tornando all'accampamento che (a seguito del terremoto di Lisbona del 1755) ospitava temporaneamente la corte portoghese, venne aggredito da tre uomini. Ferito gravemente, il re riusc\u00ec a mettersi in salvo.\nSebasti\u00e3o de Melo ordin\u00f2 un'indagine che pochi giorni dopo port\u00f2 all'arresto di due persone. I due confessarono di aver agito su mandato della famiglia Tavora che sperava cos\u00ec di poter far salire al trono il duca di Aveiro.\nL'arresto e il processo.\nTutti i membri della famiglia Tavora vennero arrestati cos\u00ec come il loro confessore, il gesuita Gabriele Malagrida.\nAccusati di alto tradimento e di tentato regicidio, i Tavora si proclamarono innocenti ma vennero condannati a morte. I loro beni vennero distrutti, sulle loro terre fu sparso il sale, il loro casato fu cancellato da quello della nobilt\u00e0 e lo stemma fu messo fuori legge.\nSolo l'intervento della regina Marianna e dell'erede al trono, la principessa Maria Francesca, pot\u00e9 salvare dal patibolo alcuni membri della famiglia Tavora, soprattutto le donne e i bambini.\nIl 13 gennaio 1759 i Tavora vennero pubblicamente torturati e giustiziati dinanzi al re e alla corte."}
{"id": "4174065", "revid": "227767", "url": "https://it.wikipedia.org/wiki?curid=4174065", "title": "Guerre liberali in Portogallo", "text": ""}
{"id": "4174066", "revid": "227767", "url": "https://it.wikipedia.org/wiki?curid=4174066", "title": "Michele I del Portogallo", "text": ""}
{"id": "4174068", "revid": "741864", "url": "https://it.wikipedia.org/wiki?curid=4174068", "title": "Ugo di Lusignano (cardinale)", "text": "Conosciuto anche come Hugues de Lusignan.\nBiografia.\nInfanzia.\nFiglio del re Giacomo I di Cipro e Helvis di Brunswick-Grubenhagen, venne educato alla corte del padre.\nCarriera ecclesiastica.\nL'8 luglio 1411 \u00e8 nominato dall'antipapa Giovanni XXIII amministratore apostolico dell'arcidiocesi di Nicosia, sede di rito latino istituita sull'isola cipriota all'epoca delle crociate. Ricomposto lo scisma d'Occidente, il 5 marzo 1421 papa Martino V lo nomin\u00f2 arcivescovo di Nicosia.\nFu creato cardinale diacono da Martino V nel concistoro del 24 maggio 1426. Tre giorni dopo ricevette il titolo cardinalizio di Sant'Adriano al Foro, mantenendo comunque la sua sede di Nicosia fino alla morte. Il 14 marzo 1431 opt\u00f2 per il titolo presbiterale di San Clemente. Il 20 aprile successivo fu nominato cardinale vescovo di Palestrina e il 27 giugno 1436 fu trasferito alla sede cardinalizia di Frascati.\nSostegno all'antipapa Felice V.\nRicevette in commenda i monasteri di Santa Maria di Pinerolo, di San Severino e di Montevergine. Non partecip\u00f2 al conclave del 1431, mentre fu presente al concilio di Basilea dando il suo appoggio all'antipapa Felice V: il cardinale aveva organizzato il matrimonio di sua nipote Anna con Ludovico di Savoia, figlio e successore del duca Amedeo VIII di Savoia, antipapa Felice V. Per questo motivo sembra sia stato privato del cardinalato e dell'episcopato da papa Eugenio IV nel 1440.\nMorte.\nMor\u00ec a Ginevra il 5 agosto 1442."}
{"id": "4174069", "revid": "599013", "url": "https://it.wikipedia.org/wiki?curid=4174069", "title": "Jens Wahl", "text": ""}
{"id": "4174070", "revid": "339392", "url": "https://it.wikipedia.org/wiki?curid=4174070", "title": "Costantino Pogonato", "text": ""}
{"id": "4174071", "revid": "729019", "url": "https://it.wikipedia.org/wiki?curid=4174071", "title": "John Grenfell Maxwell", "text": "Biografia.\nMaxwell nacque l'11 luglio 1859 a Liverpool da una famiglia scozzese di fede protestante. Egli frequent\u00f2 la scuola a Cheltenham e prosegu\u00ec gli studi alla Royal Military Academy Sandhurst.\nMaxwell inizi\u00f2 la sua carriera militare nel 1879 dopo il suo diploma a Sandhurst. Egli prest\u00f2 servizio nella Battaglia di Omdurman conducendo la 2\u00aa brigata. Personalmente si pose alla testa dei suoi uomini per marciare nel palazzo del locale califfo. Nel 1897 venne nominato Governatore della Nubia e nel 1898 ottenne il governatorato di Omdurman. Successivamente prese parte alla Guerra boera dove ottenne il comando della 14\u00aa brigata nella marcia di lord Roberts verso Pretoria. Venne quindi nominato Governatore Militare di Pretoria e del Western Transvaal nel 1900 e ricevette per il valido servizio prestato la croce di Cavaliere Commendatore dell'Ordine del Bagno e di Compagno dell'Ordine dei Santi Michele e Giorgio.\nDurante la Prima guerra mondiale fu presente sul Fronte occidentale sino a quando non ottenne il comando dell'Egyptian Expeditionary Force, che riusc\u00ec a difendere il Canale di Suez dagli attacchi ottomani.\nLa Rivolta di Pasqua.\nIl servizio militare per cui John Maxwell \u00e8 maggiormente conosciuto \u00e8 il suo ruolo chiave nella controversa azione della Rivolta di Pasqua del 1916 in Irlanda. Dopo lo scoppio degli scontri il 24 aprile 1916, venne dichiarata la legge marziale in tutta la citt\u00e0 e nella contea di Dublino per ordine del Lord Luogotenente Lord Wimborne, per permettere ai tribunali di snidare e sopprimere i rivoltosi che si opponevano al Defence of the Realm Act (DORA), passato l'8 agosto 1914.\nMaxwell giunse in Irlanda venerd\u00ec 28 aprile come governatore militare con pieni poteri sotto la legge marziale. Durante la settimana dal 2 al 9 maggio 1916, Maxwell fu il solo incaricato di giudicare i casi riscontrati di ribellione come \"supremo generale della corte marziale\". Fece arrestare 3.400 persone, di cui 183 civili, e 90 di questi vennero messi a morte. 15 altre persone morirono tra il 3 ed il 12 maggio per fucilazione.\nIl primo ministro Herbert Asquith ed il governo intero erano terribilmente allarmati dalla velocit\u00e0 e dalla segretezza di questi eventi e ritennero necessario intervenire per prevenire ulteriori esecuzioni. In particolare grande imbarazzo stava creando il fallimento dell'applicazione del DORA e dalla mancanza nei processi di Maxwell di un giudice e di un avvocato come per giustizia. Maxwell ammise in un rapporto ad Asquith nel giugno di quell'anno che l'impressione che i capi della rivolta fossero stati uccisi a sangue freddo senza un giusto processo era risultata tale perch\u00e9 fomentata dai ribelli e dalla confusione nell'applicare sia il DORA sia la legge marziale (che tra loro si contraddicevano). Anche se Asquith promise in ben due occasioni di pubblicare i procedimenti per l'applicazione della legge marziale, essi vennero soppressi solo negli anni '90 del Novecento.\nNel 1916 Maxwell ottenne la nomina a General Officer Commanding-in-Chief per il Northern Command a York. Nel giugno del 1919 venne promosso generale e si ritir\u00f2 dalla vita militare nel 1922 per poi morire nel 1929."}
{"id": "4174075", "revid": "339392", "url": "https://it.wikipedia.org/wiki?curid=4174075", "title": "Valenzana - Mado", "text": ""}
{"id": "4174079", "revid": "599013", "url": "https://it.wikipedia.org/wiki?curid=4174079", "title": "Armands Zeiberli\u0146\u0161", "text": "Carriera.\nClub.\nHa comininciato la sua carriera con lo nella terza serie del campionato sovietico.\nNel 1984 ha debuttato in massima serie con lo ; con questo club \u00e8 stato retrocesso in seconda serie al termine della stagione 1985.\nPassato allo a met\u00e0 stagione 1987, l'anno seguente ha fatto ritorno al ritorno allo .\nNel stesso anno 1988 ha concluso la stagione al . L'anno successivo si \u00e8 trasferito dai concittadini del .\nNel 1990 ha chiuso la stagione in massima serie, con lo .\nNei mesi successivi ha vissuto una breve esperienza all'estero con i polacchi del . Tornato in patria ha giocato nello , all'epoca noto come Forum-Skonto.\nNel 1992 ha disputato col la prima edizione della terza serie del campionato russo.\nPassato in Lettonia, sua nazione di origine, ha giocato col con cui ha vinto la Coppa di Lettonia.\nTra il 1993 e il 1994 ha disputato due stagioni in Svezia con e .\nDopo una breve parentesi in patria, di nuovo con il , \u00e8 stato in Israele, prima con l', poi con l'.\nTra il 1996 e il 1997 \u00e8 di nuovo in patria, prima con l', poi con il .\nHa concluso la sua carriera in Ucraina, prima con il e, infine, di nuovo con il .\nNazionale.\nIn epoca sovietica ha preso parte al Campionato mondiale di calcio Under-20 1985.\nTra il 1993 e il 1998 ha totalizzato 23 presenze con la nazionale, mettendo a segno 4 reti.\nHa esordito il 14 aprile 1993 in una gara contro la valida per le qualificazioni al campionato mondiale di calcio 1994, giocando il primo tempo, prima di lasciare il posto a Gints Gilis.\nIl suo primo gol in nazionale risale al 19 maggio 1995, nella gara contro l'.\nCon la nazionale ha vinto due edizioni della Coppa del Baltico: nel 1993 e proprio nel 1995."}
{"id": "4174080", "revid": "144796", "url": "https://it.wikipedia.org/wiki?curid=4174080", "title": "John Maxwell (militare)", "text": ""}
{"id": "4174081", "revid": "599013", "url": "https://it.wikipedia.org/wiki?curid=4174081", "title": "Armands Zeiberlin\u0161", "text": ""}
{"id": "4174082", "revid": "107349411", "url": "https://it.wikipedia.org/wiki?curid=4174082", "title": "Miguelisti", "text": "Nella storia del Portogallo per Miguelista si intende un sostenitore del re Michele e delle sue idee ultrarealiste e assolutiste.\nI Miguelisti si opponevano alle idee liberali che avevano incominciato a circolare nella vita politica portoghese a partire dalla rivoluzione di Oporto del 1820. I liberali portoghesi (sia i pi\u00f9 radicali \u201csetembristas\u201d sia i pi\u00f9 moderati \u201ccartistas\u201d) spingevano per la creazione di una monarchia costituzionale ed erano rappresentati dal re Pietro IV del Portogallo che nel 1826 aveva abdicato in favore di sua figlia Maria II per incoronarsi imperatore del Brasile.\nLo scontro tra i miguelisti e i liberali port\u00f2 alle cosiddette Guerre Liberali o guerra civile portoghese del 1828-1834."}
{"id": "4174083", "revid": "986213", "url": "https://it.wikipedia.org/wiki?curid=4174083", "title": "Jan \u017delezn\u00fd (cardinale)", "text": "\u00c8 conosciuto anche con il nome tedesco di Johann von Bucka.\nBiografia.\nNacque da una famiglia patrizia di Praga, figlio di H\u00e1na e di Agnes. Entr\u00f2 nell'ordine dei Canonici Regolari Premostratensi.\nNel 1392 fu nominato da papa Bonifacio IX vescovo di Litomy\u0161l. Consigliere del re Venceslao IV di Boemia, divenne amministratore del regno quando questi fu arrestato nel 1402-1403.\nIl 14 febbraio 1418 fu trasferito alla sede episcopale di Olomouc, mantenendo in amministrazione la diocesi di Litomy\u0161l fino al 1420. Partecip\u00f2 al concilio di Costanza. Il 13 agosto 1421 fu nominato da papa Martino V amministratore della sede metropolitana di Praga, incarico che mantenne fino alla morte.\nFu creato cardinale presbitero da papa Martino V nel concistoro del 24 maggio 1426. Tre giorni dopo ricevette il titolo cardinalizio di San Ciriaco alle Terme Diocleziane, conservando tutti i suoi incarichi episcopali, ai quali si aggiunse nel 1429 l'amministrazione della diocesi di V\u00e1c in Ungheria. Negli ultimi anni della sua vita, visse alla corte del re Sigismondo d'Ungheria.\n\u00c8 morto a Esztergom il 9 ottobre 1430 ed \u00e8 stato sepolto nella cattedrale di V\u00e1c."}
{"id": "4174084", "revid": "647919", "url": "https://it.wikipedia.org/wiki?curid=4174084", "title": "Industria Manifatturiera Biellese", "text": ""}
{"id": "4174092", "revid": "122981744", "url": "https://it.wikipedia.org/wiki?curid=4174092", "title": "Marquis Teague", "text": "Carriera.\nHa vinto il Torneo di pallacanestro maschile NCAA Division I 2012 con i Kentucky Wildcats."}
{"id": "4174094", "revid": "92723", "url": "https://it.wikipedia.org/wiki?curid=4174094", "title": "Juan Casanova", "text": "Biografia.\nNato a Barcellona nel 1387 da una nobile famiglia, entr\u00f2 nell'Ordine dei Frati Predicatori l'8 luglio 1403. Studi\u00f2 grammatica e logica ed ottenne il titolo di \"magister\" in teologia all'universit\u00e0 di Salamanca nel 1419.\nFu ordinato sacerdote il 24 marzo 1414. Papa Martino V lo nomin\u00f2 penitenziere minore il 31 agosto 1419. Nel 1420 fu nominato maestro del Sacro Palazzo e predicatore generale. Fu anche confessore del re Alfonso V nel 1423.\nNel 1424 fu nominato vescovo di Bosa in Sardegna ed il 29 dicembre 1425 fu trasferito alla sede di Elne in Francia.\nFu creato cardinale presbitero da papa Martino V nel concistoro segreto dell'8 novembre 1430, con il titolo cardinalizio di San Sisto. Fu pubblicato da papa Eugenio IV il 4 luglio 1431.\nIl 24 ottobre 1430 divenne amministratore della sede di Elne e l'8 agosto 1431 lo divenne di quella di Gerona, incarico che mantenne fino alla morte. Fu abate commendatario dei monasteri di San Pedro de Rodas e di Santa Maria de Villa Bertrand, nella diocesi di Gerona.\nScrisse un \"Tractatus de potestate Papae super Concilium\" per difendere le prerogative papali contro le tesi conciliariste del concilio di Basilea.\nMor\u00ec a Firenze il 1\u00ba marzo 1436; inizialmente venne sepolto nella basilica di Santa Maria Novella, ma in seguito i suoi resti furono trasferiti a Barcellona."}
{"id": "4174095", "revid": "1516566", "url": "https://it.wikipedia.org/wiki?curid=4174095", "title": "Bryan Mahon", "text": "Biografia.\nMahon nacque a Belleville, nella contea di Galway. Inizi\u00f2 la propria carriera militare divenendo luogotenente dell'8th (King's Royal Irish) Hussars nel 1883.\nDurante la Seconda guerra boera l'allora Colonnello Mahon guid\u00f2 una colonna di 2.000 volontari del Sudafrica da Kimberley verso Mafeking. Il villaggio, che da sette mesi era sotto assedio da parte delle forze boere, stava ormai per essere sopraffatto dalla carestia.\nDurante la Prima guerra mondiale egli ebbe il comando della 10th (Irish) Division durante la campagna di Gallipoli dove, dopo lo sbarco a Capo Helles, perse 3.411 dei suoi uomini. Nel settembre del 1915 venne spostato a capo del British Expeditionary Force in Serbia nell'ambito della Campagna della Mesopotamia. Nel 1916 il generale Mahon prese il comando delle Western Frontier Force nell'Egyptian Expeditionary Force.\nEgli venne nominato Comandante in Capo dell'Irlanda nel 1916 e si trov\u00f2 nel bel mezzo degli scontri della Guerra anglo-irlandese.\nDopo il suo ritiro dal servizio attivo nel 1922, venne eletto membro del consiglio privato del breve Senato dell'Irlanda del Sud. Venne quindi nominato nel \"Seanad \u00c9ireann\" (la Camera alta dello Stato Libero d'Irlanda) dal Presidente del Consiglio Esecutivo William T. Cosgrave, nel 1922 e nel 1925. Venne eletto infine al \"Seanad\" nel 1928 e rimase in carica sino alla sua morte nel 1930."}
{"id": "4174097", "revid": "686936", "url": "https://it.wikipedia.org/wiki?curid=4174097", "title": "Ben Ijalana", "text": "Carriera professionistica.\nIndianapolis Colts.\nIjalana fu scelto nel corso del giro del Draft 2011 dagli Indianapolis Colts. Nella sua stagione da rookie disput\u00f2 quattro partite, nessuna delle quali come titolare, prima di rompersi il legamento crociato anteriore e rimanere fuori per il resto della stagione.\nPoche settimane dopo essersi ripreso dall'infortunio, Ijalana si ruppe nuovamente lo stesso legamento durante il training camp del 2012, infortunio che lo costrinse a saltare l'intera stagione 2012. Il 5 agosto fu inserito in lista infortunati.\nNew York Jets.\nIl 1\u00ba settembre 2013, dopo essere stato svincolato, Ijalana firm\u00f2 coi New York Jets."}
{"id": "4174100", "revid": "110157", "url": "https://it.wikipedia.org/wiki?curid=4174100", "title": "Se\u00f1or", "text": "Se\u00f1or \u00e8 un singolo di Fiorella Mannoia estratto dall'album live \"Concerti\". Il singolo, scritto da Belle du Berry e Paris Combo, \u00e8 stato pubblicato il 27 gennaio 2004 con etichetta discografica Durlindana e con distribuzione Sony BMG."}
{"id": "4174106", "revid": "986213", "url": "https://it.wikipedia.org/wiki?curid=4174106", "title": "Juan de Cervantes", "text": "Biografia.\nFiglio di Gonzalo G\u00f3mez de Cervantes e Beatriz Bocanegra, studi\u00f2 presso l'universit\u00e0 di Salamanca, dove ottenne il titolo di \"magister\" in teologia e il dottorato \"in utroque iure\".\nDiversi i ruoli che ricopr\u00ec prima della sua elevazione al cardinalato: canonico del capitolo della cattedrale di Palencia; abate commendatario dell'abbazia di Hermida; arcidiacono di Calatrava (1415); arcidiacono di Siviglia (1419); procuratore del re di Castiglia nella Curia romana nel 1419. Chiese ed ottenne da papa Martino V l'assoluzione \"ad cautelam\" per aver sostenuto l'antipapa Benedetto XIII. Nominato referendario papale nel 1420, canonico del capitolo della cattedrale di Burgos nel 1423, abate commendatario di Salas in Burgos.\nFu creato cardinale presbitero da papa Martino V nel concistoro del 24 maggio 1426. Tre giorni dopo ricevette il titolo cardinalizio di San Pietro in Vincoli.\nNon fu mai nominato vescovo di alcuna sede, bench\u00e9 abbia ricevuto in amministrazione diverse diocesi spagnole: Tuy nel 1430; Avila nel 1438; Segovia nel 1441; Siviglia nel 1449.\nNon partecip\u00f2 a nessuno dei conclavi della sua epoca: il conclave del 1431 che elesse papa Eugenio IV; il conclave del 1447 che elesse papa Niccol\u00f2 V, e nemmeno lo pseudo conclave del 1439 che port\u00f2 all'elezione dell'antipapa Felice V. Impegn\u00f2 buona parte delle sue energie nell'appianare i disaccordi tra i padri conciliari riuniti a Firenze e quelli che rimasero a Basilea, e che finirono per eleggere Felice V.\nDecano del collegio dei cardinali, ottenne il titolo vescovile delle sedi unite di Ostia e Velletri il 7 marzo 1446.\n\u00c8 morto a Siviglia il 25 novembre 1453 ed \u00e8 stato sepolto nella cattedrale cittadina."}
{"id": "4174107", "revid": "447535", "url": "https://it.wikipedia.org/wiki?curid=4174107", "title": "Africa saheliana", "text": ""}
{"id": "4174110", "revid": "34971", "url": "https://it.wikipedia.org/wiki?curid=4174110", "title": "Tmpfs", "text": "tmpfs (\"Temporary File System\") \u00e8 un tipo di memoria temporanea tipica dei sistemi operativi Unix-like. Questo file system viene montato come memoria volatile e non come memoria persistente. Un file system simile \u00e8 il RAM disk.\nTutto ci\u00f2 che viene memorizzato in tmpfs \u00e8 temporaneo, nel senso che nessun file verr\u00e0 creato sul disco rigido. Tuttavia, in caso di esaurimento della memoria a disposizione, verr\u00e0 utilizzato lo spazio di swap. Al riavvio, tutti i file scritti in tmpfs andranno persi.\nLa memoria utilizzata da tmpfs \u00e8 una memoria dinamica (cresce e si riduce per adattarsi ai file in essa contenuti).\nMolte distribuzioni Linux (tra cui Arch Linux e Debian) utilizzano tmpfs per impostazione predefinita per la partizione /tmp o per la memoria condivisa."}
{"id": "4174111", "revid": "640277", "url": "https://it.wikipedia.org/wiki?curid=4174111", "title": "Metti in circolo il tuo amore/Se\u00f1or", "text": "Metti in circolo il tuo amore/Se\u00f1or \u00e8 un singolo di Fiorella Mannoia che fa da apripista all'album live \"Concerti\". Il singolo \u00e8 stato pubblicato il 9 gennaio 2004 con etichetta discografica Durlindana e con distribuzione Sony BMG. Il disco contiene \"Metti in circolo il tuo amore\", cover di Luciano Ligabue e \"Se\u00f1or\".\nTracce.\nDurata totale: 8 min : 46 s"}
{"id": "4174114", "revid": "52133192", "url": "https://it.wikipedia.org/wiki?curid=4174114", "title": "Municipalizzata", "text": ""}
{"id": "4174116", "revid": "115577341", "url": "https://it.wikipedia.org/wiki?curid=4174116", "title": "Andrea di Creta", "text": "Biografia.\nNato a Damasco da genitori cristiani, Andrea era muto dalla nascita fino all'et\u00e0 di sette anni, quando, secondo i suoi agiografi, fu miracolosamente guarito dopo aver ricevuto la Comunione. Inizi\u00f2 la sua carriera ecclesiastica a quattordici anni nella Lavra di San Saba, vicino a Gerusalemme, dove rapidamente guadagn\u00f2 la stima dei suoi superiori. Teodoro, il vicario del Patriarcato di Gerusalemme lo fece suo arcidiacono, e lo mand\u00f2 nella capitale imperiale di Costantinopoli come suo rappresentante ufficiale del sesto concilio ecumenico (680-681), che era stato convocato dall'imperatore Costantino Pogonato, per contrastare l'eresia del monotelismo.\nPoco dopo che il Concilio era stato convocato a Costantinopoli, da Gerusalemme Andrea fu nominato arcidiacono alla Grande Chiesa di Santa Sofia. In seguito (circa 700), Andrea fu nominato alla sede metropolitana di Gortyna, nell'isola di Creta. Anche se fu un avversario dell'eresia del monotelismo, partecip\u00f2 comunque al \"conciliabulum\" del 712, in cui i decreti del Concilio Ecumenico furono aboliti per iniziativa del basileus Filippico Bardane. Ma l'anno successivo si pent\u00ec e torn\u00f2 all'ortodossia. \nIn seguito, egli si occup\u00f2 di predicazione e compose inni. Come predicatore, i suoi discorsi sono noti per la loro fraseologia dignitosa e armoniosa, per il quale \u00e8 considerato uno dei pi\u00f9 importanti oratori ecclesiastici di epoca bizantina.\nGli storici della Chiesa non sono dello stesso parere per quanto riguarda la data della sua morte (712, 726 o 740). Quello che si sa \u00e8 che \u00e8 morto nella citt\u00e0 di Mitilene sull\u2019isola di Lesbo, mentre tornava a Creta da Costantinopoli, dove era stato per affari della Chiesa.\nLa sua biografia fu scritta da Niceta, un notabile funzionario, durante il regno di Costantino V (741-775).\nOpere.\nOggi Andrea di Creta \u00e8 principalmente conosciuto come un innografo. A lui si deve l'invenzione (o almeno l'introduzione nel servizio liturgico ortodosso) del canone, una nuova forma di innodia. In precedenza, la parte del Mattutino era inserita tra i versetti delle Scritture. Andrea ha ampliato questi ritornelli in odi poetiche pienamente sviluppate, ognuna delle quali inizia con il tema (\"Irmos\") del cantico scritturale, ma passa poi a illustrare il tema della festa che si celebra quel giorno (il Signore, la Vergine, un santo, i defunti, ecc.)\nIl suo capolavoro, il Grande Canone (noto anche come il Canone del Pentimento o il Grande Canone di Pentimento), \u00e8 il canone pi\u00f9 lungo mai composto (250 strofe). \u00c8 scritto principalmente in prima persona, e attraversa cronologicamente l'Antico Testamento e il Nuovo mediante esempi (sia negativi che positivi). Esso \u00e8 diviso in quattro parti (chiamati metimonie) che sono cantati nella loro interezza al Mattutino il Gioved\u00ec della quinta settimana di Quaresima.\nVentiquattro canoni sono stati scritti da sant'Andrea di Creta, tra i quali: i canoni per la Resurrezione di Lazzaro (cantato a Compieta il Sabato, cio\u00e8, Venerd\u00ec sera, prima della Domenica delle Palme), per la Concezione di sant'Anna (9 dicembre), per i martiri Maccabei (1\u00ba agosto), per sant'Ignazio di Antiochia (2 dicembre).\nNel tomo 97 della Patrologia Graeca, alle colonne 805-1444, sono state edite alcune sue opere:\nAlcune omelie di Andrea, repertoriate nella \"Clavis Patrum Gr\u00e6corum\" (CPG, da 8170 a 8228), sono state edite nella \"Bibliotheque Hagiographique Grecque\" (BHG):\nAltri componimenti noti di Andrea sono:\nCulto.\nLa sua ricorrenza cade il 4 luglio. Dal Martirologio Romano: \"A Eresso nell'isola di Lesbo, transito di sant'Andrea di Creta, vescovo di G\u00f3rtina, che con preghiere, inni e cantici di raffinata fattura cant\u00f2 le lodi di Dio ed esalt\u00f2 la Vergine Madre di Dio immacolata e assunta in cielo\".\nLe sue reliquie furono trasferite da Mitilene a Costantinopoli.\nNel 1350 il pio pellegrino russo Stefan di Novgorod ha visitato le sue reliquie presso il Monastero di Sant'Andrea di Creta a Costantinopoli."}
{"id": "4174122", "revid": "314905", "url": "https://it.wikipedia.org/wiki?curid=4174122", "title": "Sant'Andrea da Creta, martire", "text": ""}
{"id": "4174128", "revid": "599013", "url": "https://it.wikipedia.org/wiki?curid=4174128", "title": "Ettore Guidetti", "text": "Carriera.\nProveniente da una famiglia di allenatori (\u00e8 infatti figlio di Gian Paolo, nipote di Adriano e cugino di Giovanni Guidetti), Ettore Guidetti inizia la carriera professionistica da allenatore nella stagione 1999-00, come vice di suo padre Gian Paolo sulla panchina del Volley 2000 Spezzano, in cui rimane per due stagioni; la prima si conclude con la promozione in Serie A1, mentre la seconda si conclude con l'ultimo posto in classifica.\nNella stagione 2001-02 inizia la carriera da primo allenatore accettando la proposta della Polisportiva Solierese in A2, con cui raggiunge i play-off, venendo per\u00f2 eliminato dalla Robursport Volley Pesaro, inoltre arriva in finale di Coppa Italia di Serie A2 persa contro il Volley 2002 Forl\u00ec. La stagione successiva si conclude invece con un ottavo posto.\nNella stagione 2003-04 subentra a stagione in corso a Rosario Braia sulla panchina della Pallavolo Spes Matera concludendo al sesto posto in classifica; mentre la stagione successiva si rivela essere pi\u00f9 complicata, infatti termina con un dodicesimo posto. Nella stagione 2005-06 inizia alla guida del Sassuolo Volley, ma a met\u00e0 stagione si trasferisce alla Jogging Volley Altamura con cui ottiene la promozione in A1, dopo undici anni.\nNella stagione 2006-07 conduce la formazione pugliese alla salvezza, mentre nella stagione successiva siede sulla panchina del Volleyball Santa Croce in A2, tuttavia la squadra chiude penultima in classifica e retrocede quindi in B1. Nell'annata 2008-09 subentra a stagione in corso ad Alberto Salomoni sulla panchina del Chieri Volley in A1, non riuscendo per\u00f2 ad evitare la retrocessione della squadra.\nNella stagione 2009-10 viene ingaggiato dal Verona Volley Femminile , in cui rimane per due stagioni: la prima si conclude con un ottavo posto, mentre la seconda con la retrocessione in B1. Successivamente al ripescaggio, il team ripartir\u00e0 per stagione successiva in A2.\nNella stagione 2012-13, ritorna ad allenare la Robur Tiboni Urbino Volley. Tuttavia, nel mese di novembre, il contratto verr\u00e0 rescisso consensualmente.\nNella stagione 2013-2014 lavora presso Casa Modena Serie A1 maschile come assistente allenatore di Angelo Lorenzetti,il Team arriva alle semifinali Playoff.\nDurante l'estate collabora con la Nazionale italiana Under-18 di Davide Mazzanti per preparare l'Italia ai Campionati Europei 2014 Under 21.\nNella stagione 2014-2015 riveste il ruolo di primo allenatore dell'Ornavasso, avventura che si conclude prematuramente a 10 giorni dall'inizio del campionato con l'estromissione del Club dalla serie A1, per debiti relativi alle stagioni precedenti.\nIl 28 febbraio 2015 assume l'incarico di primo allenatore del Club SKBank Legionowo in OrlenLiga polacca portando il Club al sesto posto, miglior risultato di tutti i tempi del suddetto club. Confermato per la stagione successiva, le strade si separano a dicembre 2015 a causa del fallimento del main sponsor SKBank, il club terminer\u00e0 all'undicesimo posto.\nA met\u00e0 febbraio del 2016, assume l'incarico dell'Idea MT Motori di Bologna serie B1 femminile con cui raggiunge i playoff, perdendo solo a gara 3 contro il VolleyR\u00f2 Casal de' Pazzi Roma, vincitore degli stessi.\nRiveste poi il ruolo di primo allenatore del Fenera Chieri 76 militante in serie A2 femminile.\nNella stagione 2018/2019 passa al Volley Talmassons, compagine della provincia udinese militante in B1 che aspira alla promozione in serie A2. La promozione diretta viene conquistata in anticipo, alla penultima giornata di Campionato, quale squadra vincitrice del girone di campionato.\nNel Maggio 2019 assume l'incarico di primo allenatore della Nazionale Femminile Seniores Svedese con la quale partecipa alla Golden European League.\nRimane capo allenatore a Talmasson per l'annata sportiva di A2 2019/2020,al termine della suddetta annata viene confermato alla guida della Nazionale Femminile Seniores Svedese. \nNell'annata 2020/2021 assume l'incarico di istruttore del RIG, liceo della pallavolo in Svezia, scuola dello sport a Falkoping con collegiale permanente delle Nazionali Giovanili Svedesi dai 16 ai 19 anni. Con il RIG ottiene un ottimo sesto posto nella Elitserien femminile ed inoltre viene confermato allenatore della Nazionale Femminile Svedese Seniores con cui centra la qualificazione ai Campionati Europei che non avveniva dal 1983.\nDuente l'estate 2021 ai Campionati Europei di Volley Femminile la Svezia supera il girone che si tiene in Romania a Clui Napoca (mai successa prima ) e poi a Plovdiv in Bulgaria supera le padrone di casa per 3-2 passando ai quarti di finale e raggiungendo il 5\u00b0 posto finale in Europa, miglior piazzamento di tutti i tempi nella storia della Pallavolo Femminile in Svezia.\nRipreso il lavoro al RIG , a fine ottobre 2021 partecipa come Capo allenatore anche della Nazionale Juniores under 19 Femminile al NEVZA raggiungendo un prestigioso Argento nella manifestazione."}
{"id": "4174135", "revid": "2109471", "url": "https://it.wikipedia.org/wiki?curid=4174135", "title": "Luigi Loperfido", "text": "Biografia.\nGiovinezza e \"periodo newyorkese\".\nNato a Matera, da una madre che non lo riconobbe, fu iscritto in anagrafe come Luigi Madauro e affidato a una levatrice originaria di Grottole, Maria Giuseppa Barra, e a un macellaio di Montescaglioso, Emanuele Loperfido, che lo adottarono legalmente solo nel 1890. Nello stesso anno, appena tredicenne e analfabeta, emigr\u00f2 con un parente negli Stati Uniti. A New York, il giovane Luigi trov\u00f2 impiego come garzone in un salone da barba, dove fu notato da un medico facoltoso, che rest\u00f2 sorpreso dalla sua intelligenza. I due strinsero presto amicizia: il medico lo accolse in casa propria e gli permise di formarsi culturalmente, contribuendo a far maturare in lui la passione per l'arte. Nel 1897 la rivista americana \"The art amateur\" menzionava un busto di George Washington modellato dal Loperfido, del quale lodava la straordinaria perizia artistica. Un talento testimoniato anche dal bassorilievo in bronzo (datato 1897), raffigurante l'intimit\u00e0 tra un satiro e una ninfa. Il ricorso a personaggi della mitologia greca dimostra che, seppure in maniera autodidatta, il giovane artista aveva raggiunto un livello culturale notevole. Nel \"periodo newyorkese\", Luigi Loperfido, realizz\u00f2 numerose altre sculture, di cui oggi resta soltanto un particolare modello in gesso che si compone di due pezzi: una statua del console romano Marco Atilio Regolo e il relativo basamento, riccamente decorato. In particolare, Atilio Regolo \u00e8 rappresentato nell'atto di esortare i romani a riprendere il conflitto bellico contro Cartagine. Una posa solenne e drammatica, di chiara ispirazione neoclassica, che \u00e8 possibile riscontrare anche in un dipinto del fiammingo Adriens Cornelis Lens, conservato all'Hermitage di San Pietroburgo. \nAnche il clima politico di New York, dove coesistevano diversi movimenti sindacali che si battevano per la giustizia sociale, dovette influenzare il pensiero del Loperfido, a cui questa esperienza torner\u00e0 utile negli anni seguenti. \nRientro in Italia: l'attivit\u00e0 politica.\nSul finire del 1800, Luigi Loperfido, nuovamente in Italia, dopo aver soggiornato in diverse regioni per arricchire la sua conoscenza in ambito artistico, si trasfer\u00ec a Montescaglioso e, in seguito, a Matera. Qui, secondo il racconto dei testimoni, fece il suo ingresso indossando una fluente tunica bianca, che, assieme alla folta capigliatura e alla barba incolta, lo rese noto tra i materani come il M\"onaco Bianco.\" Rimase profondamente sconvolto dagli stenti della popolazione contadina, sfruttata dai proprietari terrieri e dalla nobilt\u00e0 locale. Matera, all'epoca, era una citt\u00e0 molto diversa da come appare oggi e i suoi Sassi non erano una gettonata meta turistica. Per comprendere meglio la realt\u00e0 che indign\u00f2 cos\u00ec tanto il Loperfido, riproponiamo le parole di Carlo Levi, tratte dalla sua opera \"Cristo si \u00e8 Fermato a Eboli\" (1945) e dedicate proprio a Matera: \"\"Ogni famiglia ha in genere una sola di quelle grotte per abitazione e ci dormono tutti insieme, uomini, donne, bambini, bestie. [\u2026] Ho visto dei bambini seduti sull\u2019uscio delle case, nella sporcizia, al sole che scottava, con gli occhi semichiusi e le palpebre rosse e gonfie. Era il tracoma. [\u2026] Sembrava di essere in mezzo ad una citt\u00e0 colpita dalla peste\u201d.\" Il Monaco Bianco cap\u00ec che non c'era tempo da perdere e che doveva assolutamente fare qualcosa per quella povera gente, confidando nelle sue capacit\u00e0 e nell'esperienza politica maturata negli anni in cui era stato a New York\".\" Ben presto, dismesse le vesti dell'artista, si impegn\u00f2 sul fronte del sindacalismo contadino, fondando la \"Lega dei contadini\", che arriv\u00f2 a contare circa 3000 iscritti.\nGrazie alla sua tenacia, riusc\u00ec a sviluppare la coscienza politica delle classi pi\u00f9 povere, guidandole oltre il semplice ribellismo. Le rivendicazioni della \"Lega\" e gli scioperi riuscirono a far ottenere riduzioni degli orari di lavoro e aumenti salariali, ma quando, nel giugno del 1902, fu negato ai contadini di spigolare nelle terre dei proprietari, seguirono nuove agitazioni e occupazioni delle terre. L'intervento dei Carabinieri provoc\u00f2 un morto, il bracciante Giuseppe Rondinone, e alcuni feriti, oltre all'arresto del Monaco Bianco e di altri 24 contadini, che successivamente furono tutti assolti.\nLa conversione.\nA seguito della scarcerazione, il Monaco Bianco tent\u00f2 l'esperimento di una \"Cooperativa di lavoro\" per la conduzione di una tenuta, presa in fitto dal nobile Vincenzo Caropreso. Tuttavia, il tentativo fall\u00ec, anche a causa della tacita opposizione del clero locale, avverso alle idee socialiste dei braccianti. Occorre precisare che, a quel tempo, la Chiesa Cattolica - tradizionalmente schierata con la piccola nobilt\u00e0 materana - preferiva ignorare le condizioni disagiate in cui molte famiglie erano costrette a vivere: un suo eventuale e deciso intervento a favore dei \"braccianti socialisti\" avrebbe significato tradire la fiducia dei proprietari terrieri. Affermer\u00e0, pochi anni pi\u00f9 tardi, il Monaco Bianco: \"La Chiesa disunisce gli uomini, perch\u00e9 aiuta e protegge i ricchi. Come i ricchi, i preti vivono del sangue e del lavoro della povera gente. Ges\u00f9 Cristo, invece, amava il progresso ed era amico degli umili. I suoi discepoli erano pescatori e suo padre era falegname\". Fu proprio in questo periodo turbolento che iniziarono i primi contatti tra Luigi Loperfido e la Chiesa Evangelica Battista, vicina a quella corrente di pensiero che prende il nome di socialismo cristiano. Loperfido frequent\u00f2 per qualche tempo il pastore della comunit\u00e0 battista di Miglionico, Carlo Piccinni, che, il 19 luglio 1903, lo battezz\u00f2 nelle acque del Bradano, assieme ad altri. Nasceva cos\u00ec la prima comunit\u00e0 evangelica battista di Matera, guidata dal Monaco Bianco, che dovette subito confrontarsi con la naturale insicurezza dei suoi stessi seguaci: questi, infatti, erano ancora legati ai culti e alle devozioni popolari (ai limiti del fanatismo e della superstizione) propri della confessione d'origine. Il Pastore scelse come luogo di culto un ipogeo in via Lombardi (oggi in stato di abbandono), al cui interno \u00e8 ancora visibile una scritta: \"Noi predichiamo Cristo crocifisso\". Ovviamente non mancarono le aspre polemiche del clero e di larga parte dei fedeli cattolici, che talvolta degenerarono in veri e propri agguati. Alcuni testimoni oculari raccontano che, durante un corteo funebre, i fedeli della comunit\u00e0 battista furono presi a sassate e il Monaco Bianco riport\u00f2 un'importante ferita alla nuca. Questo episodio, per\u00f2, non mut\u00f2 minimamente il suo filantropismo e la sua profonda fede, che continu\u00f2 a manifestare con coraggio. \nDurante il Ventennio, le autorit\u00e0 locali accentuarono il controllo sulle attivit\u00e0 del Loperfido, che fu accusato di aver assunto posizioni antifasciste e, pertanto, inviato al confino; ma l'esilio fu breve e il Pastore pot\u00e9 presto rientrare a Matera, dove continu\u00f2 la sua opera di evangelizzazione fino al 1959, quando, all'et\u00e0 di 82 anni, mor\u00ec nella sua abitazione.\nVita privata.\nAlcuni anni dopo la conversione, conobbe - per merito del pastore della comunit\u00e0 battista di Avellino - Claudine Morrison, giovane figlia di un ingegnere navale britannico in servizio a Napoli, che spos\u00f2 l'8 dicembre del 1908. Ebbero nove figli, alcuni dei quali scomparsi prematuramente."}
{"id": "4174139", "revid": "287204", "url": "https://it.wikipedia.org/wiki?curid=4174139", "title": "Signal du Grand Mont Cenis", "text": "Il Signal du Grand Mont Cenis (3.377 ) \u00e8 una montagna della Catena Rocciamelone-Charbonnel nelle Alpi Graie.\nCaratteristiche.\nLa montagna si trova lungo la cresta che dalla Punta Roncia scende verso il Colle del Moncenisio.\nSalita alla vetta.\nComunemente viene salita partendo dal Lago del Moncenisio e nel percorso che raggiunge la Punta Roncia."}
{"id": "4174142", "revid": "1543377", "url": "https://it.wikipedia.org/wiki?curid=4174142", "title": "Raymond Mairose", "text": "Biografia.\nDottore in diritto, fu canonico del capitolo della cattedrale di Tolosa e arcidiacono di L\u00e9zat nella stessa arcidiocesi; lavor\u00f2 come notaio apostolico a Roma.\nFu nominato vescovo di Saint-Papoul il 25 luglio 1423 e trasferito alla sede di Castres il 14 gennaio 1426.\nFu creato cardinale presbitero da papa Martino V nel concistoro del 24 maggio 1426. Tre giorni dopo ricevette il titolo cardinalizio di Santa Prassede, mantenendo comunque la sua sede di Castres in amministrazione fino alla morte.\nMor\u00ec a Roma il 21 ottobre 1427 e venne sepolto nella basilica di Santa Prassede."}
{"id": "4174148", "revid": "599013", "url": "https://it.wikipedia.org/wiki?curid=4174148", "title": "The Flag Lieutenant", "text": ""}
{"id": "4174155", "revid": "1924342", "url": "https://it.wikipedia.org/wiki?curid=4174155", "title": "Feel Again", "text": "Feel Again \u00e8 un singolo del gruppo musicale statunitense OneRepublic, pubblicato il 27 agosto 2012 come primo estratto dal terzo album in studio \"Native\".\nDescrizione.\nIl brano \u00e8 stato scritto da Ryan Tedder, Brent Kutzle, Drew Brown e Noel Zancanella, mentre la produzione \u00e8 stata gestita da Tedder e Zancanella.\nInizialmente pubblicato come singolo promozionale, il brano ha iniziato a ricevere airplay radio negli Stati Uniti il 22 agosto 2012, mentre \u00e8 stato pubblicato per il download digitale il 27 agosto successivo.\nUna parte dei proventi delle vendite del singolo sono stati devoluti a Save the Children, campagna per sostenere la formazione di operatori sanitari di prima linea in tutto il mondo.\nIl beat della canzone include veri battiti cardiaci.\nCritiche.\nLa canzone ha ricevuto favorevoli accoglienze da parte dei critici della musica, chiarendo che la band si evolve di pi\u00f9 sulla pista pop. Sam Wilbur di AOL Radio ha detto che il pezzo \u00e8 piacevole sia per la presenza del battito delle mani sia per il giusto coro.\nMolti critici della musica hanno affermato che il nuovo singolo dei OneRepublic ricorda molto il singolo \"Dog Days Are Over\" dei Florence + The Machine.\nEsibizioni dal vivo.\nLa canzone \u00e8 stata eseguita per la prima volta al Good Morning America il 10 agosto 2012.\nVideo musicale.\nIl videoclip, presentato in anteprima su Vevo il 28 agosto 2012, \u00e8 stato girato in una foresta di sequoie nei pressi di San Francisco, California dal 31 luglio 2012 al 2 agosto 2012.\nIl video inizia con Ryan Tedder che cammina su un terreno alberato di fronte a un bel tramonto nella zona baia di San Francisco. Egli si china per raccogliere una palla incandescente gialla. Vede poi ci\u00f2 che sembra essere una stringa di luci gialle. In seguito si ha un'alternanza di scatti della band a stringhe di luci in background, mentre diverse persone ballano al ritmo della musica. La sequenza finale mostra una veduta aerea della foresta, col sole nascente."}
{"id": "4174158", "revid": "767487", "url": "https://it.wikipedia.org/wiki?curid=4174158", "title": "Gerboldo di \u00c9vreux", "text": "Era zio di sant'Ansegiso, cui pose la tonsura verso il 795 e che condusse con s\u00e9 alla corte di Carlomagno ad Aquisgrana, ove sovrintendeva ai lavori reali.\nBiografia.\nA corte.\nGerboldo, divenuto monaco, trascorse parte della sua giovinezza alla corte diventando cappellano della regina Bertrada.\nEgli fu poi incaricato di varie missioni diplomatiche per conto di Carlomagno, in particolare presso il capo bretone Anowarith, che regnava sul Cotentin e sull'isola di Angia (oggi isola di Jersey), ma anche presso Offa, re di Mercia, per tentare di negoziare il matrimonio dei rispettivi figli.\nEgli era inoltre governatore ed esattore delle imposte a Quentovic e negli altri porti della Manica.\nVescovo e poi abate.\nNel 775 venne nominato vescovo di \u00c9vreux, carica dalla quale si dimise nel 786 per ritirarsi come semplice monaco nell'Abbazia di Saint-Wandrille de Fontenelle. \nEgli aveva una bella voce ed una buona conoscenza dell'arte canora e cos\u00ec, divenuto abate nel 787, istitu\u00ec nell'abbazia una scuola di canto, che divenne celebre presso i religiosi..\nFece poi riedificare l'infermeria, le cucine, la sala comune e molte altre parti dell'abbazia.. \nLa sua opera venne continuata dal nipote di Ansegiso, quando divenne a sua volta abate di Saint-Wandrille de Fontanelle nell'823."}
{"id": "4174160", "revid": "228587", "url": "https://it.wikipedia.org/wiki?curid=4174160", "title": "Oceanlab", "text": ""}
{"id": "4174172", "revid": "767487", "url": "https://it.wikipedia.org/wiki?curid=4174172", "title": "Hawksley Workman", "text": "In tutta la carriera ha pubblicato 12 album e alcune delle sue canzoni sono state impiegate nelle serie televisive \"Scrubs - Medici ai primi ferri\", \"Being Human\", \"Falcon Beach\" e \"Queer as Folk\".\nNelle esibizioni dal vivo, Workman ha dimostrato di essere in grado di suonare chitarra, batteria, basso e tastiera.\nCarriera.\n1998.\nRyan Corrigan frequent\u00f2 la Almaguin Highlands Secondary School e successivamente la Huntsville High School, prima di trasferirsi a sud, a Toronto, per intraprendere la carriera musicale.\nLo studio di registrazione nel quale lavor\u00f2 da principio venne ricavato da un seminterrato sulla Hillsdale Avenue appartenuto alla nonna appena scomparsa di un suo amico.\nQui avrebbe registrato \"For Him and the Girls\", \"(Last Night We Were) The Delicious Wolves\", nonch\u00e9 alcune tracce poi uscite con \"Before We Were Security Guards\" e \"Puppy (A Boy's Truly Rough)\", e avrebbe dato avvio alla sua carriera di produttore discografico.\n1999-2000.\nIl primo album di Workman venne distribuito nel 1999 sotto l'etichetta discografica Isadora Records.\nIntitolato \"For Him and the Girl\", il prodotto gli valse paragoni con artisti come Tom Waits e Harry Nilsson.\nNel periodo dell'uscita del disco, il cantautore canadese fece pubblicare su \"NOW\" una serie di lettere indirizzate a un'amante immaginaria chiamata Isadora.\nL'anno seguente collabor\u00f2 all'album \"Chrome Reflection\", attribuito ai Bird e opera di Workman, Jason Collett e Andrew Cash.\nI brani in esso contenuti furono spesso proposti nelle esibizioni dal vivo di Workman.\n2001-2002.\nNel 2001 usc\u00ec \"(Last Night We Were) The Delicious Wolves\", con etichette Isadora Records e Universal Music Group.\nL'album permise al cantante di ottenere una certa popolarit\u00e0 sia in Canada che in Europa grazie ai singoli \"Striptease\" and \"Jealous of Your Cigarette\".\nDello stesso anno \u00e8 \"Almost a Full Moon\", un EP di canzoni natalizie.\nNell'edizione 2002 vinse due Juno Award nelle categorie miglior solista emergente (\"Best New Solo Artist\") e miglior videoclip (\"Best Video\") per \"Jealous of Your Cigarette\".\n2003-2005.\nRegistrato in una vecchia scuola trasformata da Workman in uno studio, \"Lover/Fighter\" fu pubblicato nel 2003, includendo i singoli \"We Will Still Need a Song\", \"Smoke Baby\", \"Anger as Beauty\" (uscito in anticipo rispetto all'album assieme alla cover di \"Love Will Tear Us Apart\"), \"Even an Ugly Man\" e \"No Reason to Cry Out Your Eyes (On the Highway Tonight)\".\nIn questo periodo comparve con altri cantanti canadesi com Jully Black e Sam Roberts nel documentario a tematica sociale \"Inside Your Threads\", diretto da Tania Natscheff and Liz Marshall; in Bangladesh Workman e la Black visitarono stabilimenti di lavoratori di materiale tessile destinato al mercato nordamericano, per testimoniarne le condizioni di vita.\nWorkman nel 2004 riorganizz\u00f2 il materiale registrato nel 1998 e \"Before We Were Security Guards\" venne distribuito.\nOriginariamente, l'album fu reso disponibile solo ai concerti del cantante, successivamente venne messo a disposizione anche sul suo sito web ufficiale tramite ordinazione.\nIl DVD \"Live in Lille\", sempre del 2004, \u00e8 dedicato alla sua esibizione in Francia a Lilla.\n2006.\nNel 2006 il cantautore canadese pubblic\u00f2 ben tre album: \"Treeful of Starling\" dal 28 febbraio, \"Puppy (A Boy's Truly Rough)\", i cui brani erano stati registrati nel periodo compreso tra l'uscita di \"For Him and the Girls\" e quella di \"(Last Night We Were) The Delicious Wolves\", e \"My Little Toothless Beauties\".\nAnche questi ultimi due lavori, come gi\u00e0 \"Before We Were Security Guards\", poterono essere acquistati solamente nelle esibizioni dal vivo di Workman e via internet.\n2008.\nL'uscita di \"Between the Beautifuls\" all'inizio del 2008 fu accompagnata dal singolo \"Piano Blink\", prodotto da Martin McKinney.\nA maggio contribu\u00ec alla campagna pubblicitaria a scopo benefico di Cartier con il brano \"The Ground That We Stand On\"; in tal senso, duett\u00f2 con il Premio Oscar Marion Cotillard in un altro singolo, intitolato \"The Strong Ones\".\n\"Los Manlicious\", distribuito nel maggio 2008 in Europa e in agosto in Canada, fu registrato assieme al precedente \"Between the Beautifuls\", e Workman stesso aveva intenzione di proporlo come primo album di quell'anno, ma determinante nella scelta fu la volont\u00e0 della Universal Music.\nPer il cantante, \"Los Manlicious\" fu un ritorno alle sonorit\u00e0 rock pi\u00f9 intense caratteristiche dei primi anni (\"(Last Night We Were) The Delicious Wolves\" in particolare) e differenti rispetto agli ultimi due album.\nDurante la promozione del disco in Europa, gir\u00f2 in varie citt\u00e0 videoclip per otto dei tredici brani di \"Los Manlicious\", reperibili su YouTube e sulla sua pagina Facebook ufficiale.\n2010.\nNel 2010 realizz\u00f2 due nuovi album: \"Meat\" (19 gennaio) e \"Milk\" (10 agosto); le canzoni di quest'ultimo furono messe a disposizione in digitale gi\u00e0 5 mesi prima della pubblicazione ufficiale.\n2011.\nWorkman decise di lavorare nuovamente sul suo \"Almost a Full Moon\" e, nel novembre, usc\u00ec una nuova versione dell'album dal titolo \"Full Moon Eleven\"."}
{"id": "4174174", "revid": "729019", "url": "https://it.wikipedia.org/wiki?curid=4174174", "title": "Forte Roncia", "text": "Il forte Roncia (\"Fort de Ronce\" in francese) \u00e8 uno dei forti del primo sbarramento del Moncenisio. Sito su un pianoro del monte Lamet, a pochi metri dal torrente Roncia, da cui il nome, domina da settentrione il piano del Lago del Moncenisio con armamenti rivolti verso il Colle del Moncenisio, il Colle del Piccolo Moncenisio e le loro adiacenze. Era servito dalla strada militare Forte Roncia, che si dipartiva dalla strada statale 25 del Moncenisio in corrispondenza dell'albergo della Posta al pianoro del Moncenisio.\nPianta.\nIl forte, il pi\u00f9 piccolo di quelli costruiti al valico del Moncenisio, venne costruito tra il 1877 ed il 1880 su un pianoro del monte Lamet ed era a pianta circolare e con le stesse dotazioni tecniche dei vicini Forte Varisello e Forte Cassa. Era dotato di due ordini di fuoco di cui quello inferiore era destinato ai fucilieri mentre quello superiore era completamente casamattato.\nL'armamento originario era composto da 6 cannoni 9 AR Ret, sostituito nel 1894 da completamente circondato da 3 cannoni 15 ARC Ret e 3 cannoni 12 GRC Ret rivolti verso il Colle del Piccolo Moncenisio e le sue adiacenze. Il forte possedeva anche 2 mitragliatrici Gardner M1886 ubicate nelle casematte ad esse destinate e sistemate dopo opportune modifiche alle feritorie.\nL'opera \u00e8 interamente circondato da un terrapieno oltre il quale vi \u00e8 un fossato; per accedere al forte ci si avvale di un intaglio nel terrapieno e di un ponte levatoio che, oltrepassando il fossato, consente l'accesso all'ingresso principale che era affiancato da una cannoniera e da postazioni per mitragliatrici da difesa. Oltre l'atrio si accede al cortile interno circolare attorno a cui si sviluppa la costruzione: al pian terreno erano siti i locali di alloggio per le truppe, i magazzini e le cucine. Al piano superiore, raggiungibile per mezzo di una rampa carrettabile nel cortile interno, erano poste le casematte dei cannoni.\nIl forte venne disarmato nel 1915 per portare i suoi armamenti al Fronte orientale e non venne pi\u00f9 utilizzato come forte da difesa; venne successivamente riattivato nel 1937 come caserma per ospitare i 180 uomini a servizio dei presidi delle opere strategiche della zona. Di conseguenza le casematte del piano superiore vennero adattate a camerate, senza tuttavia stravolgerne la loro originaria struttura.\nLe cannoniere erano gradinate in conci di pietra ed intercalate alle feritoie del fronte ravvicinato che doveva venir utilizzato per la difesa da vicino del forte. Le funzioni militari del forte Roncia durante la costituzione del Vallo alpino occidentale vennero assunte dalla vicina Batteria B4, completamente in caverna e di concezione pi\u00f9 moderna rispetto al forte ottocentesco.\nIl forte oggi.\nIn seguito alla sconfitta dell'Italia nella seconda guerra mondiale ed alle condizioni del Trattato di Parigi, la zona del pianoro del Moncenisio venne ceduta alla Francia e, di conseguenza, anche il forte. Attualmente la costruzione \u00e8 in buone condizioni di conservazione, anche grazie ai lavori di restauro effettuati nei primi anni del XIX secolo ed \u00e8 perfettamente visitabile al suo interno. Sono anche stati collocati dei pannelli illustrativi della zona, delle battaglie al Moncenisio e delle zone adiacenti.\nAccesso.\nDal \"Piano delle Fontanette\" al fianco del lago, il forte \u00e8 raggiungibile 30 minuti di cammino."}
{"id": "4174177", "revid": "599013", "url": "https://it.wikipedia.org/wiki?curid=4174177", "title": "Hindle Wakes", "text": ""}
{"id": "4174181", "revid": "144796", "url": "https://it.wikipedia.org/wiki?curid=4174181", "title": "Colmar Freiherr von der Goltz", "text": ""}
{"id": "4174200", "revid": "599013", "url": "https://it.wikipedia.org/wiki?curid=4174200", "title": "Henrik Berger", "text": "Carriera.\nClub.\nBerger cominci\u00f2 la carriera con la maglia del Degerfors, riuscendo a debuttare nell'Allsvenskan nel 1993. Nel 1997 pass\u00f2 ai norvegesi del Molde, per poi trasferirsi al Brage. Dopo un biennio al Karlskoga, torn\u00f2 al Degerfors nel 2000 e vi rimase fino al 2007."}
{"id": "4174202", "revid": "92723", "url": "https://it.wikipedia.org/wiki?curid=4174202", "title": "Herfast", "text": "Fu il primo Lord Cancelliere di Inghilterra e, poi, Vescovo di Elmham e Vescovo di Thetford\nBiografia.\nNato in Normandia, si un\u00ec a Guglielmo il Conquistatore durante la conquista normanna dell'Inghilterra e, dopo la battaglia di Hastings, fu nominato a capo dell'ufficio reale di scrittura.\nFu il primo Lord Cancelliere di Inghilterra dal 1068 al 1070.\nDopo avers volto questo incarico, fu consacrato Vescovo di Elmham nel 1070, ma attorno al 27 maggio 1072 trasfer\u00ec la sede episcopale a Thetford, divenendo cos\u00ec Vescovo di Thetford.\nEbbe un conflitto con la Bury St. Edmunds Abbey e, quando il caso fu discusso, la decisione dell'Arcivescovo di Canterbury Lanfranco fu contraria a Herfast. \nNel 1072 sottoscrisse l'Accordo di Winchester e mor\u00ec nel 1084.\nFu un vescovo sposato e i suoi figli possedevano terre a Norfolk al tempo del Domesday Book, nel 1086."}
{"id": "4174203", "revid": "118905401", "url": "https://it.wikipedia.org/wiki?curid=4174203", "title": "Liam Graham", "text": "Carriera.\nClub.\nCresciuto nel con cui disputa due annate nella formazione Primavera, nell'estate del 2012 passa in prestito all', in Serie B. Successivamente gioca nelle serie minori con Monza e Pro Patria.\nNazionale.\nHa giocato una partita dell'OFC Under-20 Championship del 2011, precisamente l'incontro Isole Salomone-Nuova Zelanda (0-3) subentrando al 79'.\nNel 2016 esordisce nella nazionale maggiore."}
{"id": "4174204", "revid": "332694", "url": "https://it.wikipedia.org/wiki?curid=4174204", "title": "Pedro Segura", "text": ""}
{"id": "4174205", "revid": "647919", "url": "https://it.wikipedia.org/wiki?curid=4174205", "title": "Super circuit training", "text": ""}
{"id": "4174206", "revid": "1573940", "url": "https://it.wikipedia.org/wiki?curid=4174206", "title": "Chiesa di San Giovanni (Strasburgo)", "text": "La chiesa di San Giovanni (in francese: \"\u00c9glise Saint-Jean\"; in tedesco: \"Johanniskirche\") \u00e8 un luogo di culto cattolico di Strasburgo. La chiesa \u00e8 Monumento storico di Francia dal 1946.\nStoria.\nLa chiesa di San Giovanni venne costruita nel 1477 come chiesa del monastero di san Marco. Essa aveva un'unica navata allungata con soffitto a cassettoni. Nel 1687, il monastero venne affidato all'Ordine di San Giovanni del Baliaggio di Brandeburgo; in quel periodo, la chiesa venne ricostruita in stile barocco alterando le sue caratteristiche originarie.\nDurante il bombardamento del 25 agosto 1944, la chiesa venne seriamente danneggiata, rimanendo in piedi soltanto le pareti e il campanile.\nTra il 1962 e il 1964, \u00e8 stata integralmente ricostruita in stile gotico.\nAttualmente, la chiesa \u00e8 sede parrocchiale, affidata alle Fraternit\u00e0 monastiche di Gerusalemme.\nDescrizione.\nEsterno.\nLa chiesa di San Giovanni sorge lungo il fiume Ill, sulla riva opposta rispetto all'isola della Petit France.\nL'esterno della chiesa, molto semplice, \u00e8 caratterizzato dal tetto a spioventi, molto accentuato, in cui si aprono, su ogni spiovente, tre file sovrapposte di abbaini. Nelle pareti, si aprono delle alte bifore con arco a sesto acuto, che danno luce all'interno.\nLa facciata della chiesa \u00e8 priva di decorazioni. A capanna, \u00e8 coronata dal piccolo campanile ottagonale con cupolino. Il portale \u00e8 sormontato da una pregevole lunetta in marmo bianco scolpito raffigurante il \"Leone di San Marco\".\nDel monastero del XVII secolo, rimangono un'ala del chiostro, che separa la strada dal sagrato, e la casa del custode della chiesa, posta immediatamente dietro l'abside.\nInterno.\nL'interno della chiesa \u00e8 a navata unica coperta con soffitto ligneo piano. Lungo le pareti laterali, si aprono le grandi bifore ogivali, con vetrate policrome moderne (1970).\nSulla destra dell'ingresso, si trova il fonte battesimale, scultura in pietra chiara del XV secolo. Nei pressi dell'arco absidale, poi, vi sono due statue in bronzo, raffiguranti \"San Giuseppe\" (a destra) e la \"Madonna col Bambino\" (a sinistra).\nIn fondo alla navata, separata da questa tramite una grande arcata a sesto acuto, si trova l'abside poligonale, illuminata da sette grandi finestre gotiche delle quali quella centrale \u00e8 murata. L'abside accoglie il presbiterio; al centro di esso si trova l'altare in pietra, costituito da un blocco di pietra e dalla mensa, e, pi\u00f9 avanti, il semplice ambone; addossato alla parete di fondo, vi \u00e8 il tabernacolo.\nPende dal soffitto dell'abside il grande \"Crocifisso\" in legno dorato e dipinto, realizzato ispirandosi ai crocifissi dipinti medioevali.\nOrgano a canne.\nSulla cantoria in controfacciata, si trova l'organo a canne, costruito nel 1967 da Curt Schwenkedel e riarmonizzato nel 1980 da Gaston Kern.\nLo strumento, a trasmissione mista (meccanica per i manuali e il pedale, elettrica per i registri) dispone di 46 registri; la sua consolle ha quattro tastiere di 58 note ciascuna ed una pedaliera dritta di 32."}
{"id": "4174212", "revid": "1784492", "url": "https://it.wikipedia.org/wiki?curid=4174212", "title": "KC Veszpr\u00e9m", "text": "Il KC Veszpr\u00e9m, conosciuto anche come \"Telekom Veszpr\u00e9m\" per motivi di sponsorizzazione, \u00e8 una squadra di pallamano ungherese avente sede a Veszpr\u00e9m.\n\u00c8 stata fondata nel 1977.\nNella sua storia ha vinto 26 Titoli di Ungheria, 28 Coppe d'Ungheria, 2 Coppe delle Coppe e 2 SEHA League.\nDisputa le proprie gare interne presso la Veszpr\u00e9m Ar\u00e9na di Veszpr\u00e9m la quale ha una capienza di 5.096 spettatori."}
{"id": "4174213", "revid": "797136", "url": "https://it.wikipedia.org/wiki?curid=4174213", "title": "Mois\u00e9s San Nicol\u00e1s", "text": "Carriera.\nCon la Nazionale Under-21 ha giocato 6 partite di qualificazione agli Europei di categoria."}
{"id": "4174220", "revid": "767487", "url": "https://it.wikipedia.org/wiki?curid=4174220", "title": "Je m'appelle Morando - alfabeto Morandini", "text": "Je m'appelle Morando - alfabeto Morandini \u00e8 un film del 2010 diretto da Daniele Segre.\n\u00c8 un documentario sul critico cinematografico Morando Morandini.\nTrama.\nMorandini parla della sua visione del cinema, del suo lavoro e della sua famiglia. Ricorda alcuni momenti significativi del suo passato, come i primi articoli, l'universit\u00e0 e la denuncia subita per una recensione negativa su \"Scipione detto anche l'Africano\". Confessa la sua incapacit\u00e0 nell'usare il computer e la lentezza nello scrivere. Riflette sulle cause della sua balbuzie e rivolge pensieri d'amore alla moglie.\nIl critico sceglie, per ogni decennio, il suo film preferito:\nRiprese.\nLe riprese sono avvenute in due momenti: nello studio di Morandini a Levanto nel 2004 e a Milano nel 2010.\nDistribuzione.\nL'anteprima del film \u00e8 avvenuta allo Spazio Oberdan di Milano nel novembre 2010. \u00c8 stato anche presentato al Festival del cinema europeo di Lecce e alla Cineteca di Bologna.\nIl film \u00e8 stato pubblicato in versione DVD, con alcuni contenuti extra.\nIl titolo \u00e8 stato ispirato dalla famosa frase pronunciata dalla protagonista di \"Amanti perduti\": \u00abJe m'appelle Garance\u00bb."}
{"id": "4174223", "revid": "295700", "url": "https://it.wikipedia.org/wiki?curid=4174223", "title": "Coppa del Mondo per club FIFA 2010", "text": ""}
{"id": "4174225", "revid": "767487", "url": "https://it.wikipedia.org/wiki?curid=4174225", "title": "Future War", "text": "Future War \u00e8 un film del 1997 diretto da Anthony Doublin. \u00c8 un film di fantascienza distribuito per il mercato video, con protagonista Daniel Bernhardt.\nTrama.\nIn una navicella spaziale \u00e8 in corso una rivolta. Un uomo si mette entra in un guscio di salvataggio e si getta nel Pacifico. La navicella contiene \"The Runaway\", uno schiavo senza nome. Egli \u00e8 un obiettivo inseguito da alcuni cyborg. The Runaway trova rifugio in da una noviziata, che in precedenza trattava con la droga e faceva anche la prostituta. Insieme cercano di combattere quei cyborg che glio danno la caccia. The Runaway viene per\u00f2 arrestato dalla polizia per essere sospettato di aver ordinato gli attacchi di animali strani che hanno scatenato una valanga. Il Maestro Cyborg, il padre di tutti i cyborg, irrompe nella stazione e The Runaway riesce a sfuggire nella confusione. Egli insieme a suor Anna e ad alcune sue amiche, collaborano per riuscire a trovare gli animali meccanici. Scagliano cos\u00ec una dinamite nel mare, dove vivono quei mostri a forma di dinosauri, con la quale li hanno uccisi ma il maestro Cyborg li attacca ancora una volta. Riuscendo a sconfiggerlo, The Runaway diventa un consulente per gli adolescenti nella casa di suor Anna."}
{"id": "4174226", "revid": "767487", "url": "https://it.wikipedia.org/wiki?curid=4174226", "title": "Cristian Orosa", "text": "Carriera.\nClub.\nHa giocato complessivamente 8 partite nei turni preliminari di Europa League.\nNazionale.\nCon la nazionale Under-21 ha giocato 12 partite di qualificazione agli Europei di categoria. Internazionale a tutte le categorie inferiori (U-15, U-17, U-19)"}
{"id": "4174228", "revid": "2138421", "url": "https://it.wikipedia.org/wiki?curid=4174228", "title": "Gonzaga di Novellara e Bagnolo", "text": "La linea dei Gonzaga di Novellara e Bagnolo \u00e8 stata un ramo cadetto della dinastia dei Gonzaga che ha governato la Signoria di Novellara (poi Contea dal 1501) come Conte Sovrano di Novellara, Cortenuova e Bagnolo dal 1371 fino al 1729. \u00c8 stata la pi\u00f9 antica e duratura tra le signorie gonzaghesche, dopo quella di Castiglione, estinta nel 1819.\nI feudi di Novellara e Bagnolo facevano parte dei possedimenti della famiglia milanese dei Visconti.\nNel 1351 il figlio pi\u00f9 giovane di Luigi Gonzaga signore di Mantova, Feltrino, insieme ai suoi fratelli Filippino e Guido, furono in carica a Reggio Emilia, dove il padre Luigi era podest\u00e0 dal 1336.\nNel 1356 l'esercito milanese cerc\u00f2 di impossessarsi della citt\u00e0 ma fu sconfitto da Feltrino che ne era il difensore. Nel 1371 Guido e Feltrino decisero di vendere la roccaforte di Reggio ai Visconti contro la somma di 5.000 ducati eccetto le roccaforti di Novellara e di Bagnolo. Feltrino diventa signore di Novellara e Bagnolo, mentre Guido di Mantova continu\u00f2 la tradizione di capitano del popolo di Mantova.\nIl fratello Corrado, nato dal secondo matrimonio del padre, sar\u00e0 il fondatore della linea cadetta dei Gonzaga di Palazzolo.\nNel 1425 il marchese Niccol\u00f2 III d'Este invest\u00ec Giacomo Gonzaga della gestione del canale dell'acqua Novellara (Canale delle Acque di Novellara), del paese di San Tommaso e parte di Santa Maria e San Giovanni nel reggiano e nel 1471 Borso d'Este, divenuto duca di Modena, assegn\u00f2 a Francesco I Gonzaga questi possedimenti, che saranno quindi collegati alla signoria di Novellara.\nNel 1510 il papa confisc\u00f2 la signoria di Bagnolo ai quattro fratelli Cristoforo, Giacomo, Marcantonio e Guido II, affidandola al conte Giampietro Gonzaga.\nGuido, l'ultimo superstite di quattro fratelli che erano anche co-signori di Vescovato, vendette il feudo di Vescovato al marchese di Mantova Federico I, che passer\u00e0 a suo figlio Giovanni, fondatore della linea di Vescovato.\nLa linea dei conti regnanti si arrest\u00f2 nel 1728 con la morte di Filippo Alfonso Gonzaga. Il feudo fu allora confiscato dal duca di Modena Rinaldo d'Este, al quale venne poi concesso con investitura imperiale.\nDal ramo di Novellara trassero origine i Catalano Gonzaga, famiglia storica originaria della Calabria Citeriore. Andrea Catalano spos\u00f2 il 16 aprile 1666 Diana Gonzaga, figlia di Giuseppe Gonzaga e di Ottavia Ricci, ultima discendente di Carlo Gonzaga (?-1484), figlio naturale di Francesco I Gonzaga-Novellara.\nEsponenti principali.\nConti di Novellara.\nNel 1728: estinzione della dinastia. La contea pass\u00f2 nelle mani dell'Imperatore Carlo VI che la assegn\u00f2, nel 1737, al duca di Modena Rinaldo I d'Este che per\u00f2 mor\u00ec dopo appena due settimane. La contea venne quindi annessa al Ducato di Modena e Reggio.\nConti di Thiene.\nRamo estinto nel XVII secolo.\nAlbero genealogico.\n Feltrino Gonzaga (NC-1374), signore di Novellara e Bozzolo\n x1 Antonia da Correggio, figlia di Guido IV, signore di Parma e di Correggio\n \u2502 e di Guidaccia della Pal\u00f9\n \u251c\u2500&gt;Guido di Novellara (NC-1399), signore di Novellara e Bozzolo, signore di Cortenuova\n \u2502 x Ginevra Malatesta, figlia nat. d Malatesta \"Antico\" [\"Guastafamiglia\"]\n \u2502 \u251c\u2500&gt;Giacomo di Novellara (NC-1441), signore di Novellara e di Cortenuova, signore di Vescovato,\n \u2502 \u2502 regolatore del canale di Novellara e dei borghi di San Tommaso, Santa Maria\n \u2502 \u2502 e San Giovanni\n \u2502 \u2502 x Ippolita Pio, figlia di Marco I, signore di Carpi e di Taddea de' Roberti\n \u2502 \u2502 \u251c\u2500&gt;Francesco I di Novellara (ca 1420-1484), co-signore di Novellara e Cortenuova, co-signore di Vescovato,\n \u2502 \u2502 \u2502 regolatore del canale di Novellara, di San Tommaso, Santa Maria\n \u2502 \u2502 \u2502 e San Giovanni\n \u2502 \u2502 \u2502 x 1468 Costanza, figlia di Nicola Strozzi e della comtesse Gioccoli\n \u2502 \u2502 \u2502 \u251c\u2500&gt;Giampiero I di Novellara (1469-1515), signore di Novellara e Cortenuova, signore del canale\n \u2502 \u2502 \u2502 \u2502 di Novellara e di San Tommaso, Santa Maria e San Giovanni,\n \u2502 \u2502 \u2502 \u2502 1\u00ba conte di Novellara nel 1501, signore di Bagnolo nel 1510\n \u2502 \u2502 \u2502 \u2502 x Caterina Torelli, figlia di Cristoforo I, conte di Montechiarugolo\n \u2502 \u2502 \u2502 \u2502 \u2502 e di Taddea Pio di Carpi\n \u2502 \u2502 \u2502 \u2502 \u251c\u2500&gt;Alessandro I di Novellara (NC-1530), 2\u00ba conte di Novellara e Cortenuova, conte di Bagnolo nel 1515,\n \u2502 \u2502 \u2502 \u2502 \u2502 signore del canale di Novellara e di San Tommaso, Santa Maria\n \u2502 \u2502 \u2502 \u2502 \u2502 e San Giovanni\n \u2502 \u2502 \u2502 \u2502 \u2502 x 1518 Costanza, figlia di Giberto VII, conte di Correggio\n \u2502 \u2502 \u2502 \u2502 \u2502 \u2502 e di Violante Pico della Mirandola\n \u2502 \u2502 \u2502 \u2502 \u2502 \u251c\u2500&gt;Francesco II di Novellara (1519-1577), 3\u00ba conte di Novellara e Cortenuova, conte di Bagnolo,\n \u2502 \u2502 \u2502 \u2502 \u2502 \u2502 signore del canale di Novellara e di San Tommaso, Santa\n \u2502 \u2502 \u2502 \u2502 \u2502 \u2502 Maria e San Giovanni\n \u2502 \u2502 \u2502 \u2502 \u2502 \u2502 x 1549 Olimpia, figlia di Manfredo II, conte de Correggio\n \u2502 \u2502 \u2502 \u2502 \u2502 \u2502 \u2502 e di Lucrezia d'Este di San Martino in Rio\n \u2502 \u2502 \u2502 \u2502 \u2502 \u2502 \u251c\u2500&gt;Alessandro (NC-1555) (SDC)\n \u2502 \u2502 \u2502 \u2502 \u2502 \u2502 \u2514\u2500&gt;Costanza (NC-1551) (SDC)\n \u2502 \u2502 \u2502 \u2502 \u2502 \u2502 x Barbara Magnani\n \u2502 \u2502 \u2502 \u2502 \u2502 \u2502 \u251c\u2500&gt;Claudio (NC-1589), figlio naturale pretendente al trono di Novellara (SDC)\n \u2502 \u2502 \u2502 \u2502 \u2502 \u2502 x Fulvia di Rammis\n \u2502 \u2502 \u2502 \u2502 \u2502 \u2502 \u2514\u2500&gt;Fulvia (NC), figlia naturale\n \u2502 \u2502 \u2502 \u2502 \u2502 \u2502 x Giacomo Antonio Valperga di Rivara, governatore di Casale\n \u2502 \u2502 \u2502 \u2502 \u2502 \u251c\u2500&gt;Camillo I di Novellara (1521-1595), 4\u00ba conte di Novellara e Cortenuova, conte di Bagnolo,\n \u2502 \u2502 \u2502 \u2502 \u2502 \u2502 signore del canale di Novellara e di San Tommaso, Santa\n \u2502 \u2502 \u2502 \u2502 \u2502 \u2502 Maria e San Giovanni\n \u2502 \u2502 \u2502 \u2502 \u2502 \u2502 x 1555 Barbara Borromeo, figlia di Camillo, conte di Arona\n \u2502 \u2502 \u2502 \u2502 \u2502 \u2502 e di Corona Cavazzi della Somaglia\n \u2502 \u2502 \u2502 \u2502 \u2502 \u251c\u2500&gt;Scipione (NC), morto giovane (SD)\n \u2502 \u2502 \u2502 \u2502 \u2502 \u251c\u2500&gt;Alessandra (NC), monaca a Correggio (SD)\n \u2502 \u2502 \u2502 \u2502 \u2502 \u2514\u2500&gt;Alfonso (1529-1589), cameriere privato di papa Giulio III\n \u2502 \u2502 \u2502 \u2502 \u2502 x 1567 Vittoria di Capua, figlia di Giovanni Tommaso, marchese di Torre di Francolise\n \u2502 \u2502 \u2502 \u2502 \u2502 \u2502 e di Faustina Colonna di Zagarolo\n \u2502 \u2502 \u2502 \u2502 \u2502 \u251c\u2500&gt;Alessandro (NC-1569) (SD)\n \u2502 \u2502 \u2502 \u2502 \u2502 \u251c\u2500&gt;Camillo (NC), morto giovane (SD)\n \u2502 \u2502 \u2502 \u2502 \u2502 \u251c\u2500&gt;Porzia (NC), morta giovane (SD)\n \u2502 \u2502 \u2502 \u2502 \u2502 \u251c\u2500&gt;Faustina (NC), monaca a Milano (SD)\n \u2502 \u2502 \u2502 \u2502 \u2502 \u251c\u2500&gt;Vittoria (NC)\n \u2502 \u2502 \u2502 \u2502 \u2502 \u2502 x Alfonso Pallavicino, marchese di Polesine\n \u2502 \u2502 \u2502 \u2502 \u2502 \u251c\u2500&gt;Barbara (NC)\n \u2502 \u2502 \u2502 \u2502 \u2502 \u2502 x Teofilo Calcagnini, marchese di Fusignano, barone di Alfonsine\n \u2502 \u2502 \u2502 \u2502 \u2502 \u251c\u2500&gt;Settimia (NC), morta giovane (SD)\n \u2502 \u2502 \u2502 \u2502 \u2502 \u251c\u2500&gt;Isabella di Novellara (1576-1627)\n \u2502 \u2502 \u2502 \u2502 \u2502 \u2502 x1 Ferrante di Gazzuolo (1555-1605), (vedi Casa Gonzaga, linea di Sabbioneta e Bozzolo)\n \u2502 \u2502 \u2502 \u2502 \u2502 \u2502 x2 1617 Vincenzo II, duca di Mantova e di Monferrato\n \u2502 \u2502 \u2502 \u2502 \u2502 \u2502 (matrimonio illegittimo seguito da separazione)\n \u2502 \u2502 \u2502 \u2502 \u2502 \u251c\u2500&gt;Costanza&gt;\n \u2502 \u2502 \u2502 \u2502 \u2502 \u2502 x 1595 Don Asdrubale Mattei, marchese de Giove\n \u2502 \u2502 \u2502 \u2502 \u2502 \u2502 \u2514\u2500&gt;la loro figlia Maria sposer\u00e0 Scipione I, principe di Bozzolo e duca di Sabbioneta\n \u2502 \u2502 \u2502 \u2502 \u2502 \u2502 (Vedi Casa Gonzaga, linea di Sabbioneta e Bozzolo)\n \u2502 \u2502 \u2502 \u2502 \u2502 \u251c\u2500&gt;Camillo II di Novellara (1581-1650), 5\u00ba conte di Novellara e Cortenuova, conte di Bagnolo,\n \u2502 \u2502 \u2502 \u2502 \u2502 \u2502 signore de canale di Novellara e di San Tommaso, Santa\n \u2502 \u2502 \u2502 \u2502 \u2502 \u2502 Maria e San Giovanni\n \u2502 \u2502 \u2502 \u2502 \u2502 \u2502 abdic\u00f2 nel 1640, riprese il potere nel 1644\n \u2502 \u2502 \u2502 \u2502 \u2502 \u2502 x 1605 Donna Caterina d'Avalos d'Aquino d'Aragona,\n \u2502 \u2502 \u2502 \u2502 \u2502 \u2502 \u2502 figlia di Don Alfonso Felice, principe di Francavilla\n \u2502 \u2502 \u2502 \u2502 \u2502 \u2502 \u2502 e di Lavinia della Rovere di Urbino\n \u2502 \u2502 \u2502 \u2502 \u2502 \u2502 \u251c\u2500&gt;Lavinia Tecla (1607-1639)\n \u2502 \u2502 \u2502 \u2502 \u2502 \u2502 \u2502 x1 1628 Wratislaw I, conte di Furstenberg\n \u2502 \u2502 \u2502 \u2502 \u2502 \u2502 \u2502 x2 1635 Ottone Federico, conte di Harrach su Rohrau\n \u2502 \u2502 \u2502 \u2502 \u2502 \u2502 \u251c\u2500&gt;Vittoria Egidia (NC-1627) (SD)\n \u2502 \u2502 \u2502 \u2502 \u2502 \u2502 \u251c\u2500&gt;Alfonso (NC-1611) (SD)\n \u2502 \u2502 \u2502 \u2502 \u2502 \u2502 \u251c\u2500&gt;Giulio Cesare (NC-1611) (SD)\n \u2502 \u2502 \u2502 \u2502 \u2502 \u2502 \u251c\u2500&gt;Alessandro II di Novellara (1611-1644), 6\u00ba conte di Novellara e Cortenuova, conte di Bagnolo,\n \u2502 \u2502 \u2502 \u2502 \u2502 \u2502 \u2502 signore de canale di Novellara e di San Tommaso,\n \u2502 \u2502 \u2502 \u2502 \u2502 \u2502 \u2502 Santa Maria e San Giovanni\n \u2502 \u2502 \u2502 \u2502 \u2502 \u2502 \u2502 x Anna Bevilacqua, figlia del conte Ernesto, marchese di Bismantova\n \u2502 \u2502 \u2502 \u2502 \u2502 \u2502 \u2502 \u2502 e di Felicia Sassatelli\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Bianca (NC-1648), monaca a Mantova (SD)\n \u2502 \u2502 \u2502 \u2502 \u2502 \u2502 \u251c\u2500&gt;Giampietro (NC-1630) (SD)\n \u2502 \u2502 \u2502 \u2502 \u2502 \u2502 \u251c\u2500&gt;Faustina (NC), monaca a Pesaro (SD)\n \u2502 \u2502 \u2502 \u2502 \u2502 \u2502 \u251c\u2500&gt;Alfonso di Novellara (1616-1678), 7\u00ba conte di Novellara e Cortenuova, conte di Bagnolo,\n \u2502 \u2502 \u2502 \u2502 \u2502 \u2502 \u2502 signore del canale di Novellara e di San Tommaso,\n \u2502 \u2502 \u2502 \u2502 \u2502 \u2502 \u2502 Santa Maria et San Giovanni\n \u2502 \u2502 \u2502 \u2502 \u2502 \u2502 \u2502 x 1648 Principessa Ricciarda Cybo Malaspina, figlia del Principe Carlo I di Massa\n \u2502 \u2502 \u2502 \u2502 \u2502 \u2502 \u2502 \u2502 e di Brigida Spinola di Calice\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Camillo III di Novellara (1649-1727), 8\u00ba conte di Novellara e Cortenuova,\n \u2502 \u2502 \u2502 \u2502 \u2502 \u2502 \u2502 \u2502 conte di Bagnolo, signore del canale di Novellara\n \u2502 \u2502 \u2502 \u2502 \u2502 \u2502 \u2502 \u2502 e di San Tommaso, Santa Maria e San Giovanni\n \u2502 \u2502 \u2502 \u2502 \u2502 \u2502 \u2502 \u2502 x 1695-1714 Principessa Matilde d'Este,\n \u2502 \u2502 \u2502 \u2502 \u2502 \u2502 \u2502 \u2502 \u2502 figlia di Sigismondo IV, marchese di San Martino in Rio e Lanzo\n \u2502 \u2502 \u2502 \u2502 \u2502 \u2502 \u2502 \u2502 \u2502 e di Teresa Maria Grimaldi di Monaco\n \u2502 \u2502 \u2502 \u2502 \u2502 \u2502 \u2502 \u2502 \u251c\u2500&gt;Ricciarda (1697-1698) (SD)\n \u2502 \u2502 \u2502 \u2502 \u2502 \u2502 \u2502 \u2502 \u251c\u2500&gt;Ricciarda (1698-1768)\n \u2502 \u2502 \u2502 \u2502 \u2502 \u2502 \u2502 \u2502 \u2502 x 1715 Principe Don Alderano I, duca di Massa e Principe di Carrara\n \u2502 \u2502 \u2502 \u2502 \u2502 \u2502 \u2502 \u2502 \u2514\u2500&gt;Filippo Alfonso di Novellara, 9\u00ba conte di Novellara e Cortenuova,\n \u2502 \u2502 \u2502 \u2502 \u2502 \u2502 \u2502 \u2502 . conte di Bagnolo, signore del canale di\n \u2502 \u2502 \u2502 \u2502 \u2502 \u2502 \u2502 \u2502 . Novellara e di San Tommaso, Santa\n \u2502 \u2502 \u2502 \u2502 \u2502 \u2502 \u2502 \u2502 . Maria et San Giovanni (SD)\n \u2502 \u2502 \u2502 \u2502 \u2502 \u2502 \u2502 \u2502 . x 1728 Eleonora, figlia del marchese Nicola Tanara\n \u2502 \u2502 \u2502 \u2502 \u2502 \u2502 \u2502 \u2502 x Orsola Manari Pio, fuori matrimonio\n \u2502 \u2502 \u2502 \u2502 \u2502 \u2502 \u2502 \u2502 \u2514\u2500&gt;Alfonso (NC), figlio naturale legittimato\n \u2502 \u2502 \u2502 \u2502 \u2502 \u2502 \u2502 \u2502 x Marianna Michelina Bargnani (1678-1750)\n \u2502 \u2502 \u2502 \u2502 \u2502 \u2502 \u2502 \u2502 \u251c\u2500&gt;Vittoria (NC)\n \u2502 \u2502 \u2502 \u2502 \u2502 \u2502 \u2502 \u2502 \u2502 x Comte Mattioli\n \u2502 \u2502 \u2502 \u2502 \u2502 \u2502 \u2502 \u2502 \u251c\u2500&gt;Camillo (NC)\n \u2502 \u2502 \u2502 \u2502 \u2502 \u2502 \u2502 \u2502 \u2502 x Teresa Bernaroli\n \u2502 \u2502 \u2502 \u2502 \u2502 \u2502 \u2502 \u2502 \u2502 \u251c\u2500&gt;Annibale (NC), monaco benedettino nel 1776 (SD)\n \u2502 \u2502 \u2502 \u2502 \u2502 \u2502 \u2502 \u2502 \u2502 \u251c\u2500&gt;Luigi (NC-1827) (SDC)\n \u2502 \u2502 \u2502 \u2502 \u2502 \u2502 \u2502 \u2502 \u2502 \u2502 x Maria Melegari\n \u2502 \u2502 \u2502 \u2502 \u2502 \u2502 \u2502 \u2502 \u2502 \u2514\u2500&gt;Alessandro (NC) (SDC)\n \u2502 \u2502 \u2502 \u2502 \u2502 \u2502 \u2502 \u2502 \u2502 x Giovanna Vecchi\n \u2502 \u2502 \u2502 \u2502 \u2502 \u2502 \u2502 \u2502 \u251c\u2500&gt;Giulia (NC)\n \u2502 \u2502 \u2502 \u2502 \u2502 \u2502 \u2502 \u2502 \u2502 x Victor Siegfrieden\n \u2502 \u2502 \u2502 \u2502 \u2502 \u2502 \u2502 \u2502 \u2514\u2500&gt;Teresa (NC), monaca a Mantova (SD)\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Carlo (NC), morto giovane (SD)\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Caterina (1653-1723)\n \u2502 \u2502 \u2502 \u2502 \u2502 \u2502 \u2502 \u2502 x 1661 Don Carlo Benedetto Giustiniani, Principe di Bassano\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Carlo (NC-1657) (SD)\n \u2502 \u2502 \u2502 \u2502 \u2502 \u2502 \u2514\u2500&gt;Giulio Cesare (1618-1676), governatore di Civitavecchia\n \u2502 \u2502 \u2502 \u2502 \u2502 \u251c\u2500&gt;Giulio Cesare (NC-1630) (SDC)\n \u2502 \u2502 \u2502 \u2502 \u2502 \u251c\u2500&gt;Alfonsina (1584-1647)\n \u2502 \u2502 \u2502 \u2502 \u2502 \u2502 x 1602 Barone Giovanni Angelo Gaudenzo Madruzzo, signore di Pergine\n \u2502 \u2502 \u2502 \u2502 \u2502 \u2514\u2500&gt;Alfonso (1588-1649), arcivescovo di Rodi (SD)\n \u2502 \u2502 \u2502 \u2502 \u2502 x X, fuori matrimonio\n \u2502 \u2502 \u2502 \u2502 \u2502 \u251c\u2500&gt;Giulio Cesare (NC), figlio naturale, monaco nel 1581 (SD)\n \u2502 \u2502 \u2502 \u2502 \u2502 \u2514\u2500&gt;Cornelia (NC-1612)\n \u2502 \u2502 \u2502 \u2502 \u2502 x1 (dote 1586) marchese Tommaso Maffei\n \u2502 \u2502 \u2502 \u2502 \u2502 x2 conte Camillo Seghizzi\n \u2502 \u2502 \u2502 \u2502 \u251c\u2500&gt;Gianfrancesco (NC-1512), protonotario apostolico, co-signore di Novellara\n \u2502 \u2502 \u2502 \u2502 \u251c\u2500&gt;Pirro (ca 1498-1527), co-signore di Novellara\n \u2502 \u2502 \u2502 \u2502 \u251c\u2500&gt;Annibale (NC-1537), co-signore di Novellara\n \u2502 \u2502 \u2502 \u2502 \u251c\u2500&gt;Princivalle (NC)\n \u2502 \u2502 \u2502 \u2502 \u251c\u2500&gt;Costanza (NC-1510)\n \u2502 \u2502 \u2502 \u2502 \u251c\u2500&gt;Giulia (NC-1549)\n \u2502 \u2502 \u2502 \u2502 \u2502 x Conte Niccol\u00f2 d'Arco\n \u2502 \u2502 \u2502 \u2502 \u251c\u2500&gt;Isabella (NC)\n \u2502 \u2502 \u2502 \u2502 \u2502 x 1516 Camillo Pepoli, conte di Castiglione\n \u2502 \u2502 \u2502 \u2502 \u251c\u2500&gt;Giulio Cesare (1506-1550), prelato e patriarca di Alessandria (Italia)\n \u2502 \u2502 \u2502 \u2502 \u251c\u2500&gt;Camilla (NC)\n \u2502 \u2502 \u2502 \u2502 \u2502 x Conte Alessandro de Porto\n \u2502 \u2502 \u2502 \u2502 \u2514\u2500&gt;Eleonora\n \u2502 \u2502 \u2502 \u2502 x 1532 Scipione I, conte di Collalto e San Salvatore\n \u2502 \u2502 \u2502 \u251c\u2500&gt;Lucrezia (NC)\n \u2502 \u2502 \u2502 \u2502 x Conte Niccol\u00f2 Gambara\n \u2502 \u2502 \u2502 \u251c\u2500&gt;Ippolita (NC)\n \u2502 \u2502 \u2502 \u2502 x Prospero, conte de Montevecchio\n \u2502 \u2502 \u2502 \u251c\u2500&gt;Alessandra (NC)\n \u2502 \u2502 \u2502 \u2502 x Ugolino Ulivi, conte di Piagnano e Piano di Mileto\n \u2502 \u2502 \u2502 \u2514\u2500&gt;Luigia (NC)\n \u2502 \u2502 \u2502 . x Giovanni Maria Scotti, conte di Vigoleno\n \u2502 \u2502 \u2502 x X\n \u2502 \u2502 \u2502 \u251c\u2500&gt;Carlo (NC-ap. 1497), figlio naturale\n \u2502 \u2502 \u2502 \u2502 x Filippa, figlia di Ruggero Valentoni, barone di Cervicati\n \u2502 \u2502 \u2502 \u2502 \u251c\u2500&gt;Domenico detto \"Minicuccio\" (NC)\n \u2502 \u2502 \u2502 \u2502 \u2502 x Sveva Frassia, figlia del barone di San Giorgio\n \u2502 \u2502 \u2502 \u2502 \u2502 \u251c\u2500&gt;Giovanni Girolamo (NC-1601), consigliere del duca Vincenzo I di Mantova e senatore\n \u2502 \u2502 \u2502 \u2502 \u2502 \u2502 x1 Isabella di Hurtado, figlia del barone di Santa Caterina Pistoiesi\n \u2502 \u2502 \u2502 \u2502 \u2502 \u2502 \u2514\u2500&gt;Anna (NC), morta giovane (SD)\n \u2502 \u2502 \u2502 \u2502 \u2502 \u2502 x2 Porzia Celidone, figlia del barone di Carossino\n \u2502 \u2502 \u2502 \u2502 \u2502 \u2502 x3 Anna, figlia di don Rodrigo di Ribera\n \u2502 \u2502 \u2502 \u2502 \u2502 \u251c\u2500&gt;Giovanni Maria (NC)\n \u2502 \u2502 \u2502 \u2502 \u2502 \u2502 x ca 1536 Petruzza Santacroce\n \u2502 \u2502 \u2502 \u2502 \u2502 \u2502 \u2514\u2500&gt;Sertorio (NC)\n \u2502 \u2502 \u2502 \u2502 \u2502 \u2502 x ap. 1571 Beatrice Amodei\n \u2502 \u2502 \u2502 \u2502 \u2502 \u2502 \u2514\u2500&gt;Andrea (NC-1640), barone di Joggi\n \u2502 \u2502 \u2502 \u2502 \u2502 \u2502 x Diana, figlia di Marcello Campolongo e di Vincenza Mattei\n \u2502 \u2502 \u2502 \u2502 \u2502 \u2502 \u251c\u2500&gt;Gian Girolamo (NC)\n \u2502 \u2502 \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Cecilia (NC)\n \u2502 \u2502 \u2502 \u2502 \u2502 \u2502 \u2502 \u2502 x Domenico Salituri, barone dei Firmo\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Ippolita (NC)\n \u2502 \u2502 \u2502 \u2502 \u2502 \u2502 \u2502 x Vincenzo Bruno\n \u2502 \u2502 \u2502 \u2502 \u2502 \u2502 \u2514\u2500&gt;Giuseppe (NC)\n \u2502 \u2502 \u2502 \u2502 \u2502 \u2502 x1 Lucrezia Sacchini\n \u2502 \u2502 \u2502 \u2502 \u2502 \u2502 \u2514\u2500&gt;Domenico (NC)\n \u2502 \u2502 \u2502 \u2502 \u2502 \u2502 x2 Ottavia Ricci\n \u2502 \u2502 \u2502 \u2502 \u2502 \u2502 \u251c\u2500&gt;Ignazio (NC)\n \u2502 \u2502 \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Saveria (NC)\n \u2502 \u2502 \u2502 \u2502 \u2502 \u2502 \u2502 x Alimena\n \u2502 \u2502 \u2502 \u2502 \u2502 \u2502 \u2514\u2500&gt;Diana (NC)\n \u2502 \u2502 \u2502 \u2502 \u2502 \u2502 x Andrea, figlia del barone Catalano\n \u2502 \u2502 \u2502 \u2502 \u2502 \u251c\u2500&gt;Pietrantonio\n \u2502 \u2502 \u2502 \u2502 \u2502 \u2502 x Giulia Casella, figlia del conte Girolamo e di Maria Perez\n \u2502 \u2502 \u2502 \u2502 \u2502 \u2502 \u251c\u2500&gt;Giovanni Niccol\u00f2 (NC-1610), archidiacra e dottore in legge (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Fabrizio (NC-ap. 1612)\n \u2502 \u2502 \u2502 \u2502 \u2502 \u2502 \u2502 x1 Alessandra Celidone di Tarante\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Francesco (NC), morto giovane (SD)\n \u2502 \u2502 \u2502 \u2502 \u2502 \u2502 \u2502 x2 Eleonora, figlia di don Rodrigo di Ribera\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Giulia (NC-ca 1680)\n \u2502 \u2502 \u2502 \u2502 \u2502 \u2502 \u2502 x1 Francesco d'Ocampo\n \u2502 \u2502 \u2502 \u2502 \u2502 \u2502 \u2502 x2 Benedetto Spinola\n \u2502 \u2502 \u2502 \u2502 \u2502 \u2502 \u2514\u2500&gt;Laura (NC)\n \u2502 \u2502 \u2502 \u2502 \u2502 \u251c\u2500&gt;Anton Baranco (NC) (SDC)\n \u2502 \u2502 \u2502 \u2502 \u2502 \u251c\u2500&gt;Andreasio (NC-ap.1603) (SDC)\n \u2502 \u2502 \u2502 \u2502 \u2502 \u251c\u2500&gt;Aurelio (NC), signore di Rajolongo\n \u2502 \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2502 \u251c\u2500&gt;Cesare (NC-1581)\n \u2502 \u2502 \u2502 \u2502 \u2502 \u2502 \u2502 x Vincenza Mattei, nipote dal cardinale Girolamo Mattei\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Aurelio (NC) (SDC)\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Vincenza (NC)\n \u2502 \u2502 \u2502 \u2502 \u2502 \u2502 \u2502 x Filippo Majorana\n \u2502 \u2502 \u2502 \u2502 \u2502 \u2502 \u2514\u2500&gt;Antonio (NC) (SDC)\n \u2502 \u2502 \u2502 \u2502 \u2502 \u251c\u2500&gt;Giorgio (NC)\n \u2502 \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2502 \u2514\u2500&gt;Lancillotto (NC) (SDC)\n \u2502 \u2502 \u2502 \u2502 \u2502 \u251c\u2500&gt;Cecilia (NC)\n \u2502 \u2502 \u2502 \u2502 \u2502 \u251c\u2500&gt;Laudomia (NC)\n \u2502 \u2502 \u2502 \u2502 \u2502 \u2514\u2500&gt;Ippolita (NC)\n \u2502 \u2502 \u2502 \u2502 \u251c\u2500&gt;Lancellotto (NC)\n \u2502 \u2502 \u2502 \u2502 \u2502 x X, napoletana\n \u2502 \u2502 \u2502 \u2502 \u2502 \u2514\u2500&gt;Ascanio (NC)\n \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2514\u2500&gt;Cola (NC)\n \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u251c\u2500&gt;Francesco Antonio (NC) (SDC)\n \u2502 \u2502 \u2502 \u2502 \u2502 \u2514\u2500&gt;Vincenzo (NC) (SDC)\n \u2502 \u2502 \u2502 \u2502 \u2514\u2500&gt;Francesco (NC)\n \u2502 \u2502 \u2502 \u251c\u2500&gt;Agostino (NC-ap.1503)\n \u2502 \u2502 \u2502 \u2502 x Lucrezia Canossa\n \u2502 \u2502 \u2502 \u2502 \u251c\u2500&gt;Ercole (NC-1536)\n \u2502 \u2502 \u2502 \u2502 \u2502 x 1522 Maddalena, figlia di Pietro Maria Torelli, conte del vicariato di Settimo \n \u2502 \u2502 \u2502 \u2502 \u2514\u2500&gt;Lucrezia (NC)\n \u2502 \u2502 \u2502 \u2514\u2500&gt;Galeazzo (NC-ap.1503)\n \u2502 \u2502 \u2502 x X\n \u2502 \u2502 \u2502 \u2514\u2500&gt;Francesco (NC), pretore di Novellara nel 1523\n \u2502 \u2502 \u2502 \u2514\u2500&gt;Ramo detto dei \"Gonzaghini\", estinto alla fine del XIV secolo (Troilo)\n \u2502 \u2502 \u251c\u2500&gt;Giorgio di Bagnolo (NC-1487), signore di Bagnolo, co-signore di Novellara e di Vescovato\n \u2502 \u2502 \u2502 x Alda Torelli, figlia di Cristoforo, conte di Montechiarugolo e di Taddea Pio di Carpi\n \u2502 \u2502 \u2502 \u251c\u2500&gt;Cristoforo di Bagnolo (NC), co-signore di Bagnolo e di Vescovato\n \u2502 \u2502 \u2502 \u2502 x Paola, figlia di Guido Schianteschi, conte di Montedoglio\n \u2502 \u2502 \u2502 \u2502 \u251c\u2500&gt;Princivalle (NC), conte di Montedoglio\n \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2514\u2500&gt;Cristoforo (NC), conte di Montedoglio\n \u2502 \u2502 \u2502 \u2502 \u2502 x Latina Ubaldini\n \u2502 \u2502 \u2502 \u2502 \u2502 \u251c\u2500&gt;Francesco (NC), conte di Montedoglio\n \u2502 \u2502 \u2502 \u2502 \u2502 \u2502 x Camilla, figlia de Diomede Cecchini\n \u2502 \u2502 \u2502 \u2502 \u2502 \u2502 \u251c\u2500&gt;Giovanna (1611-NC)\n \u2502 \u2502 \u2502 \u2502 \u2502 \u2502 \u2502 x Scipione Piccolomini\n \u2502 \u2502 \u2502 \u2502 \u2502 \u2502 \u251c\u2500&gt;Laura (*1614-NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Virginia (1615-NC), monaca a Siena (SD)\n \u2502 \u2502 \u2502 \u2502 \u2502 \u2502 \u2514\u2500&gt;Cristoforo (1616-NC) (SDC)\n \u2502 \u2502 \u2502 \u2502 \u2502 \u2514\u2500&gt;Giambattista (NC) (SDC)\n \u2502 \u2502 \u2502 \u2502 \u251c\u2500&gt;Gianfrancesco (NC)\n \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2514\u2500&gt;Alessandro (NC-ap.1554) (SDC)\n \u2502 \u2502 \u2502 \u2502 \u2514\u2500&gt;Giacomo (NC) (SDC)\n \u2502 \u2502 \u2502 \u251c\u2500&gt;Giacomo di Bagnolo (NC), co-signore di Bagnolo e di Vescovato, protonotario apostolico (SDC)\n \u2502 \u2502 \u2502 \u251c\u2500&gt;Marcantonio di Bagnolo (NC-ap.1509), co-signore di Bagnolo e di Vescovato\n \u2502 \u2502 \u2502 \u2502 x X\n \u2502 \u2502 \u2502 \u2502 \u251c\u2500&gt;Amorotto (NC-1556)\n \u2502 \u2502 \u2502 \u2502 \u2502 \u2514\u2500&gt;Marcantonio (NC) (SDC)\n \u2502 \u2502 \u2502 \u2502 \u251c\u2500&gt;Giacomo (NC) (SDC)\n \u2502 \u2502 \u2502 \u2502 \u251c\u2500&gt;Margherita (NC)\n \u2502 \u2502 \u2502 \u2502 \u251c\u2500&gt;Ippolita (NC)\n \u2502 \u2502 \u2502 \u2502 \u2502 x Girolamo Andreasi\n \u2502 \u2502 \u2502 \u2502 \u2514\u2500&gt;Luigi (NC) (SDC)\n \u2502 \u2502 \u2502 \u251c\u2500&gt;Guido II di Bagnolo (NC-ap.1510), co-signore di Bagnolo e di Vescovato\n \u2502 \u2502 \u2502 \u2502 x Laura, figlia de Ferdinando Martinengo\n \u2502 \u2502 \u2502 \u2502 \u251c\u2500&gt;Giulio Cesare (NC)\n \u2502 \u2502 \u2502 \u2502 \u2502 x Barbara de Dovara\n \u2502 \u2502 \u2502 \u2502 \u2502 \u251c\u2500&gt;Francesco (NC) (SDC)\n \u2502 \u2502 \u2502 \u2502 \u2502 \u251c\u2500&gt;Federico (NC) (SDC)\n \u2502 \u2502 \u2502 \u2502 \u2502 \u251c\u2500&gt;Galeazzo (NC) (SDC)\n \u2502 \u2502 \u2502 \u2502 \u2502 \u2514\u2500&gt;Carlo (NC) (SDC)\n \u2502 \u2502 \u2502 \u2502 \u251c\u2500&gt;Annibale (NC-av.1519) \n \u2502 \u2502 \u2502 \u2502 \u251c\u2500&gt;Ascanio (NC) (SDC)\n \u2502 \u2502 \u2502 \u2502 \u251c\u2500&gt;Ottaviano (NC) (SDC)\n \u2502 \u2502 \u2502 \u2502 \u251c\u2500&gt;Ercole (NC) (SDC)\n \u2502 \u2502 \u2502 \u2502 \u2514\u2500&gt;Camillo (NC) (SDC)\n \u2502 \u2502 \u2502 \u251c\u2500&gt;Taddea\n \u2502 \u2502 \u2502 \u2502 x 1479 Matteo Boiardo, conte di Scandiano\n \u2502 \u2502 \u2502 \u251c\u2500&gt;Caterina\n \u2502 \u2502 \u2502 \u2502 x Girolamo Lion\n \u2502 \u2502 \u2502 \u251c\u2500&gt;Margherita\n \u2502 \u2502 \u2502 \u2502 x Giovanni Battista Refrigerio\n \u2502 \u2502 \u2502 \u2514\u2500&gt;Lucia\n \u2502 \u2502 \u2502 x Bernardino Sessi\n \u2502 \u2502 \u251c\u2500&gt;Giampietro (NC-1455), co-signore de Novellara, condottiere (SDC)\n \u2502 \u2502 \u251c\u2500&gt;Ricciadonna\n \u2502 \u2502 \u2502 x Giacometto de' Cotti de Bagnacavallo\n \u2502 \u2502 \u2514\u2500&gt;Luigia\n \u2502 \u2502 x Luigi Gonzaga\n \u2502 \u251c\u2500&gt;Feltrino di Bagnolo (NC-ca 1424), signore di Bagnolo\n \u2502 \u2502 x Antonia Gonzague, figlia naturale di Gianfrancesco di Mantova\n \u2502 \u2502 \u2502 cfr. Casa Gonzaga \n \u2502 \u2502 \u251c\u2500&gt;Guido I di Bagnolo (NC-1456), signore di Bagnolo\n \u2502 \u2502 \u2502 x X\n \u2502 \u2502 \u2502 \u251c\u2500&gt;Cecilia (NC)\n \u2502 \u2502 \u2502 \u2502 x 1460 Giovanni Malatesta\n \u2502 \u2502 \u2502 \u251c\u2500&gt;Caterina (NC)\n \u2502 \u2502 \u2502 \u2502 x Benedetto Strozzi\n \u2502 \u2502 \u2502 \u2514\u2500&gt;une fille (NC-ap.1431), monaca (SD)\n \u2502 \u2502 \u251c\u2500&gt;Milano (NC) (SDC)\n \u2502 \u2502 \u251c\u2500&gt;Margherita (NC-1471)\n \u2502 \u2502 \u2502 x Francesco Manfredi d'Albinea\n \u2502 \u2502 \u2514\u2500&gt;Paola (NC)\n \u2502 \u2502 x Nicola Sessi, conte di Castelbaldo\n \u2502 \u251c\u2500&gt;Filippo (NC) (SDC)\n \u2502 \u2514\u2500&gt;Caterina (NC-1438)\n \u2502 x 1388 Cecco III Ordelaffi, signore di Forl\u00ec\n \u251c\u2500&gt;Odoardo (NC), bandit (SDC)\n \u251c\u2500&gt;Guglielmo (NC)\n \u2502 x X\n \u2502 \u251c\u2500&gt;Francesco (NC) (SDC)\n \u2502 \u251c\u2500&gt;Filippino\n \u2502 \u2502 x Margherita Pio di Carpi\n \u2502 \u2502 \u251c\u2500&gt;Gianfrancesco (NC-ca 1488)\n \u2502 \u2502 \u2502 x Virginia Sanbonifacio\n \u2502 \u2502 \u2502 \u251c\u2500&gt;Gian Lodovico (NC-ca 1546), signore di Schivenoglia\n \u2502 \u2502 \u2502 \u2502 x Giovanna, figlia del conte Leonardo Thiene\n \u2502 \u2502 \u2502 \u2502 \u251c\u2500&gt;Gianfrancesco (NC-1564), signore di Schivenoglia\n \u2502 \u2502 \u2502 \u2502 \u2502 x Bianca Uberti\n \u2502 \u2502 \u2502 \u2502 \u2502 \u251c\u2500&gt;Alessandro (NC)\n \u2502 \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2502 \u251c\u2500&gt;Ferdinando (NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Alessandro (NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Giulio (NC)\n \u2502 \u2502 \u2502 \u2502 \u2502 \u2502 \u2502 x Camilla Lomellini\n \u2502 \u2502 \u2502 \u2502 \u2502 \u2502 \u2502 x Caterina Trisoli, fuori da matrimonio\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Annibale (NC), figlio naturale legittimato (SDC)\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Alessandro (NC-1667), figlio naturale legittimato (SDC)\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Veronica (NC), figlia naturale legittimata, monaca a Mantova (SD)\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Margherita (NC), figlia naturale legittimata, monaca a Mantova (SD) \n \u2502 \u2502 \u2502 \u2502 \u2502 \u2502 \u251c\u2500&gt;Bianca (NC), monaca di Santa Barbara (SD)\n \u2502 \u2502 \u2502 \u2502 \u2502 \u2502 \u2514\u2500&gt;Massimilla (NC-1648), monaca di Santa Barbara (SD)\n \u2502 \u2502 \u2502 \u2502 \u2502 \u2502 x X, hors mariage\n \u2502 \u2502 \u2502 \u2502 \u2502 \u2502 \u251c\u2500&gt;Enea (NC), figlia naturale (SDC)\n \u2502 \u2502 \u2502 \u2502 \u2502 \u2502 \u2514\u2500&gt;Filippo (NC), figlio naturale (SDC)\n \u2502 \u2502 \u2502 \u2502 \u2502 \u251c\u2500&gt;Ippolito (NC), marchese di San Polo (dal 1591 al 1603), conte di Castagnola nel 1606\n \u2502 \u2502 \u2502 \u2502 \u2502 \u2502 x Caterina della Torre\n \u2502 \u2502 \u2502 \u2502 \u2502 \u2502 \u251c\u2500&gt;Gianfrancesco (NC-1630), conte di Castagnola\n \u2502 \u2502 \u2502 \u2502 \u2502 \u2502 \u2502 x Luigia Pico, figlia di Luigi di Concordia e Mirandola e di Eleonora Villa \n \u2502 \u2502 \u2502 \u2502 \u2502 \u2502 \u2502 \u251c\u2500&gt;Gian Luigi (NC), conte Castagnola\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Ippolito (NC) (SDC)\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Ottavia (NC-1681)\n \u2502 \u2502 \u2502 \u2502 \u2502 \u2502 \u2502 x1 Giovanni Battista, conte d'Arco\n \u2502 \u2502 \u2502 \u2502 \u2502 \u2502 \u2502 x2 1632 marchese Fortunato Rangoni, conte di Castelcrescente\n \u2502 \u2502 \u2502 \u2502 \u2502 \u2502 \u2514\u2500&gt;Tarsia (NC-1647)\n \u2502 \u2502 \u2502 \u2502 \u2502 \u2502 x Jacopino Rangoni, conte di Castelcrescente\n \u2502 \u2502 \u2502 \u2502 \u2502 \u251c\u2500&gt;Annibale (NC), governatore di Montferrat per il duca Vincenzo I di Mantova\n \u2502 \u2502 \u2502 \u2502 \u2502 \u2502 \u2514\u2500&gt;Alessandro (NC) (SDC)\n \u2502 \u2502 \u2502 \u2502 \u2502 \u251c\u2500&gt;GiovanFrancesco (NC), signore di Campitello\n \u2502 \u2502 \u2502 \u2502 \u2502 \u2502 x 1584 Veronika von Villanders, figlia naturale di Ferdinand I d'Asburgo\n \u2502 \u2502 \u2502 \u2502 \u2502 \u2502 et di Anna von Obritschau \n \u2502 \u2502 \u2502 \u2502 \u2502 \u251c\u2500&gt;Giulio (NC) (SDC)\n \u2502 \u2502 \u2502 \u2502 \u2502 \u251c\u2500&gt;Uberto (NC) (SDC)\n \u2502 \u2502 \u2502 \u2502 \u2502 \u251c\u2500&gt;Francesca (NC-1572)\n \u2502 \u2502 \u2502 \u2502 \u2502 \u2502 x Silvio Gonzaga di Mantova (cfr. Casa Gonzaga di Palazzolo)\n \u2502 \u2502 \u2502 \u2502 \u2502 \u251c\u2500&gt;Lucrezia (NC)\n \u2502 \u2502 \u2502 \u2502 \u2502 \u2502 x1 Conte Giovanni Agnelli\n \u2502 \u2502 \u2502 \u2502 \u2502 \u2502 x2 Conte Palatino Girolamo Roverella\n \u2502 \u2502 \u2502 \u2502 \u2502 \u251c\u2500&gt;Laura (NC)\n \u2502 \u2502 \u2502 \u2502 \u2502 \u2502 x1 Comte Amorotto\n \u2502 \u2502 \u2502 \u2502 \u2502 \u2502 x2 Giovanni Andreasi, conte di Treville\n \u2502 \u2502 \u2502 \u2502 \u2502 \u251c\u2500&gt;Anna (NC) (SDC)\n \u2502 \u2502 \u2502 \u2502 \u2502 \u251c\u2500&gt;Giulia (NC) (SDC)\n \u2502 \u2502 \u2502 \u2502 \u2502 \u251c\u2500&gt;Virginia (NC) (SDC)\n \u2502 \u2502 \u2502 \u2502 \u2502 \u2514\u2500&gt;Elisabetta (NC) (SDC)\n \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2514\u2500&gt;Alessandro (NC), figlio naturale (SDC)\n \u2502 \u2502 \u2502 \u2502 \u251c\u2500&gt;Cesare (NC-1577)\n \u2502 \u2502 \u2502 \u2502 \u2502 x Vittoria, figlia del conte Bartolomeo Martinengo\n \u2502 \u2502 \u2502 \u2502 \u2502 \u251c\u2500&gt;Francesco (NC) (SDC)\n \u2502 \u2502 \u2502 \u2502 \u2502 \u251c\u2500&gt;Berenice (NC) (SDC)\n \u2502 \u2502 \u2502 \u2502 \u2502 \u251c\u2500&gt;Muzio (NC), comandantet di San Giovanni (SDC)\n \u2502 \u2502 \u2502 \u2502 \u2502 \u251c\u2500&gt;Mario (NC-1618), paggio di Guglielmo di Mantova poi maggiordomo\n \u2502 \u2502 \u2502 \u2502 \u2502 \u2502 x1 Murari\n \u2502 \u2502 \u2502 \u2502 \u2502 \u2502 x2 Emilia Arrivabene\n \u2502 \u2502 \u2502 \u2502 \u2502 \u2502 \u251c\u2500&gt;Laura (NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Paolo Emilio (NC)\n \u2502 \u2502 \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Caterina (NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Anna (NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Maddalena (NC) (SDC)\n \u2502 \u2502 \u2502 \u2502 \u2502 \u2502 \u2514\u2500&gt;Caterina (NC)\n \u2502 \u2502 \u2502 \u2502 \u2502 \u2502 x Ludovico Francesco di Palozzolo, marchese di Palazzolo, (cfr. Gonzaga di Palazzolo)\n \u2502 \u2502 \u2502 \u2502 \u2502 \u251c\u2500&gt;Paolo Emilio (NC-1619), paggio alla corie imperiale (SDC)\n \u2502 \u2502 \u2502 \u2502 \u2502 \u251c\u2500&gt;Fabrizio (1542-1591), ambasciatore alla corte imperiale per Guiglielmo di Mantova\n \u2502 \u2502 \u2502 \u2502 \u2502 \u2502 x Laura, figlia di Girolamo Guerrieri\n \u2502 \u2502 \u2502 \u2502 \u2502 \u2502 \u251c\u2500&gt;Cesare (NC-1591)\n \u2502 \u2502 \u2502 \u2502 \u2502 \u2502 \u2502 x Lucia Pellegrini\n \u2502 \u2502 \u2502 \u2502 \u2502 \u2502 \u2502 \u251c\u2500&gt;Gianfrancesco (NC) (SDC)\n \u2502 \u2502 \u2502 \u2502 \u2502 \u2502 \u2502 \u2514\u2500&gt;Anna Maria\n \u2502 \u2502 \u2502 \u2502 \u2502 \u2502 \u2502 x Marchese Giacomo Spolverini del Verme\n \u2502 \u2502 \u2502 \u2502 \u2502 \u2502 \u251c\u2500&gt;Alessandro (NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Giambattista (NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Girolamo (NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Lucia (NC) (SDC)\n \u2502 \u2502 \u2502 \u2502 \u2502 \u2502 \u251c\u2500&gt;Ippolita (NC) (SDC)\n \u2502 \u2502 \u2502 \u2502 \u2502 \u2502 \u2514\u2500&gt;Vittoria (NC) (SDC)\n \u2502 \u2502 \u2502 \u2502 \u2502 \u251c\u2500&gt;Enea (NC) (SDC)\n \u2502 \u2502 \u2502 \u2502 \u2502 \u251c\u2500&gt;Ricciarda\n \u2502 \u2502 \u2502 \u2502 \u2502 \u2502 x Pompeo Strozzi, marchese di Rocca e Cigliaro\n \u2502 \u2502 \u2502 \u2502 \u2502 \u2514\u2500&gt;Ifigenia (NC) (SDC)\n \u2502 \u2502 \u2502 \u2502 \u2502 x X\n \u2502 \u2502 \u2502 \u2502 \u2502 \u2514\u2500&gt;Alessandro (NC), figlio naturel (SDC)\n \u2502 \u2502 \u2502 \u2502 \u251c\u2500&gt;Alessandro (NC) (SDC)\n \u2502 \u2502 \u2502 \u2502 \u251c\u2500&gt;Annibale (NC) (SDC)\n \u2502 \u2502 \u2502 \u2502 \u251c\u2500&gt;Ippolita (NC)\n \u2502 \u2502 \u2502 \u2502 \u2502 x Marcantonio Torelli, marchese di Casei e Cornale\n \u2502 \u2502 \u2502 \u2502 \u2514\u2500&gt;Porzia (NC)\n \u2502 \u2502 \u2502 \u2502 . x Massimiliano di Vescovato (cfr. Gonzaga di Vescovato)\n \u2502 \u2502 \u2502 \u2502 x X\n \u2502 \u2502 \u2502 \u2502 \u2514\u2500&gt;Francesco (NC), figlio naturel (SDC)\n \u2502 \u2502 \u2502 \u251c\u2500&gt;Alessandro (NC) (SDC)\n \u2502 \u2502 \u2502 \u251c\u2500&gt;Filippo (NC) (SDC)\n \u2502 \u2502 \u2502 \u251c\u2500&gt;Giulio (NC) (SDC)\n \u2502 \u2502 \u2502 \u251c\u2500&gt;Cesare (NC) (SDC)\n \u2502 \u2502 \u2502 \u251c\u2500&gt;Chiara (NC) (SDC)\n \u2502 \u2502 \u2502 \u2514\u2500&gt;Lucrezia (NC) (SDC)\n \u2502 \u2502 \u2514\u2500&gt;Gian Lodovico (NC) (SDC)\n \u2502 \u2514\u2500&gt;Antonio (NC) (SDC)\n \u251c\u2500&gt;Pietro (NC) (SDC)\n \u251c\u2500&gt;Caterina (NC) (SDC)\n \u2514\u2500&gt;Filippa (NC)\n . x Ricciardo Guidi, conte di Bagno\n x2 Caterina Visconti, figlia di Matteo II Visconti, signore di Milano e di Gigliola di Mantova,\n vedova do Ugolino de Mantova (cfr. Casa Gonzaga)"}
{"id": "4174234", "revid": "287204", "url": "https://it.wikipedia.org/wiki?curid=4174234", "title": "Moises San Nicolas", "text": ""}
{"id": "4174239", "revid": "599013", "url": "https://it.wikipedia.org/wiki?curid=4174239", "title": "Jules Charpentier", "text": "Partecip\u00f2 alle Olimpiadi 1900 di Parigi dove arriv\u00f2 settimo nella gara di fossa olimpica."}
{"id": "4174240", "revid": "93556", "url": "https://it.wikipedia.org/wiki?curid=4174240", "title": "N\u00e1vs\u00ed", "text": "N\u00e1vs\u00ed (in polacco \"Nawsie\", in tedesco \"Nawsy\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174242", "revid": "288300", "url": "https://it.wikipedia.org/wiki?curid=4174242", "title": "Joel Mart\u00ednez Vilar", "text": ""}
{"id": "4174244", "revid": "227767", "url": "https://it.wikipedia.org/wiki?curid=4174244", "title": "Sebastiano del Portogallo", "text": ""}
{"id": "4174245", "revid": "122644150", "url": "https://it.wikipedia.org/wiki?curid=4174245", "title": "Am\u00e9d\u00e9e Aubry", "text": "Partecip\u00f2 alle Olimpiadi 1900 di Parigi dove arriv\u00f2 tredicesimo nella gara di fossa olimpica."}
{"id": "4174246", "revid": "1305772", "url": "https://it.wikipedia.org/wiki?curid=4174246", "title": "Ni\u017en\u00ed Lhoty", "text": "Ni\u017en\u00ed Lhoty (in polacco \"Ligota Dolna\", in tedesco \"Unter Ellgoth\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174247", "revid": "599013", "url": "https://it.wikipedia.org/wiki?curid=4174247", "title": "Antonio Jos\u00e9 de Almeida", "text": ""}
{"id": "4174248", "revid": "300067", "url": "https://it.wikipedia.org/wiki?curid=4174248", "title": "Jacques Nivi\u00e8re", "text": "Carriera.\nPartecip\u00f2 alle Olimpiadi 1900 di Parigi dove arriv\u00f2 diciottesimo nella gara di fossa olimpica."}
{"id": "4174249", "revid": "110157", "url": "https://it.wikipedia.org/wiki?curid=4174249", "title": "No\u0161ovice", "text": "No\u0161ovice (in polacco \"Noszowice\", in tedesco \"Noschowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174250", "revid": "287204", "url": "https://it.wikipedia.org/wiki?curid=4174250", "title": "Sidonio Pais", "text": ""}
{"id": "4174251", "revid": "110157", "url": "https://it.wikipedia.org/wiki?curid=4174251", "title": "N\u00fddek", "text": "N\u00fddek (in polacco \"Nydek\", in tedesco \"Niedek\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174253", "revid": "300067", "url": "https://it.wikipedia.org/wiki?curid=4174253", "title": "Gaston Legrand", "text": "Carriera.\nPartecip\u00f2 alle Olimpiadi 1900 di Parigi dove arriv\u00f2 diciannovesimo nella gara di fossa olimpica."}
{"id": "4174255", "revid": "110157", "url": "https://it.wikipedia.org/wiki?curid=4174255", "title": "Palkovice", "text": "Palkovice \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174256", "revid": "227767", "url": "https://it.wikipedia.org/wiki?curid=4174256", "title": "Dinastia Aviz", "text": ""}
{"id": "4174257", "revid": "114751142", "url": "https://it.wikipedia.org/wiki?curid=4174257", "title": "Roger Nivi\u00e8re", "text": "Carriera.\nPartecip\u00f2 alle Olimpiadi 1900 di Parigi dove arriv\u00f2 ventiduesimo nella gara di fossa olimpica."}
{"id": "4174258", "revid": "351434", "url": "https://it.wikipedia.org/wiki?curid=4174258", "title": "Ryan Corrigan", "text": ""}
{"id": "4174260", "revid": "765851", "url": "https://it.wikipedia.org/wiki?curid=4174260", "title": "Decrux", "text": ""}
{"id": "4174261", "revid": "227767", "url": "https://it.wikipedia.org/wiki?curid=4174261", "title": "Luisa de Guzman", "text": ""}
{"id": "4174264", "revid": "110157", "url": "https://it.wikipedia.org/wiki?curid=4174264", "title": "Pazderna", "text": "Pazderna (in polacco \"Pa\u017adzierna\", in tedesco \"Pazdierna\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174266", "revid": "74801", "url": "https://it.wikipedia.org/wiki?curid=4174266", "title": "Pierre Perrier", "text": "Biografia.\nPierre Perrier esordisce come attore nel 2003 nel film televisivo \"Ciel d'asile\". \nNel 2005 recita nel film \"Douches froides\" di Antony Cordier. Nel 2006 in \"Le H\u00e9ros de la famille\" di Thierry Klifa, \"Harkis\" di Alain Tasma e \"Chacun sa nuit\" di Jean-Marc Barr e Pascal Arnold. \nNel 2011 recita in un altro film di Jean-Marc Barr e Pascal Arnold: \"American Translation\" nel ruolo di un giovane psicopatico bisessuale. Questo ruolo gli permette di essere considerato, ma non nominato, per il C\u00e9sar du meilleur espoir masculin nel 2012.\nNel 2012 recita nel film \"Chroniques sexuelles d'une famille d'aujourd'hui\" nel quale compare in alcune scene di nudo e nella serie televisiva \"Les Revenants\" nel ruolo di Simon, giovane morto poche ore prima del suo matrimonio in circostanze inspiegabili e ritornato in vita dieci anni dopo.\nVita privata.\nPierre Perrier si \u00e8 dimostrato un giovane attore per nulla pudico, in quanto ha recitato completamente nudo in alcuni film come ad esempio \"Douches froides\" e \"American Translation\".\n\u00c8 fidanzato con l'attrice \u00c0strid Berg\u00e8s-Frisbey."}
{"id": "4174268", "revid": "110157", "url": "https://it.wikipedia.org/wiki?curid=4174268", "title": "P\u00edse\u010dn\u00e1 (Moravia-Slesia)", "text": "P\u00edse\u010dn\u00e1 (in polacco \"Pioseczna\", in tedesco \"Pioseczna\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174270", "revid": "1305772", "url": "https://it.wikipedia.org/wiki?curid=4174270", "title": "No Reply (The Beatles)", "text": "No Reply \u00e8 un brano musicale dei Beatles, composto da John Lennon e accreditato al duo Lennon-McCartney, contenuto nell'album \"Beatles for Sale\".\nIl brano.\nComposizione e registrazione.\nComposta da Lennon probabilmente nella vacanza del maggio 1964, \"No Reply\" fu registrata inizialmente il 3 giugno per il cantante della North End Music Stores Tommy Quickly, esibendo un ritmo bossa nova. Il testo, che \u00e8 anche la prima composizione compiuta di Lennon, narra la delusione cocente del protagonista dell'appresa dell'apparente infedelt\u00e0 della fidanzata e di non riuscire a comunicare con lei (\u00ab\"They said it wasn't you / But I saw you peep through / Your window\"\u00bb / \u00ab\"Hanno detto che non eri tu / Ma io ti ho visto sbirciare / Dalla finestra\"\u00bb). Lennon trae ispirazione da altri due brani, \"Silhouettes\", successo dei The Rays, quartetto R&amp;B, e \"From a Window\", canzone composta da McCartney per Billy J. Kramer, un altro artista scoperto da Epstein e messo sotto contratto dalla NEMS.\nRegistrata quindi dai Beatles il 30 settembre in una seduta serale, il brano richiese sei registrazioni. Nel mixaggio finale decisero di utilizzare il \"tracking\" e l'eco per dare spazialit\u00e0 e profondit\u00e0 al brano. L'incisiva sezione a contrasto con la voce di Lennon raddoppiata fu ripetuta dopo la strofa seguente, aggiungendo un minuto di durata al brano, ma l'idea venne infine scartata lasciando secondo il critico musicale Ian MacDonald \u00abi trenta secondi pi\u00f9 eccitanti della loro produzione\u00bb. \"No Reply\" \u00e8 la traccia di apertura di \"Beatles for Sale\", che a differenza dei tre precedenti album si apre con un pezzo lento."}
{"id": "4174271", "revid": "30610", "url": "https://it.wikipedia.org/wiki?curid=4174271", "title": "E3 2011", "text": ""}
{"id": "4174273", "revid": "110157", "url": "https://it.wikipedia.org/wiki?curid=4174273", "title": "Pra\u017emo", "text": "Pra\u017emo (in polacco \"Pra\u017cmo\", in tedesco \"Praschmo\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174274", "revid": "767487", "url": "https://it.wikipedia.org/wiki?curid=4174274", "title": "Perfect Target", "text": "Perfect Target \u00e8 un film del 1997 diretto da Sheldon Lettich e con protagonisti Daniel Bernhardt, Robert Englund e Brian Thompson.\nTrama.\nUn ex soldato/mercenario \u00e8 stato portato in un paese straniero da un suo ex socio in aiuto alla protezione del presidente di quel paese. Scopre per\u00f2 che gli stessi soci che lo hanno contattato, lo hanno ingannato e hanno in mente un colpo di Stato. Ora l'ex mercenario si ritrova addirittura accusato di aver assassinato l'ex presidente."}
{"id": "4174275", "revid": "30610", "url": "https://it.wikipedia.org/wiki?curid=4174275", "title": "E3 2012", "text": ""}
{"id": "4174276", "revid": "110157", "url": "https://it.wikipedia.org/wiki?curid=4174276", "title": "Pr\u017eno (Moravia-Slesia)", "text": "Pr\u017eno (in polacco \"Pr\u017cno\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174278", "revid": "599013", "url": "https://it.wikipedia.org/wiki?curid=4174278", "title": "Cato Holtet", "text": "Carriera.\nClub.\nHoltet gioc\u00f2 per l'Eidsvold Turn, collezionando 68 presenze e 45 reti dal 1980 al 1982. Si trasfer\u00ec poi al Lillestr\u00f8m, dove rimase per una sola stagione. Nel 1984 pass\u00f2 all'Eidsvold, prima di accordarsi con il Kongsvinger. Debutt\u00f2 in squadra il 1\u00ba maggio 1985, realizzando una doppietta nel pareggio per 2-2 sul campo del Moss. Vi rimase fino al 1990."}
{"id": "4174280", "revid": "110157", "url": "https://it.wikipedia.org/wiki?curid=4174280", "title": "Ra\u0161kovice", "text": "Ra\u0161kovice (in polacco \"Raszkowice\", in tedesco \"Raschkowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174284", "revid": "599013", "url": "https://it.wikipedia.org/wiki?curid=4174284", "title": "Affare T\u00e1vora", "text": ""}
{"id": "4174287", "revid": "110157", "url": "https://it.wikipedia.org/wiki?curid=4174287", "title": "Ropice", "text": "Ropice (in polacco \"Ropica\", in tedesco \"Roppitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174289", "revid": "110157", "url": "https://it.wikipedia.org/wiki?curid=4174289", "title": "\u0158epi\u0161t\u011b", "text": "\u0158epi\u0161t\u011b (in polacco \"Rzepiszcze\", in tedesco \"Repischt\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174290", "revid": "110157", "url": "https://it.wikipedia.org/wiki?curid=4174290", "title": "Mal\u00e1 \u00dapa", "text": "Mal\u00e1 \u00dapa \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4174291", "revid": "287204", "url": "https://it.wikipedia.org/wiki?curid=4174291", "title": "Dhothar", "text": "I Dhothar, o Dhotar, sono una trib\u00f9 Jat. I Dhothar vivono in Punjab, provincia di Pakistan e India.\nI Dhothar in Pakistan sono musulmani e in India sono sikh.\nPopolazione.\nSi stima che la popolazione totale di Dhothar sia di 32.000 persone. Sono presenti maggiormente in Pakistan e India ma anche in alcune zone dell'Europa e Canada.\nLe tabelle sono divise in nome trib\u00f9, religione a cui appartengono e le varie localit\u00e0 di abitazione.\nDistretto di Gujranwala.\nNel Distretto di Gujranwala sono presenti i seguenti Dhothar:\nDistretto di Gujrat.\nNel Distretto di Gujrat sono presenti la seguente popolazione di Dhothar:"}
{"id": "4174292", "revid": "227767", "url": "https://it.wikipedia.org/wiki?curid=4174292", "title": "Dinastia degli Aviz", "text": ""}
{"id": "4174293", "revid": "287204", "url": "https://it.wikipedia.org/wiki?curid=4174293", "title": "Mala Upa", "text": ""}
{"id": "4174294", "revid": "110157", "url": "https://it.wikipedia.org/wiki?curid=4174294", "title": "Sedli\u0161t\u011b (Moravia-Slesia)", "text": "Sedli\u0161t\u011b (in polacco \"Rzepiszcze\", in tedesco \"Sedlischt\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174295", "revid": "110157", "url": "https://it.wikipedia.org/wiki?curid=4174295", "title": "Sob\u011b\u0161ovice", "text": "Sob\u011b\u0161ovice (in polacco \"Sobieszowice\", in tedesco \"Sch\u00f6bischowitz\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174297", "revid": "110157", "url": "https://it.wikipedia.org/wiki?curid=4174297", "title": "Star\u00e9 Hamry", "text": "Star\u00e9 Hamry (in polacco \"Stare Hamry\", in tedesco \"Althammer\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174298", "revid": "30610", "url": "https://it.wikipedia.org/wiki?curid=4174298", "title": "E3 2010", "text": ""}
{"id": "4174299", "revid": "110157", "url": "https://it.wikipedia.org/wiki?curid=4174299", "title": "Mal\u00e9 Svato\u0148ovice", "text": "Mal\u00e9 Svato\u0148ovice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9.\nSport.\nCorsa in montagna.\nMal\u00e9 Svato\u0148ovice ha ospitato i Campionati del mondo di corsa in montagna nel 1997."}
{"id": "4174300", "revid": "110157", "url": "https://it.wikipedia.org/wiki?curid=4174300", "title": "Sta\u0159\u00ed\u010d", "text": "Sta\u0159\u00ed\u010d (in tedesco \"Staritsch\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174301", "revid": "287204", "url": "https://it.wikipedia.org/wiki?curid=4174301", "title": "Male Svatonovice", "text": ""}
{"id": "4174302", "revid": "110157", "url": "https://it.wikipedia.org/wiki?curid=4174302", "title": "St\u0159\u00edte\u017e (Moravia-Slesia)", "text": "St\u0159\u00edte\u017e (in polacco \"Trzycie\u017c\", in tedesco \"Trzitiesch\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174303", "revid": "599013", "url": "https://it.wikipedia.org/wiki?curid=4174303", "title": "Lasse Opseth", "text": "Carriera.\nClub.\nOpseth gioc\u00f2 per il Sogndal, prima di passare al Lillestr\u00f8m. Dopo una sola stagione, torn\u00f2 al Sogndal e vi rest\u00f2 fino al 1991.\nNazionale.\nGioc\u00f2 una partita per la . Il 15 giugno 1982, infatti, subentr\u00f2 a Gabriel H\u00f8yland nel successo per 2-1 sulla ."}
{"id": "4174304", "revid": "110157", "url": "https://it.wikipedia.org/wiki?curid=4174304", "title": "Sviadnov", "text": "Sviadnov (in polacco \"\u015awiadn\u00f3w\", in tedesco \"Swenser\") \u00e8 un comune della Repubblica Ceca facente parte del distretto di Fr\u00fddek-M\u00edstek, nella regione della Moravia-Slesia."}
{"id": "4174307", "revid": "287204", "url": "https://it.wikipedia.org/wiki?curid=4174307", "title": "Mar\u0161ov u \u00dapice", "text": "Mar\u0161ov u \u00dapice \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4174308", "revid": "287204", "url": "https://it.wikipedia.org/wiki?curid=4174308", "title": "Marsov u Upice", "text": ""}
{"id": "4174310", "revid": "729019", "url": "https://it.wikipedia.org/wiki?curid=4174310", "title": "Henri H\u00e9rouin", "text": "Partecip\u00f2 alle Olimpiadi 1900 di Parigi dove vinse la medaglia d'oro nella gara al cordone dorato da 50 metri con il punteggio di 31 punti.\nH\u00e9rouin vinse un'altra medaglia aurea nella gara di \"Campionato mondiale\" contro il suo pi\u00f9 duro avversario, Hubert Van Innis. Questa gara non \u00e8 per\u00f2 considerata ufficiale dal CIO."}
{"id": "4174311", "revid": "1566286", "url": "https://it.wikipedia.org/wiki?curid=4174311", "title": "Fabio Camilli", "text": "Biografia.\n\u00c8 nato da una relazione extraconiugale tra la coreografa Maurizia Cal\u00ec e il cantante e attore Domenico Modugno (morto pochi giorni prima dei 32 anni di Fabio); la paternit\u00e0 di quest'ultimo \u00e8 stata definitivamente riconosciuta per via giudiziale solo nell'agosto 2019, al termine di una battaglia legale durata circa 18 anni.\nHa studiato presso l'Accademia nazionale d'arte drammatica di Roma, e ha lavorato in teatro prima di approdare al cinema e ai film per la televisione."}
{"id": "4174315", "revid": "121694341", "url": "https://it.wikipedia.org/wiki?curid=4174315", "title": "US Open 2012 - Doppio misto", "text": "Melanie Oudin e Jack Sock erano i detentori del titolo, ma sono stati sconfitti al secondo turno da Sania Mirza e Colin Fleming.\nEkaterina Makarova e Bruno Soares hanno sconfitto in finale Kv\u011bta Peschke e Marcin Matkowski con il punteggio 68-7, 6-1, [12-10]."}
{"id": "4174317", "revid": "110157", "url": "https://it.wikipedia.org/wiki?curid=4174317", "title": "Mostek (Hradec Kr\u00e1lov\u00e9)", "text": "Mostek \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4174325", "revid": "287204", "url": "https://it.wikipedia.org/wiki?curid=4174325", "title": "Nemojov", "text": "Nemojov \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4174327", "revid": "287204", "url": "https://it.wikipedia.org/wiki?curid=4174327", "title": "Marown Association Football Club", "text": "Il Marown A.F.C. \u00e8 una societ\u00e0 calcistica di Crosby, Isola di Man. Milita nella Division Two, la seconda divisione del campionato nazionale."}
{"id": "4174329", "revid": "669246", "url": "https://it.wikipedia.org/wiki?curid=4174329", "title": "Franz Sedlacek (allenatore)", "text": ""}
{"id": "4174330", "revid": "92723", "url": "https://it.wikipedia.org/wiki?curid=4174330", "title": "Maurice (vescovo di Londra)", "text": "Biografia.\nMaurice fu Arcidiacono di Le Mans prima di essere nominato, verso il 1078, Lord Cancelliere.\nMantenne l'incarico fino al 1085 o al 1086.\nFu quindi nominato Vescovo di Londra il 25 dicembre 1085 e consacrato nel 1086, probabilmente il 5 aprile.\nMor\u00ec il 26 settembre 1107; la commemorazione della sua morte \u00e8 il 26 settembre."}
{"id": "4174332", "revid": "110157", "url": "https://it.wikipedia.org/wiki?curid=4174332", "title": "Prose\u010dn\u00e9", "text": "Prose\u010dn\u00e9 \u00e8 un comune della Repubblica Ceca facente parte del distretto di Trutnov, nella regione di Hradec Kr\u00e1lov\u00e9."}
{"id": "4174334", "revid": "287204", "url": "https://it.wikipedia.org/wiki?curid=4174334", "title": "Prosecne", "text": ""}
{"id": "4174335", "revid": "110157", "url": "https://it.wikipedia.org/wiki?curid=4174335", "title": "Albrechtice (Moravia-Slesia)", "text": "Albrechtice (in polacco \"Olbrachcice\", in tedesco \"Albersdorf\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia."}
{"id": "4174341", "revid": "709565", "url": "https://it.wikipedia.org/wiki?curid=4174341", "title": "Battersea Railway Bridge", "text": "Il Battersea Railway Bridge o Cremorne Bridge, \u00e8 un ponte sul fiume Tamigi a Londra, tra Battersea e Chelsea e costituisce parte della West London Line, sezione del complesso noto come London Overground.\nStoria.\nIl ponte, progettato da William Baker, capo ingegnere della London and North Western Railway, fu inaugurato nel marzo 1863; il suo costo complessivo fu stimato di 87.000 sterline. Il ponte supporta due serie di linee ferroviarie e si compone di cinque archi con travi reticolari di 37 m ciascuna, impostati su pilastri di pietra. All'interno della Network Rail, questo ponte \u00e8 indicato anche come \"Chelsea River Bridge\".\nA rigor di termini la struttura pu\u00f2 essere considerata un viadotto in quanto si compone di 5 campate.\nSul lato nord del ponte vi \u00e8 un viadotto a tre arcate, in mattoni, con un arco aperto per l'attraversamento pedonale sotto la ferrovia. Sul lato sud ci sono quattro archi, due dei quali utilizzati come deposito per i residenti di una casa galleggiante situata immediatamente a valle del ponte, mentre gli altri due permettono al traffico della B305 di sottopassare la linea ferroviaria.\nIl ponte \u00e8 stato consolidato e restaurato nel 1969 e, di nuovo, nel 1992. Durante l'alta marea, alla fine del 2003, la struttura fu colpita da una chiatta di rifiuti che danneggi\u00f2 alcuni degli elementi strutturali inferiori. Fino alle riparazioni completate all'inizio del 2004, la linea superiore (direzione normale da West Brompton verso Clapham (svincolo Latchmere) \u00e8 rimasta chiusa al traffico merci ferroviario ed \u00e8 stata causa di seri ritardi al trasporto passeggeri della West London Line. \nI treni che attraversano il ponte sono soggetti a limite di velocit\u00e0 (se trainati da locomotive il limite \u00e9 30\u00a0km/h, il resto \u00e8 limitato a 50\u00a0km/h) e questo rende l'attraversamento del Battersea Railway Bridge tra i pi\u00f9 lenti sul Tamigi. Le linee sono percorribili in entrambe le direzioni di marcia.\nIl ponte \u00e8 stato dichiarato come Monumento classificato di Livello II nel 2008, ricevendo la protezione necessaria per conservare il suo carattere speciale.\nNote.\nPer approfondire:"}
{"id": "4174342", "revid": "767487", "url": "https://it.wikipedia.org/wiki?curid=4174342", "title": "Ant\u00f3nio Eduardo Pereira dos Santos", "text": ""}
{"id": "4174344", "revid": "110157", "url": "https://it.wikipedia.org/wiki?curid=4174344", "title": "D\u011btmarovice", "text": "D\u011btmarovice (in polacco \"Dzie\u0107morowice\", in tedesco \"Dittmarsdorf\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia."}
{"id": "4174345", "revid": "279183", "url": "https://it.wikipedia.org/wiki?curid=4174345", "title": "Sisto Reina", "text": "Biografia.\nSecondogenito dei tre figli del milanese Aloysio Reina e della comasca Sofonisba Pifferetta, divenne frate minore conventuale e maestro di cappella a Saronno, Bologna, Piacenza e Modena.\nGli archivi testimoniano che nel 1641 divenne frate, cambiando il proprio nome da Gioseffo a Sisto in onore di papa Sisto V, anch'egli minore conventuale.\nPresente alla processione in Saronno del 1643, conobbe il padre guardiano di Desio Egidio Trabattone che per lui scrisse \"Currite Virgines\", un mottetto a 8 voci che costituisce un \"unicum\" per questo abile compositore lombardo. Il brano apparir\u00e0 nella prima opera di Reina stampata nel 1648 dedicata alla Beata Vergine dei Miracoli di Saronno \"Novelli Fiori Ecclesiastici concertati nell'organo all'uso moderno\" per i tipi Camagno, in concomitanza della elezione del primo prefetto del Santuario di Saronno Aluigi Sanpietro. Da questo momento, progeressivamente, ma inesorabilmente, il numero dei frati minori conventuali decrescer\u00e0 sensibilmente fino ad annullarsi. L'unico che continuer\u00e0 ad essere presente sar\u00e0 proprio Sisto Reina.\nDal 1649 al\n1653, oltre a svolgere il servizio di organista nel convento di San Francesco e\npresso il Santuario, fra Sisto insegna a giovani cantori e compone altre\nquattro opere \"Sacri Concentus Musici\"\n(op. 2) \"Armonicae cantiones\" (op. 3), \"Marsyae et Apollini\" (op. 4) e \"Armonia ecclesiastica\" (op. 5).\nConviene soffermarsi sulla seconda, opera fino ad oggi non rinvenuta, di cui per\u00f2 sono emersi particolari interessanti. All'interno del catalogo RISM di Friburgo si legge che nel 1696 \u00e8 stata registrata un'opera a nome Reina dal compilatore del tempo Bernhard Sp\u00e4ni. Si tratta di mottetti e salmi non concertati a 2, 3 e 4 voci, anche in forma di\ndialogo, comprendenti Litanie Lauretane. L'opera, pubblicata tra il 1648 e il 1651, \u00e8 composta da diciannove brani di cui nove a 2 voci, cinque a 3 e cinque a 4. Accompagnati da basso seguente, non prevedono l'uso di strumenti, in linea con quanto si legge a pi\u00e8 pagina all'interno dell'opera terza \"Il Secondo libro de Concerti.\"\nDopo \"fiori\" per due cori a 8 voci, qui Reina riduce sensibilmente l'organico per esigenze esecutive con l'intenzione di fare eseguire il proprio lavoro anche da piccole cappelle musicali. \u00c8 presente per la prima volta la forma del dialogo, qui interpretata da tre voci, il diavolo, un angelo e l'uomo. Nel corso degli anni la forma del dialogo sar\u00e0 ancora presente nell'opera terza a 3 e a 5 voci e nella settima a 3 voci.\nIn \"Sacri Concentus Musici\" due i brani a 3 voci per la festivit\u00e0 di giugno. Il mottetto \"Gaude, felix Padua\" e il mottetto \"Gaudeant astantes\". Il primo inizia con la frase che \u00e8 presente al centro della volta della cappella dell'Arca ed \u00e8 dedicato a Sant'Antonio. Il secondo invece \u00e8 dedicato a San Giovanni Battista.\nGli altri mottetti hanno vari soggetti, la resurrezione del Signore \"O quam chara festivitas \"a 2 voci, il \u00abvenerabile Sacramento\u00bb \"Salve salutaris hostia\", \"O\" \"dulcissimum Jesu convivium\" e \"Age anima famelica\" rispettivamente a 2, 3 e 4 voci, la figura del martire \"Quis est iste \"a 2 e \"Transivimus per ignem\" a 3. Quindi i brani dedicati alla Madonna \"O amantis bona sors\", \"O Maria\" a 2 voci, \"Ad Mariam\" a 4 voci pi\u00f9 le Litanie Lauretane a 4 voci che concludono l'opera, in linea con la prassi del tempo con intento devozionale alla Madre di Dio.\nL'organico dell'Opus Tertium \"Armonicae Cantiones,\" cos\u00ec come di quelle successive fino alla settima, \u00e8 da 1 a 5 voci. Con la prima, l'ottava e la nona, Reina scrive per 8 voci a due cori. Stile imitativo, melismi, ligature, soprattutto \"cum opposita proprietate\", sono alcune delle caratteristiche presenti nelle composizioni reinane, pervase dalla teoria degli affetti, in cui diversi mottetti mettono a prova le abilit\u00e0 dei cantori con fioriture che si dipanano tra crome e semicrome e che si estendono per decine di misure. Caso estremo la serie di biscrome presenti nel brano della terza opera \"Armonicae Cantiones\" o di numerose misure composte da semicrome e crome in altre opere quali \"Marsyae et Apollini\" opera quarta, \"Fiorita corona di melodia celeste : a 1, 2, 3, 4 voci con strumenti\", opera settima, \"La Pace de Numeri publicata con l'Armonia di Cinque Voci nel Vespro del Signore nelle Laudi della Beatissima Vergine, nel Tantum ergo, e nell'Hinno delle Grazie\", opera ottava e \"La Danza delle Voci regolata ne Salmi di Terza, e di Compieta in vn Tedeum, nelle Tanie della Beatissima Vergine \u00e0 otto voci, altri Salmi, \u00e0 voce sola, \u00e0 tre, con li suoi violini, le quattro Antifone, di Compieta, \u00e0 quattro voci, e in due Sonate, \u00e0 quattro violini\", opera nona.\nLe committenze sono religiosi o nobili di alto lignaggio a cui Reina dedica singoli brani o intere opere: \u00e8 il caso dell'opera sesta \"Rose de concertati odori colte nel giardino delle Muse Cantatrici\" conservata sono nell'esemplare a Como e unicamente la parte dell'Alto. Come affrontato dettagliatamente da Robert Kendrick a Milano erano presenti monache che erano ottime cantatrici e virtuose strumentiste apprezzate dalla popolazione che, come riferisce Paolo Morigia, veniva attirata dalle voci celestiali che si sentivano nei chiostri. Si pu\u00f2 supporre che Reina ne conoscesse diverse e come magister musicae fosse autorizzato a frequentare i conventi per istruire le cantatrici che egli stesso definisce nelle sue dediche \"abilissime\", \"esperte\", \"virtuosissime\".\nLe suore erano musiciste di alto profilo che spesse volte eseguivano mottetti o salmi trasportando le voci con il sistema che Candace Smith nell'introduzione a \"De profundis\" (Bologna, Italy: Artemisia Editions, 1998), presenta nel dettaglio con esiti interessanti.\nCon il 1659 Reina lascia Saronno per recarsi prima a Bologna e successivamente a Piacenza e a Modena dove pubblicher\u00e0 non pi\u00f9 per i tipi Camagno e Rolla, ma per Gardano. In Emilia verosimilmente trover\u00e0 la morte nel 1664 dopo aver dato alle stampe \"La Danza delle voci regolata ne Salmi di Terza, e di Compieta in vn Tedeum, nelle Tanie della Beatissima Vergine \u00e0 otto voci, altri Salmi, \u00e0 voce sola, \u00e0 tre, con li suoi violini, le quattro Antifone, di Compieta, \u00e0 quattro voci, e in due Sonate, \u00e0 quattro voci, e in due Sonate, \u00e0 quattro violini\".\nMaestro di cappella a partire dal 1656, fu un compositore di alto profilo nel barocco padano del Seicento. A Piacenza ricopr\u00ec l'incarico di organista e di maestro di Cappella nella chiesa di San Francesco. Successivamente fu a Modena in qualit\u00e0 di organista nel tempio di San Bartolomeo e Maestro di Cappella in San Francesco nel 1662, anno in cui compose \"La pace de numeri\" (op. 8). Nel 1664 ricopre la funzione di mero organista, nella chiesa di San Bartolomeo come si evince dal frontespizio \"La danza delle voci\" (op. 9). Dopo questa data se ne perdono le tracce e si presume che mor\u00ec nello stesso anno.\nL'eredit\u00e0 lasciata da Sisto Reina \u00e8 un insieme di nove opere a stampa dall'organico variabile, le cui testimonianze si trovano nelle biblioteche di Bologna, Glasgow, Wroclav, Vienna, Friburgo e negli archivi parrocchiali di Como e di Asti, nel seminario di Lucca, nell'abbazia di Einsiedeln, e ancora presso la fondazione Puccini a Lucca e la fondazione Giorgio Cini a Venezia. Le composizioni reinane hanno attraversato l'Europa cattolica e si sono radicate nel repertorio delle cappelle musicali che eseguivano alcuni mottetti e vesperi quando fra Sisto era ancora in vita."}
{"id": "4174347", "revid": "1214201", "url": "https://it.wikipedia.org/wiki?curid=4174347", "title": "Magnus Eriksson (calciatore)", "text": "Carriera.\nClub.\nFormatosi nell'AIK, milita nel 2008 in prestito al V\u00e4sby United ed all'Akropolis. Nel 2009 viene definitivamente ingaggiato dal V\u00e4sby United. Vi rimane fino a prima dell'inizio della stagione 2011, quando passa all'\u00c5tvidaberg.\nNell'estate 2012 lascia il club di \u00c5tvidaberg per trasferirsi in Belgio, al Gent.\nNel gennaio 2013 torna in patria ingaggiato dal Malm\u00f6 FF, con cui vince due campionati e partecipa alla fase a gironi di Champions League.\nA partire dal 1\u00ba gennaio 2015 diventa ufficialmente un giocatore della formazione cinese del Guizhou Renhe, ma gi\u00e0 nel corso dell'estate successiva torna in Europa per passare ai danesi del Br\u00f8ndby, dove gioca a centrocampo sulla fascia destra. Nonostante il contratto di quattro anni, Eriksson rimane in Danimarca solo per una stagione, poich\u00e9 alla riapertura del mercato estivo 2016 viene tesserato dal Djurg\u00e5rden.\nLa sua parentesi al Djurg\u00e5rden inizia con 17 presenze e 3 reti. L'apporto offensivo dell'anno seguente si rivela molto pi\u00f9 abbondante, tanto da laurearsi capocannoniere del campionato con 14 gol (di cui cinque per\u00f2 segnate su rigore) in 29 partite, seppur in coabitazione con Karl Holmberg. La squadra si qualifica per le coppe europee dopo 10 anni di mancate partecipazioni.\nNel gennaio 2018 Eriksson viene acquistato ufficialmente dai San Jose Earthquakes, formazione statunitense inizialmente allenata dal connazionale Mikael Stahre. Sia nell'edizione 2018 che in quella 2019 della Major League Soccer realizza 6 reti in 32 partite. Con gli Earthquakes inizia \u2013 ottenendo nel frattempo la fascia di capitano \u2013 anche il campionato 2020, il quale viene prima sospeso poi notevolmente accorciato per via della pandemia di COVID-19.\nNell'agosto del 2020 lascia la formazione americana per tornare a giocare in Svezia e vestire nuovamente la maglia del Djurg\u00e5rden, con un contratto valido fino al 31 dicembre 2023. Nominato nuovo capitano nel marzo 2021, nel corso dell'Allsvenskan 2021 segna 5 reti e distribuisce 13 assist, imponendosi come miglior assistman del torneo e contribuendo al tempo stesso a tenere il Djurg\u00e5rden in lotta per il titolo fino alla penultima giornata. A fine stagione viene nominato miglior centrocampista ma anche miglior giocatore in assoluto di quell'edizione del campionato.\nNazionale.\nHa vestito la maglia dell'Under-21 svedese in due occasioni. Il 17 gennaio 2014 ha debuttato con la Nazionale maggiore, partendo titolare nell'amichevole contro la Moldavia."}
{"id": "4174348", "revid": "110157", "url": "https://it.wikipedia.org/wiki?curid=4174348", "title": "Doln\u00ed Lutyn\u011b", "text": "Doln\u00ed Lutyn\u011b (in polacco \"Lutynia Dolna\", in tedesco \"Deutsch Leuten\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia."}
{"id": "4174352", "revid": "110157", "url": "https://it.wikipedia.org/wiki?curid=4174352", "title": "Doubrava", "text": "Doubrava (in polacco \"D\u0105browa\", in tedesco \"Dombrau\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia."}
{"id": "4174354", "revid": "110157", "url": "https://it.wikipedia.org/wiki?curid=4174354", "title": "Horn\u00ed Bludovice", "text": "Horn\u00ed Bludovice (in polacco \"B\u0142\u0119dowice G\u00f3rne\", in tedesco \"Ober Bludowitz\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia."}
{"id": "4174357", "revid": "110157", "url": "https://it.wikipedia.org/wiki?curid=4174357", "title": "Horn\u00ed Such\u00e1", "text": "Horn\u00ed Such\u00e1 (in polacco \"Sucha G\u00f3rna\", in tedesco \"Obersuchau\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia."}
{"id": "4174360", "revid": "110157", "url": "https://it.wikipedia.org/wiki?curid=4174360", "title": "Chot\u011bbuz", "text": "Chot\u011bbuz (in polacco \"Kocob\u0119dz\", in tedesco \"Kotzobendz\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia."}
{"id": "4174364", "revid": "1684799", "url": "https://it.wikipedia.org/wiki?curid=4174364", "title": "Petrovice u Karvin\u00e9", "text": "Petrovice u Karvin\u00e9 (in polacco \"Piotrowice ko\u0142o Karwiny\", in tedesco \"Petrowitz b. Freistadt\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia.\nGeografia.\nPetrovice u Karvin\u00e9 si trova al confine tra la Polonia e la Repubblica Ceca, a 5 km a nord di Karvin\u00e1, 23 km a nord-est d'Ostrava e a 295 km a est da Praga."}
{"id": "4174367", "revid": "110157", "url": "https://it.wikipedia.org/wiki?curid=4174367", "title": "Stonava", "text": "Stonava (in polacco \"Stonawa\", in tedesco \"Steinau\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia."}
{"id": "4174370", "revid": "1305772", "url": "https://it.wikipedia.org/wiki?curid=4174370", "title": "Witting", "text": "Witting \u00e8 un cognome tedesco.\nAlcuni personaggi famosi:"}
{"id": "4174371", "revid": "110157", "url": "https://it.wikipedia.org/wiki?curid=4174371", "title": "T\u011brlicko", "text": "T\u011brlicko (in polacco \"Cierlicko\", in tedesco \"Tierlitzko\") \u00e8 un comune della Repubblica Ceca facente parte del distretto di Karvin\u00e1, nella regione della Moravia-Slesia."}
{"id": "4174373", "revid": "2149408", "url": "https://it.wikipedia.org/wiki?curid=4174373", "title": "Lola T97/30", "text": "La Lola T97/30 \u00e8 una monoposto da competizione costruita dalla Lola Racing Cars per prendere parte al campionato Mondiale di Formula 1 1997 sotto le insegne del team MasterCard Lola.\nVettura ambiziosa, in quanto sviluppata da un'azienda presente da decenni nel mondo della Formula 1 come fornitore, che per il debutto in prima persona aveva racimolato sponsorizzazioni rilevanti, alla prova della pista si rivel\u00f2 talmente poco performante da essere ritirata dopo un solo gran premio.\nIn ragione di ci\u00f2, essa \u00e8 generalmente considerata una delle peggiori automobili mai iscrittesi al mondiale della massima categoria motoristica.\nLa vettura.\nNel 1995 Eric Broadley, fondatore e patron della casa motoristica Lola, dopo oltre tre decenni trascorsi nell'ambito della Formula 1 come fornitore di componenti per conto terzi, decise di impegnarsi direttamente nel \"circus\" allestendo una propria squadra e costruendo una propria macchina.\nDopo aver costruito il prototipo denominato T95/30 e averlo testato con Allan McNish al volante, la carenza di fondi non permise alla squadra britannica di arrivare al debutto agonistico.\nLo stallo dur\u00f2 fino al 1996, allorch\u00e9 l'intervento economico di MasterCard garant\u00ec alla Lola la liquidit\u00e0 necessaria per avviare definitivamente il \"progetto Formula 1\". Broadley programm\u00f2 di arrivare all'esordio agonistico nel 1998; tuttavia tre mesi prima dell'inizio del mondiale 1997 egli dovette cedere alle pressioni degli sponsor, che gli chiedevano di debuttare immediatamente.\nLa vettura (battezzata T97/30) venne quindi sviluppata in tempi ristrettissimi, senza il tempo di sostenere collaudi in pista o in galleria del vento. In tempi brevi vennero inoltre decise le partnership tecniche (motori Ford mutuati da quelli montati dalla Sauber l'anno precedente, gomme Bridgestone e carburante Pennzoil) e i piloti da schierare (l'italiano Vincenzo Sospiri ed il brasiliano Ricardo Rosset.)\nCarriera agonistica.\nL'avventura della Lola in Formula 1 fu brevissima e bast\u00f2 a dimostrare quanto l'insieme del progetto fosse concettualmente errato: l'aerodinamica era inefficiente, il motore Ford era vetusto e poco potente e la meccanica fragile.\nGi\u00e0 nelle prove libere del Gran Premio d'Australia, gara d'esordio della stagione , risult\u00f2 praticamente impossibile distinguere i giri di lancio da quelli cronometrati, tanta era la differenza tra le velocit\u00e0 delle vetture britanniche e quelle degli altri team (finanche quelli meno dotati e performanti). Rosset inoltre dovette interrompere anticipatamente la prima sessione di prove a seguito di un testacoda che lo port\u00f2 a urtare un muretto e danneggiare l'alettone anteriore. In ambedue le sessioni le T97/30 pagarono oltre 10 secondi di distacco dal miglior tempo cronometrato.\nNelle qualifiche del sabato i tempi vennero abbassati, ma la migliore delle Lola non riusc\u00ec a scendere sotto i 10\" di distacco dalla pole position di Jacques Villeneuve: per la precisione, Sospiri termin\u00f2 la sessione con 11\"603 di ritardo e Rosset (alle prese con problemi al cambio) accus\u00f2 12\"717. Tanto divario, essendo superiore al 107% del miglior tempo, cost\u00f2 alle due vetture britanniche l'esclusione dalla gara di Albert Park ai sensi del regolamento.\nTale risultato deludente spinse la MasterCard a ritirare immediatamente le proprie sovvenzioni. Tale decisione, giunta mentre la squadra si stava trasferendo in Brasile per la seconda gara della stagione, con le vetture gi\u00e0 recapitate a Interlagos, sanc\u00ec la repentina fine dell'esperienza della Lola come costruttore di Formula 1."}
{"id": "4174374", "revid": "1714743", "url": "https://it.wikipedia.org/wiki?curid=4174374", "title": "Muriella d'Altavilla", "text": "Biografia.\nEra figlia terzogenita del sovrano normanno il Gran Conte Ruggero I d'Altavilla e della seconda moglie Eremburga di Mortain, anch'essa di stirpe normanna discendente dei conti di Mortain.\nMuriella and\u00f2 in sposa a uno dei fedelissimi del sovrano normanno, Giosberto de Luci, appartenente a uno dei pi\u00f9 importanti lignaggi della normandia ducale , che aveva possedimenti terrieri nei dintorni di Termini Imerese, Vicari e nella Calabria meridionale nei pressi della residenza del Gran Conte Ruggero a Mileto.\nDal matrimonio tra Giosberto e Muriella, nacquero almeno due figli:"}
{"id": "4174379", "revid": "1543377", "url": "https://it.wikipedia.org/wiki?curid=4174379", "title": "Cronologia del Volo Air France 447", "text": "La cronologia del volo.\nL'equipaggio del volo 447 \u00e8 composto da tre piloti: il capitano Marc Dubois, 58 anni, e i due primi ufficiali David Robert, 37 anni, e Pierre Cedric Bonin, 32 anni. Il volo \u00e8 operato con un Airbus A330, velivolo che necessita di due piloti per essere condotto; in questo caso ve ne sono tre in quanto la lunghezza della rotta \u00e8 tale da prevedere dei turni di riposo regolamentari per i piloti, che devono quindi avvicendarsi tra loro. L'aereo decolla alle 22:03 da Rio de Janeiro. L'ultimo contatto radio dell'aereo risale alle 01:33, quando l'equipaggio informa il controllore \"ATLANTICO\" di aver passato il punto di controllo \"INTOL\" e annuncia gli orari previsti di transito presso i punti di controllo successivi: \"SALPU\" alle 01:48, \"ORARO\" alle 02:00. L'equipaggio trasmette il codice \"SELCAL\" e il test risulta eseguito con successo. Alle 01:35 Il controllore chiede all'equipaggio di mantenere quota 35 000 piedi (livello di volo FL350) e di fornire l'orario stimato per il punto \"TASIL\", senza ottenere risposta dai piloti.\nPochi minuti prima dello schianto, alle 01:59, i 3 piloti tengono un briefing, durante il quale uno dei due co-piloti dice: \u201cQuella piccola turbolenza che avete appena visto... dovremmo trovarcene una simile davanti, siamo in mezzo alle nuvole, ma purtroppo non possiamo salire molto perch\u00e9 la temperatura sta calando pi\u00f9 in fretta del previsto\u201d. Tre minuti pi\u00f9 tardi, alle 02:02, il capitano Dubois lascia la cabina di pilotaggio per il proprio turno di riposo, senza aver stabilito quale dei due co-piloti dovr\u00e0 assumere il comando dell'aereo. Sugli Airbus A330 \u00e8 previsto che i comandi siano controllati dal pilota seduto nella postazione di destra, cio\u00e8 il pilota PF, che assume quindi il ruolo del comandante quando esso non \u00e8 presente in cabina. Nel caso del volo Air France 447 a trovarsi seduto a destra \u00e8 Bonin, che, tra i due primi ufficiali, \u00e8 quello pi\u00f9 giovane e con minore esperienza.\nIl controllo del velivolo \u00e8 affidato al pilota automatico. L'aereo transita all'intersezione \"ORARO\", ad una quota di circa 35 000 piedi (livello di volo 350) e ad una velocit\u00e0 di Mach 0.82; l'assetto (\"pitch\") \u00e8 impostato con una inclinazione di 2,5 gradi rispetto all'orizzonte, con peso e bilanciamento dell'aereo rispettivamente di 205 tonnellate e 29%. Poco dopo l'ingresso nella zona di convergenza intertropicale \u00e8 presente un'area di forte turbolenza ed il primo ufficiale ai comandi segnala agli assistenti di volo che l'aeromobile osciller\u00e0 violentemente, con l'impegno di avvisarli appena la turbolenza terminer\u00e0. Il primo ufficiale non ai comandi sostiene l'opportunit\u00e0 di effettuare una lieve virata a sinistra. L'aereo viene impostato per eseguire la virata, di 12 gradi rispetto alla rotta prestabilita. A causa dell'intensificarsi della turbolenza l'equipaggio decide di ridurre la velocit\u00e0 a Mach 0.8.\nAlle 02:10:05 i tubi di Pitot sono stati ostruiti dal ghiaccio, pertanto i sistemi elettronici di controllo non ricevono dati affidabili ed il pilota automatico si disattiva. Il primo ufficiale ai comandi dice \u201cHo i comandi\u201d ed assume i controlli manuali. Sebbene non vi sia assolutamente una situazione di pericolo e sebbene le procedure da seguire in caso di disconnessione dell'autopilota impongano di non modificare l'assetto, Bonin, per ragioni non chiare, compie una manovra assolutamente non adeguata: tira la barra di comando verso di s\u00e9, dando un input di cabrata. L'unica spiegazione possibile di tale manovra \u00e8 un apparente calo di quota dovuto alla mancanza dei dati, con Bonin che non avrebbe compreso di essere di fronte ad un problema strumentale e non ad una reale discesa ad avrebbe reagito nel modo pi\u00f9 naturale possibile quando si perde quota, cio\u00e8 cabrando. L'aereo inizia ad inclinarsi verso destra e il co-pilota effettua una manovra correttiva a sinistra. Suona due volte l'allarme di stallo. Le registrazioni mostrano una caduta di velocit\u00e0 repentina da 275 a 60 nodi sul display di sinistra, indicazione che pochi istanti dopo viene mostrata anche sul display secondario. L'angolo di attacco dell'aereo aumenta oltre i 10 gradi e il velivolo inizia a prendere quota. Il pilota inizia una cabrata e una serie di rotazioni a destra e sinistra. La velocit\u00e0 verticale, che aveva raggiunto i 142\u00a0km/h, crolla a 34\u00a0km/h mentre il rollio oscilla tra i 12 e 10 gradi. La velocit\u00e0 indicata sul display di sinistra \u00e8 di 215 nodi (Mach 0,69). L'aereo \u00e8 a piedi e ha un angolo di attacco di 4 gradi.\nAlle 02:10:10, l'allarme di stallo si attiva nuovamente (suoner\u00e0 74 volte fino allo schianto del velivolo); il primo ufficiale non ai comandi dice \"Che cos'\u00e8?\" e il pilota ai comandi risponde: \"Non abbiamo un'indicazione valida della velocit\u00e0\", mentre l'allarme di stallo continua a suonare. Il volo \u00e8 turbolento e le azioni dei piloti sui comandi, anche minime, hanno effetti significativi. L'aereo raggiunge una quota di piedi.\nAlle 02:10:49 il co-pilota chiama il comandante per farlo tornare in cabina di pilotaggio ed esprime la necessit\u00e0 di ridurre la quota; l'allarme di stallo, che si era interrotto, ricomincia a suonare. Il primo ufficiale ai comandi continua ad impartire un comando di cabrata, causando il perdurare della situazione di stallo dell'aereo.\nAlle 02:11:32, il primo ufficiale ai comandi dice \u00abNon ho pi\u00f9 il controllo dell'aereo! Non ho il controllo dell'aereo!\u00bb.\nAlle 02:11:43, il comandante rientra in cabina di pilotaggio, ma non riuscir\u00e0 a fornire il proprio aiuto in quanto non consapevole dell'andamento dei fatti, e i due co-piloti non gli trasmettono le informazioni necessarie. Nei secondi successivi tutti i dati di velocit\u00e0 registrati diventano errati; siccome la velocit\u00e0 rilevata \u00e8 molto pi\u00f9 bassa di quella reale, l'allarme di stallo si interrompe nuovamente. L'altitudine \u00e8 di piedi, l'angolo di attacco oltre i 40 gradi e la velocit\u00e0 verticale in discesa \u00e8 di 205\u00a0km/h. Il pitch dell'aereo \u00e8 inferiore ai 15 gradi e la potenza dei motori \u00e8 al 100%. Le oscillazioni di rollio raggiungono i 40 gradi. Il pilota cabra a sinistra per 30 secondi. L'aereo comincia a perdere sensibilmente quota, ma i piloti non capiscono cosa stia succedendo.\nAlle 02:12:02, il co-pilota dice \u00abnon ho alcuna indicazione\u00bb e il pilota risponde \u00abnessuna delle indicazioni che abbiamo \u00e8 valida, non abbiamo alcuna indicazione valida\u00bb. In quel momento, le manette sono sulla posizione di minimo (IDLE) e i motori al 55%. La condizione di stallo persiste.\nAlle 02:12:14, il co-pilota chiede al comandante: \u00abCosa pensi, cosa pensi, cosa dobbiamo fare?\u00bb. Il comandante risponde: \u00abOra so solo che stiamo scendendo\u00bb. Le conversazioni dimostrano che i piloti non sono consapevoli della reale situazione, in particolare non si accorgono che il velivolo sta precipitando in quanto \u00e8 in stallo e di conseguenza non eseguono le operazioni necessarie per uscire da tale condizione, cio\u00e8 puntare il muso del velivolo verso il basso e fornire potenza ai motori. Quando provano a spingere la leva di comando, nei momenti successivi l'angolo di attacco diminuisce, i dati di velocit\u00e0 tornano validi e l'allarme di stallo si riattiva. Ci\u00f2 sembra confondere i piloti sulle corrette azioni da intraprendere.\nAlle 02:12:27, il co-pilota ai comandi dice \u00absta andando gi\u00f9, gi\u00f9, gi\u00f9\u00bb, \u00abstiamo per arrivare a livello 100\u00bb. Lo stallo continua e le conversazioni dimostrano che i piloti continuano a non identificare correttamente la situazione.\nAlle 02:12:30, l'ufficiale ai comandi chiede \u00absto andando gi\u00f9 adesso?\u00bb; il co-pilota dice \"scendi\", mentre il comandante dice \u00abNo, stai salendo\u00bb; il pilota dice \u00absto salendo, ok, quindi adesso andiamo gi\u00f9\u00bb. L'aereo \u00e8 a quota piedi. Viene registrato l'utilizzo contemporaneo delle due cloche, poi l'ufficiale ai comandi dice \u00abprendi tu i comandi\u00bb.\nAlle 02:13:40 Robert inizia a spingere verso il basso la leva di comando, mentre l'aereo ha raggiunto quota . Il primo ufficiale dice: \u00abMa io sono completamente in cabrata da prima\u00bb. Il capitano, comprendendo che il pilota ai comandi ha causato uno stallo cabrando erroneamente l'aeromobile, dice: \u00abNo, no, no, non salire pi\u00f9!\u00bb, l'ufficiale ai comandi dice di non capire perch\u00e9 continuano a scendere e dice \u00absiamo a piedi di altitudine\u00bb, il co-pilota dice \u00absali, sali, sali\u00bb.\nAlle 02:14:05, suona l'allarme relativo ad una velocit\u00e0 di discesa eccessiva. L'altitudine indicata \u00e8 metri. Il capitano dice \u00abAttenzione, hai il muso in su\u00bb. Il co-pilota chiede \u00abHo il muso in su?\u00bb.\nAlle 02:14:13, l'ufficiale ai comandi dice \u00absiamo a metri\u00bb e il co-pilota dice \u00abAndiamo, tirare, tirare, tirare su\u00bb.\nAlle 02:14:16 si attiva il \"Ground Proximity Warning System\", segnalando la vicinanza dell'oceano.\nAlle 02:14:27, il comandante dice \u00abdieci gradi d'assetto\u00bb.\nL'impatto finale.\n3 minuti e 30 secondi dopo l'inizio dello stallo, l'aeromobile impatta contro la superficie dell'oceano con una velocit\u00e0 a terra (orizzontale) di 107 nodi (195\u00a0km/h), una velocit\u00e0 verticale di ft/min (220\u00a0km/h), pitch +16.2\u00b0, roll 5.3\u00b0 a sinistra e bussola 270\u00b0. Durante la discesa il velivolo vira verso destra di 180\u00b0.\nLe registrazioni si bloccano alle 02:14:28, quando l'aereo si trova nella posizione 3\u00b003'09\"N 30\u00b033'78\"O.\nL'impatto distrugge subito la struttura dell'aereo; sui rottami ritrovati successivamente non saranno presenti segni di incendio. La maggior parte dei rottami dell'aereo si depositano subito sul fondo dell'oceano, in una zona ricca di sedimenti di argilla a 3900 metri di profondit\u00e0. Altri rottami rimangono a galla sulla superficie dell'acqua e si spargono su una linea di diverse centinaia di metri verso ovest e sud-ovest."}
{"id": "4174380", "revid": "287204", "url": "https://it.wikipedia.org/wiki?curid=4174380", "title": "Joel Martinez Vilar", "text": ""}
{"id": "4174381", "revid": "1543377", "url": "https://it.wikipedia.org/wiki?curid=4174381", "title": "Ricerche del volo Air France 447", "text": "La prima fase delle ricerche.\n1\u00ba giugno 2009.\nIl controllo del traffico aereo (ATC) brasiliano contatt\u00f2 il controllo di Dakar alle 02:20 UTC, non avendo avuto pi\u00f9 risposta alle chiamate radio e avendo notato che l'aereo non aveva effettuato la chiamata radiofonica per segnalare l'ingresso nello spazio aereo del Senegal. La For\u00e7a A\u00e9rea Brasileira inizi\u00f2 immediatamente le operazioni di ricerca e salvataggio (SAR) intorno all'arcipelago di Fernando de Noronha.\nIl presidente francese Nicolas Sarkozy, appena informato, chiese \"al governo e alle amministrazioni coinvolte di fare tutto il possibile per ritrovare la traccia dell'aereo e fare al pi\u00f9 presto luce sulle circostanze della scomparsa\". Nel pomeriggio, si rec\u00f2 personalmente all'aeroporto Charles de Gaulle di Parigi, dove incontr\u00f2 i parenti dei passeggeri e disse loro che le possibilit\u00e0 di trovare dei superstiti erano minime, mentre le autorit\u00e0 francesi chiesero al Pentagono l'assistenza dei satelliti militari per provare a localizzare l'aereo.\nVerso le ore 16 del 1\u00ba giugno, i funzionari di Air France ed il governo francese comunicarono in conferenza stampa che con ogni probabilit\u00e0 l'aereo era precipitato nell'oceano Atlantico e che \u00abnon c'era pi\u00f9 nulla da fare per i passeggeri a bordo\u00bb.\nAlle 19:00 UTC del 1\u00ba giugno, la Spagna invi\u00f2 un aereo da pattugliamento marittimo nelle operazioni di ricerca e soccorso vicino a Capo Verde.\nIn serata, il vice capo del Centro Aeronautico Brasiliano, Jorge Amaral, conferm\u00f2 che, una manciata di minuti dopo che l'Airbus aveva trasmesso l'ultimo messaggio ACARS, i piloti del volo TAM Airlines diretto dall'Europa al Brasile segnalarono l'avvistamento di \"bagliori arancioni\" in mezzo all'Atlantico - che potevano indicare dei rottami in fiamme - a circa 1300\u00a0km da Fernando de Noronha. Un avvistamento identico, simile a \"qualcosa di lampeggiante sopra l'oceano\", venne segnalato dal pilota spagnolo del volo Air Comet 974, in volo da Lima a Madrid.\n2 giugno 2009.\nIl 2 giugno alle 15:20 UTC, la Brazilian Air Force effettu\u00f2 un pattugliamento della zona con un Embraer R-99 dotato di radar Erieye, ritrovando rottami e tracce di carburante sparsi in un raggio di 5\u00a0km a circa 650\u00a0km a nord-est di Fernando de Noronha, nei pressi dell'Arcipelago di San Pietro e San Paolo. Il colonnello Jorge Amaral conferm\u00f2 che gli oggetti erano stati trovati in due siti diversi: si trattava di una sedia, una boa arancione, un tamburo, e degli oggetti bianchi. Pi\u00f9 tardi, il ministro della difesa brasiliano Nelson Jobim, annunci\u00f2 che i resti ritrovati non erano appartenenti al volo AF 447 come inizialmente si riteneva.\nDurante il pomeriggio, vennero inviate sul presunto sito dell'incidente anche due navi della marina francese. Fu inoltre inviata la nave per le ricerche francese \"Pourquoi Pas?\", equipaggiata con due piccoli sommergibili in grado di scendere a 6000 metri di profondit\u00e0.\nGli esperti dissero che l'area dell'Atlantico dove l'aereo era precipitato non era profonda pi\u00f9 di m. Sul posto venne impiegato anche un Lockheed Martin P-3 Orion della marina americana, dotato di sistemi per la ricerca sottomarina e di superficie.\nNella serata del 2 giugno, il vicepresidente brasiliano Jos\u00e9 Alencar proclam\u00f2 tre giorni di lutto nazionale.\n3 giugno 2009.\nIl 3 giugno il pattugliatore \"Npa Graja\u00fa\" della marina brasiliana comunic\u00f2 di aver rinvenuto alcuni resti dell'aereo. La marina brasiliana dichiar\u00f2 di aver spedito sul luogo del ritrovamento un totale di cinque navi.\nTutte le operazioni di ricerca e salvataggio di rottami e di possibili superstiti del volo 447 vennero svolte dalla base militare di Cindacta 3, a Recife. L'Embraer R-99 perlustr\u00f2 la zona dove si presumeva fosse precipitato il volo AF447, durante la notte dal 2 al 3 giugno, nel tentativo di trovare rottami e possibili superstiti. Il comandante della Cindacta 3 dichiar\u00f2: \"Continueremo a mantenere la ricerca, dal momento che abbiamo gi\u00e0 alcuni punti di localizzazione di oggetti e detriti del velivolo. Stiamo mettendo queste posizioni sulla mappa, e questo ci permetter\u00e0 di avere un'ottimizzazione del lavoro di ricerca\". L'Embraer R-99 ritrov\u00f2 diversi oggetti sparsi in un'area circolare di raggio di 5\u00a0km, un oggetto di 7 metri di diametro, dieci oggetti di metallo, e una macchia d'olio di una lunghezza di 20\u00a0km.\nL'aereo militare statunitense che si trovava in Brasile per sostenere la ricerca di sopravvissuti e di relitti part\u00ec per la sua prima missione alle 3 del mattino di mercoled\u00ec 3 giugno. In giornata si aggiunse anche un aereo di linea francese proveniente da Dakar in Senegal, per rafforzare il gruppo. Secondo i militari, la caratteristica che rese pi\u00f9 difficile l'operazione fu l'estensione dell'area di ricerca.\n4 giugno 2009.\nIl 4 giugno, il ministro della difesa francese Herv\u00e9 Morin annunci\u00f2 che il sottomarino nucleare \"Emeraude\" era stato inviato nella zona dell'incidente, per contribuire alle ricerche delle scatole nere, che avrebbero potuto trovarsi a grande profondit\u00e0. Il sottomarino era in grado di ascoltare con il suo sonar il segnale ultrasonico emesso dalle scatole nere.\nLa difficolt\u00e0 di trovare superstiti dell'Airbus A330 di Air France, era nota fin dalle prime ore di luned\u00ec 1\u00ba giugno, l'Aeronautica Brasiliana e il Comando Navale decisero dunque di iniziare a raccogliere i detriti che si trovano nella zona in cui vennero concentrate le ricerche. L'aereo militare R-99B sorvol\u00f2 l'area in cui probabilmente l'Airbus precipit\u00f2 ed identific\u00f2 nuovi elementi di rottami a sud-ovest dell'arcipelago di San Pietro e Paolo.\nDurante la notte, cinque aeromobili, di cui uno americano e uno francese, decollarono da Natal diretti nella zona dove si ritenne fosse situato il relitto. L'obiettivo primario fu di recuperare tutto il materiale che galleggiava sulla superficie dell'oceano. Un elicottero part\u00ec alle 08:00 da Fernando de Noronha per confermare la presenza di detriti avvistati a circa 100\u00a0km a nord est dell'arcipelago. L'opzione di inviare l'elicottero in missione di monitoraggio fu dovuta al fatto che si ritenne improbabile che il materiale rilevato fosse appartenente all'aereo dell'Air France. Circa 150 persone partecipano alla ricerca. Secondo il brigadiere Ramon Cardoso, il pallet e la chiazza di petrolio trovati non appartenevano all'Airbus 330, perch\u00e9 l'Airbus non utilizzava pallet di legno e la quantit\u00e0 di petrolio trovato era di gran lunga superiore a quella di cui l'Airbus aveva bisogno.\n5 giugno 2009.\nIl 5 giugno, la marina brasiliana conferm\u00f2 che i resti trovati in mare non appartenevano al volo 447 di Air France, ma ad una nave, e che inoltre la chiazza di olio che si estendeva per circa 20 km era stata ritenuta incompatibile con la capacit\u00e0 dei serbatoi. Sempre il 5 giugno, il ministro della difesa francese annunci\u00f2 che era stato inviato nell'area anche il sottomarino nucleare Emeraude della classe Rubis per aiutare le ricerche.\nUn gruppo di tredici parenti di alcune delle persone che viaggiano sul volo 447 arriv\u00f2 a Recife. Ramon Borges Cardoso dichiar\u00f2 che l'obiettivo era quello di rispondere a qualsiasi domanda da parte dei parenti. L'aereo francese \"Atlantique Rescue D\" si un\u00ec al gruppo degli aeromobili impegnati nelle ricerche.\nSi concluse il quinto giorno di ricerca del relitto del volo con una dichiarazione di Ramon Borges Cardoso, che disse che nulla fu ancora trovato e che nel tempo sarebbero aumentate le difficolt\u00e0 nel ritrovare corpi e tracce del velivolo.\nL'Air France disse in una dichiarazione rilasciata durante la mattinata, che il volo AF 447 sar\u00e0 identificato come AF 445 da domenica 7 giugno e la modifica sar\u00e0 valida solo per la tratta Rio-Parigi. Il viaggio Parigi-Rio continuer\u00e0 ad essere identificato come AF 444.\nIl governo francese annunci\u00f2 che avrebbe inviato il sottomarino \"\u00c9meraude\" per assistere in operazioni di recupero di macerie e di corpi delle vittime dell'incidente. Il sommergibile era dotato di sonar per cercare di individuare le emissioni acustiche delle scatole nere dell'aereo. Due altre navi della Marina francese, la \"TCD Foudre\" e la fregata \"ventoso\" furono inviate in Brasile, prevedendo il loro arrivo durante il fine settimana.\n6 giugno 2009.\nIl 6 giugno, le autorit\u00e0 brasiliane annunciarono di aver recuperato due corpi dei 228 passeggeri in una zona situata circa 70\u00a0km a nord est del punto dove l'aereo aveva inviato l'ultimo messaggio; insieme ai cadaveri furono ripescati alcuni rottami e delle valigie, una delle quali contenente una carta d'imbarco Air France ed uno zaino con una scheda di vaccinazione. La conferma avvenne tramite il portavoce dell'aeronautica brasiliana, il colonnello Jorge Amaral. I ritrovamenti erano stati possibili anche grazie al miglioramento delle condizioni meteorologiche.\nLe informazioni disponibili vennero rese note ai parenti delle vittime prima di essere rilasciate alla stampa.\n7 giugno 2009.\nIl 7 giugno venne ritrovata una parte in metallo del relitto con iscrizioni di Air France, e alcuni sedili. Tre corpi furono localizzati e recuperati durante la notte, per un totale di cinque corpi. Cinque navi della marina e 14 aerei dal Brasile, 12 brasiliani e due francesi, vennero utilizzati per il recupero. In prima serata, la Marina e Air Force annunciarono che 12 corpi erano stati recuperati, arrivando a un totale di 17. Diversi elementi strutturali del velivolo vennero avvistati e recuperati. La nave francese \"Ventose\" raggiunse la regione ed assistette al salvataggio. In tutto, sei navi assisterono alle ricerche giornaliere insieme a 14 aerei.\nIl capitano Giucemar Tabosa Cardoso, ordin\u00f2 di riunire tutti i corpi ritrovati e di trasportarli in elicottero all'istituto di Medicina Legale di Recife, che aveva ricevuto il rafforzamento di otto esperti di polizia federale per dar luogo all'identificazione dei corpi.\n8 giugno 2009.\nL'8 giugno fu ritrovato il piano verticale dell'aereo.\nQuesto relitto si trovava in una zona a 440\u00a0km nord-est dell'arcipelago di San Pietro e San Paolo, in una zona con profondit\u00e0 di 3500 metri. Otto nuovi corpi dei passeggeri furono ritrovati, per un totale di 24 corpi recuperati.\n9 giugno 2009.\nSecondo il portavoce della Air Force, altri quattro corpi vennero recuperati nelle prime ore del mattino del 9 giugno. La cella frigorifera della nave poteva contenere fino a 20 corpi, e solo quando questa quantit\u00e0 venne raggiunta la nave trasfer\u00ec i corpi a Fernando de Noronha. Altri 13 corpi vennero recuperati nel pomeriggio, per un totale di 41 vittime. Anche il sottomarino nucleare \"\u00c9meraude\", e la nave di ricerca \"Porquoi Pas?\" seguirono le ricerche in quell'area.\nI primi 16 corpi recuperati tra il 6 giugno e la mattina dell'8 giugno erano gi\u00e0 a Fernando de Noronha, dove esperti della Polizia Civile di Pernambuco e la polizia federale eseguirono un'identificazione preliminare prima di inviarli a Recife.\n10 giugno 2009.\nNel primo pomeriggio, in una dichiarazione presso Cindacta 3, il comando dell'Aeronautica Militare e della Marina rifer\u00ec che non si avevano notizie di nuovi recuperi dei corpi delle vittime. La nota inoltre inform\u00f2 che i 16 corpi che si trovavano a Fernando de Noronha sarebbero stati portati alla Air Force Base di Natal, e da l\u00ec trasferiti all'Istituto Medico Legale di Recife per l'identificazione. Altre informazioni contenute nella nota riportano che la nave brasiliana che trasportava i restanti 25 corpi, sarebbe sbarcata il giorno seguente a Fernando de Noronha.\nIl sottomarino nucleare francese \"\u00c9meraude\" arriv\u00f2 nella zona in cui si concentrarono la maggior parte delle ricerche. La missione primaria del sottomarino fu il tentativo di localizzare la scatola nera del velivolo, ma il compito era difficile, dal momento che anche dopo dieci giorni di ricerche ancora non si conosceva con certezza il punto esatto dove l'Airbus precipit\u00f2. Un altro fattore di complicazione furono le correnti marine della regione che trascinarono i detriti per chilometri. Inoltre, vi erano punti nella zona che potevano raggiungere i 5000 metri di profondit\u00e0. Il coordinamento del lavoro di recupero dei rottami e delle scatole nere venne effettuato dalle autorit\u00e0 brasiliane e non ostacol\u00f2 il recupero dei corpi, che rimase la priorit\u00e0 nelle operazioni.\nNel decimo giorno di ricerca, l'esercito brasiliano non riusc\u00ec a trovare nessun nuovo corpo. Secondo il generale di brigata Ramon Borges Cardoso, direttore del Decea, le condizioni atmosferiche peggiorarono nel corso della giornata, costringendo gli aerei e le navi brasiliane a spostarsi in luoghi con una migliore visibilit\u00e0, ma con meno possibilit\u00e0 di trovare nuove vittime.\n11 giugno 2009.\nNelle prime ore del mattino l'aereo \"Hercules C-130\" Air Force atterr\u00f2 sulla Base Air Force di Natal con 16 enti che seguirono alla IML di Recife il lavoro di identificazione avviato dagli esperti. I responsabili di questo lavoro non impostarono una scadenza per il completamento delle identificazioni, perch\u00e9, in alcuni casi, l'identificazione fu possibile solo attraverso il test del DNA, e in questo caso, il lavoro venne svolto presso il National Institute of Criminology (INC) a Brasilia.\nAl mattino una piccola parte del relitto dell'Airbus fu trasportata a Natal, per un totale di 37 pezzi che dovevano essere inviati in aereo a Recife.\nIn serata il Comando della Marina Militare e il comando delle forze aeree rifer\u00ec che pi\u00f9 di tre corpi vennero recuperati, per un totale di 44 vittime in tutto. I corpi erano gi\u00e0 nella nave che raggiunse Fernando de Noronha il mattino seguente. Il comando delle operazioni rifer\u00ec anche che la mattina di quel giorno venne completato il trasferimento dei 25 corpi recuperati negli ultimi giorni a Fernando de Noronha. I corpi ricevettero un'analisi esterna e vennero trasportati in due fasi a Recife per essere analizzati dagli esperti.\n26 giugno 2009.\nDopo 26 giorni di operazioni di ricerca di corpi e rottami del volo, il comando dell'Aeronautica Militare e della Marina decise di cessare le operazioni. L'annuncio venne dato a tarda notte, da parte di funzionari dei centri di comunicazione sociale delle due forze presso la sede di Cindacta 3 in Recife. La ragione principale fu che, anche con l'impiego di 12 aerei e 11 navi da guerra, nessun corpo venne ritrovato negli ultimi nove giorni.\nDurante l'esecuzione della ricerca, furono recuperati circa 600 pezzi di componenti strutturali del velivolo, e bagagli dei passeggeri. Dodici velivoli vennero utilizzati, dopo aver volato per 1500 ore e attraversato una superficie di 350 chilometri quadrati. La Marina del Brasile utilizz\u00f2 in totale undici navi, navigando per 35.000 chilometri.\nVennero direttamente coinvolti nelle ricerche un totale di oltre 1.600 professionisti.\nAl 26 giugno, il totale dei corpi ritrovati era di 51, vennero tutti portati all'obitorio di Recife, per l'identificazione da parte dei funzionari dell'interpol. I resti dell'Airbus vennero consegnati per gli esami alle autorit\u00e0 francesi.\nLe navi e gli aeromobili utilizzati durante la prima fase delle ricerche.\nAerei\nElicotteri\nNavi\nLa seconda fase delle ricerche.\nA luglio 2009, Airbus annunci\u00f2 il finanziamento di una nuova e pi\u00f9 estesa ricerca delle scatole nere, tramite una nave da ricerca francese dotata di un sofisticato sonar, la seconda fase delle ricerche tuttavia si concluse il 20 agosto 2009 senza trovare n\u00e9 il relitto n\u00e9 le scatole nere in un raggio di 75\u00a0km dall'ultima posizione dell'aereo, registrata alle 02:10 UTC del 1\u00ba giugno. La Francia chiese successivamente ad altri paesi aiuti ed assistenza nelle indagini.\nIl 13 dicembre 2009, il BEA annunci\u00f2 che una nuova ricerca delle scatole nere sarebbe iniziata a partire da febbraio 2010. La nuova ricerca si estese su una superficie di 770 miglia quadrate, e impieg\u00f2 quattro diversi tipi di sonar e due robot subacquei.\nLa terza fase delle ricerche.\nLa terza fase di ricerca con esperti provenienti da Francia, Gran Bretagna, Germania, Brasile, Russia e Stati Uniti, di una durata prevista di 60 giorni avbrebbe dovuto iniziare nel febbraio 2010, ma venne ritardata a causa di problemi amministrativi e tecnici per alcune settimane. L'operazione di ricerca \u00e8 la pi\u00f9 costosa del BEA, e una delle pi\u00f9 complesse ricerche subacquee degli ultimi anni. Con un budget di circa 10 milioni di euro vennero setacciate 770 miglia quadrate della zona dell'oceano dove si presume giacciono i resti dell'aereo. Verso la fine di marzo 2010, la ricerca ha finalmente inizio. L'operazione di ricerca \u00e8 condotta dalla nave americana \"Anne Candies\" della societ\u00e0 \"Phoenix International\" equipaggiata con tre \"REMUS 6000\", e il robot \"XLX Triton 4000\".\nLa ricerca continu\u00f2 sino all'inizio di aprile 2010, durando oltre 30 giorni.\nIl 6 maggio 2010, il ministro francese della difesa rifer\u00ec che il registratore vocale della cabina di guida era stato localizzato con un'approssimazione di poche miglia, grazie all'analisi dei dati registrati dal sommergibile francese durante la ricerca dell'agosto 2009.\nIl 12 maggio 2010, fu invece segnalato che le ricerche si stavano concentrando in una zona diversa da quella perlustrata dal sottomarino francese.\nLa terza fase delle ricerche si concluse il 24 maggio 2010 senza successo, anche se il BEA afferm\u00f2 che la ricerca aveva coperto quasi interamente l'area circoscritta dagli investigatori. Nel novembre 2010, dei funzionari francesi annunciarono che un quarto tentativo di ricerca sarebbe iniziato a febbraio 2011, utilizzando le pi\u00f9 sofisticate tecnologie disponibili.\nLa quarta fase delle ricerche.\nDopo le tre campagne di ricerca infruttuose effettuate nei due anni precedenti, nell'aprile 2011 vennero finalmente rinvenuti nuovi resti dell'aereo, come conferm\u00f2 il ministro dei trasporti francese Nathalie Kosciusko-Morizet.\nLa quarta fase di ricerca inizi\u00f2 il 18 marzo 2011 e fu finanziata da Airbus ed Air France per un totale di 9,2 milioni di euro. La nave da ricerca \"Alucia\", giunse nel luogo delle ricerche da Seattle, negli Stati Uniti attraverso il Canale di Panama, passando dallo stato brasiliano di Pernambuco, dove arriv\u00f2 ai primi di marzo. A bordo c'erano tre sommergibili REMUS 6000, che possono raggiungere una profondit\u00e0 massima di 6000 metri.\nIl 3 aprile 2011, un team guidato dal \"Woods Hole Oceanographic Institution\" rinvenne alla profondit\u00e0 di 4000 metri i motori, alcune parti dell'ala e dell'abitacolo, compresi alcuni corpi al suo interno, il tutto in un unico blocco. I resti giacevano in una zona relativamente piatta del fondale oceanico, ed il loro tipo di conservazione dimostr\u00f2 che l'aereo non esplose in volo, ma arriv\u00f2 integro sino all'impatto con l'acqua.\nIl ministro dei trasporti francese dichiar\u00f2 che i corpi e i rottami sarebbero stati portati in superficie e trasferiti in Francia per gli esami e le identificazioni. Il governo francese organizz\u00f2 la spedizione per il recupero di rottami e corpi, noleggiando tre navi: la \"Ren\u00e9 Descartes\", l\"'Ile de Sein\" ed il \"Remora\" -una nave americana-, utilizzate dalle aziende di telecomunicazioni per la posa di cavi nei fondali oceanici.\nLa quinta ed ultima fase delle ricerche.\nIl 26 aprile 2011, il BEA annunci\u00f2 che, dopo 12 ore di immersione, il \"Remora\" aveva individuato l'involucro di una delle scatole nere. Usando robot subacquei capaci di operare a oltre 4000 metri di profondit\u00e0, il 1\u00ba maggio venne recuperata la prima scatola nera con i dati relativi all'altitudine e alla velocit\u00e0 del velivolo; il 3 maggio venne recuperata la seconda scatola nera, che aveva registrato i discorsi dei piloti. Entrambe le scatole nere erano in buone condizioni.\nIl 7 maggio le due scatole nere, sotto sigillo giudiziario, furono caricate a bordo della motovedetta della Marina Francese \"La Capricieuse\" e trasferita al porto di Cayenne, da dove vennero inviate per via aerea all'ufficio del BEA a Le Bourget, nei pressi di Parigi, per la lettura dei dati e le analisi.\nNello stesso giorno cominciarono anche le operazioni di recupero dei nuovi corpi rinvenuti.\nIl 16 maggio, il BEA comunic\u00f2 che entrambe le scatole nere erano leggibili e che i dati erano stati scaricati per ulteriori analisi. Secondo le prime notizie trapelate, il comandante non sarebbe stato in cabina al momento dell'incidente e i messaggi ACARS di alcune anomalie non sarebbero stati recepiti dal copilota, per cui l'aereo aveva disattivato l'autopilota e, quando il copilota se ne era accorto, sarebbe stato ormai troppo tardi. L'edizione del quotidiano francese \"Le Figaro\" del 16 maggio sugger\u00ec l'ipotesi che l'aereo avesse tentato di fare un'inversione di rotta per tornare in Brasile al momento dello schianto.\nIl BEA comunic\u00f2 che i dati contenuti nelle scatole nere, sarebbero stati sottoposti ad analisi approfondite e dettagliate e che un successivo rapporto sull'incidente sarebbe stato pubblicato verso la fine di luglio.\nIl 3 giugno vennero recuperati gli ultimi 27 corpi. Il numero totale dei corpi recuperati, comprensivo dei 51 recuperati nella prima ricerca del 2009, sal\u00ec quindi a di 154; i restanti 74 corpi non recuperati giacciono dispersi nell'oceano Atlantico."}
{"id": "4174406", "revid": "1564499", "url": "https://it.wikipedia.org/wiki?curid=4174406", "title": "La voce del cuore (Tommy Parisi)", "text": "La voce del cuore \u00e8 il primo album del cantante barese Tommy Parisi, cantato in lingua napoletana e pubblicato nel 1996."}
{"id": "4174408", "revid": "110157", "url": "https://it.wikipedia.org/wiki?curid=4174408", "title": "Tu\u017ea", "text": "Tu\u017ea () \u00e8 un insediamento di tipo urbano della Russia europea centrale, situato nella oblast' di Kirov; \u00e8 il capoluogo del \"rajon\" Tu\u017einskij."}
{"id": "4174409", "revid": "287204", "url": "https://it.wikipedia.org/wiki?curid=4174409", "title": "Tuza", "text": ""}
{"id": "4174411", "revid": "80339", "url": "https://it.wikipedia.org/wiki?curid=4174411", "title": "Tuzha", "text": ""}
{"id": "4174412", "revid": "339392", "url": "https://it.wikipedia.org/wiki?curid=4174412", "title": "Alfa feto proteina", "text": ""}
{"id": "4174413", "revid": "279320", "url": "https://it.wikipedia.org/wiki?curid=4174413", "title": "Western Gun", "text": ""}
{"id": "4174414", "revid": "110157", "url": "https://it.wikipedia.org/wiki?curid=4174414", "title": "Sarah Jane Smith", "text": "Sarah Jane Smith \u00e8 un personaggio immaginario, interpretato da Elisabeth Sladen, della serie televisiva britannica di fantascienza \"Doctor Who\" e dei due suoi spin-off.\nGiornalista investigativa, Sarah Jane \u00e8 stata una dei pi\u00f9 longevi compagni d'avventura (\"companion\") del Dottore. \u00c8 apparsa in 18 storie al fianco della terza e della quarta incarnazione del Dottore, tra le stagioni 11 e 14, trasmesse tra il 1973 e il 1976. Lei e il suo cane robotico K-9 appaiono in \"K-9 and Company\", episodio pilota del 1981. Il personaggio ritorna negli speciali celebrativi \"The Five Doctors\" (1983) e \"Dimensions In Time\" (1993). Dopo il rilancio della serie nel 2005, Sarah Jane appare in alcuni episodi con il Decimo e l'Undicesimo Dottore e diventa protagonista della serie \"Le avventure di Sarah Jane\", trasmessa per cinque stagioni dal 2007 al 2011, fino alla scomparsa della sua interprete.\nIn qualit\u00e0 di personaggio ricorrente, nel corso dei decenni Sarah Jane appare anche nelle produzioni del \"franchise\" in altri media, quali audiodrammi e romanzi.\nCasting.\nIl produttore di \"Doctor Who\" Barry Letts offr\u00ec la parte di Sarah Jane all'attrice April Walker, che accett\u00f2 il ruolo e fu debitamente messa sotto contratto dalla BBC. Quando venne presentata a Jon Pertwee, Letts si rese conto che tra i due attori c'era scarsa alchimia e che formavano una coppia mal assortita dal punto di vista estetico, convincendolo a congedare la Walker, dietro il compenso per l'intera serie. Letts inizi\u00f2 una seconda tornata di audizioni e vision\u00f2 Elisabeth Sladen su segnalazione di Bill Slater, collega produttore del canale, che l'aveva gi\u00e0 scritturata in due occasioni per episodi di \"Z-Cars\". La Sladen fu sottoposta a un'audizione con l'attore Stephen Thorne e, dopo aver ben impressionato Letts, fu fatta incontrare con Pertwee prima di prendere una decisione definitiva. Dopo il confronto, Pertwee diede la sua approvazione e Letts le offr\u00ec il ruolo. I dettagli del \"casting\" sono stati rivelati nel 2012 all'interno del DVD di \"Invasion of the Dinosaurs\", in cui April Walker forn\u00ec la sua prima pubblica versione dei fatti a una fanzine del programma.\nAccoglienza.\nSarah Jane Smith \u00e8 stata ripetutamente votata come la pi\u00f9 popolare \"companion\" del Dottore, in competizione solo con Ace per la serie classica e, in seguito al revival della serie, con Rose Tyler. La Sladen attribuiva parte della popolarit\u00e0 del personaggio alla compagnia di Pertwee e Baker, interpreti di popolari incarnazioni del Dottore. Tra gli altri critici, Gavin Fuller del \"The Daily Telegraph\" l'ha scelta come miglior \"companion\", lodando l'interpretazione della Sladen e sottolineando come avesse mostrato \u00abgrande determinazione e coraggio\u00bb.\nNel 2012, Toby Whithouse, che sceneggi\u00f2 il ritorno di Sarah Jane in \"Doctor Who\" (\"Una vecchia amica\"), l'ha indicata come la sua \"companion\" preferita della serie classica."}
{"id": "4174417", "revid": "767487", "url": "https://it.wikipedia.org/wiki?curid=4174417", "title": "Secondo Scarrone", "text": "Era il padre di Pier Paolo Scarrone, anch'egli calciatore.\nCarriera.\nDebutta in Serie B nel 1948 con l'Alessandria dove disputa tre campionati, di cui l'ultimo in Serie C, per un totale di 56 presenze in Serie B e 38 in Serie C.\nNel 1951 si trasferisce al Marzotto Valdagno disputando altri cinque campionati di Serie B per un totale di 85 presenze.\nMor\u00ec nel 1987, a 60 anni."}
{"id": "4174419", "revid": "599013", "url": "https://it.wikipedia.org/wiki?curid=4174419", "title": "Armando Carta", "text": "Carriera.\nDebutta in Serie B nel 1952 con il Fanfulla, disputando due campionati e totalizzando 37 presenze e 9 reti.\nIn seguito gioca per altre due stagioni in Serie B con il Brescia (inizialmente in prestito dal Fanfulla), disputando 62 gare e mettendo a segno 12 gol.\nContinua la carriera in Serie C, in prestito al Siracusa; dopo aver riscattato la lista dal Brescia, passa al Siena e chiude la carriera con sei stagioni ad Agrigento nell'Akragas."}
{"id": "4174421", "revid": "767487", "url": "https://it.wikipedia.org/wiki?curid=4174421", "title": "Nino Malinverni", "text": "Carriera.\nCresciuto nella Pro Vercelli dove gioca due anni in Serie B con 63 presenze e 2 gol, passa nel 1951 in Serie C al Chieti ed in seguito all'. Nel 1954 viene prelevato dal dove disputa 15 partite in Serie A nella stagione 1954-1955 ed altre 51 nelle due successive stagioni in Serie B.\nDopo un anno in Serie D con il Fanfulla, torna a giocare in Serie C con le maglie di Pro Patria e Pro Vercelli."}
{"id": "4174426", "revid": "767487", "url": "https://it.wikipedia.org/wiki?curid=4174426", "title": "Drake Nevis", "text": "Carriera professionistica.\nIndianapolis Colts.\nClassificato come uno dei migliori prospetti tra i defensive end disponibili, Nevis fu scelto nel corso del giro del Draft 2011 dagli Indianapolis Colts. Nella sua stagione da rookie disput\u00f2 5 partite, nessuna delle quali come titolare, mettendo a segno 19 tackle e un passaggio deviato.\nSan Diego Chargers.\nIl 1\u00ba settembre 2013, dopo essere stato svincolato, Nevis firm\u00f2 coi San Diego Chargers.\nVittorie e premi.\n\"Nessuno\""}
{"id": "4174428", "revid": "1924342", "url": "https://it.wikipedia.org/wiki?curid=4174428", "title": "Mama, I'm Coming Home", "text": "Mama, I'm Coming Home \u00e8 un singolo di Ozzy Osbourne, terza traccia dell'album \"No More Tears\".\nLa canzone \u00e8 stata co-scritta da Zakk Wylde, chitarrista di lunga data di Osbourne, frontman e chitarrista dei gruppo heavy metal Black Label Society, e da Lemmy Kilmister, frontman dei Mot\u00f6rhead.\nLa canzone.\nLa canzone parla di sua moglie e manager, Sharon Osbourne, che egli soprannomina \"Mama\", e del suo ritorno a lei dopo il suo imminente ritiro.\nVideo musicale.\nPer il singolo sono stati creati due videoclip. Un primo video, surreale, che ad Osbourne tuttavia non piaceva, ritenendolo poco adatto all'atmosfera della canzone. \u00c8 stato quindi creato un secondo video musicale, diretto da Samuel Bayer.\nClassifiche.\nIl singolo \u00e8 l'unico di Ozzy Osbourne da solista che \u00e8 riuscito a raggiungere la top 40 della classifica Billboard Hot 100, piazzandosi alla 28\u00aa posizione; in precedenza Osbourne aveva raggiunto questo traguardo solo in duetto con Lita Ford, nel brano \"Close My Eyes Forever\" che arriv\u00f2 fino all'ottavo posto."}
{"id": "4174432", "revid": "124123", "url": "https://it.wikipedia.org/wiki?curid=4174432", "title": "Gilberto Todini", "text": "Fu allievo del pittore Francesco Trevisani, fu attivo a Fermo e nelle Marche, ebbe una carriera lunghissima. La sua data di morte non \u00e8 esattamente conosciuta, si suppone sia morto nel 1798 o l'anno successivo. Alcune sue tele sono presenti nella Chiesa di San Domenico a Teramo, tra cui la settecentesca Cappella del Santissimo Rosario, affrescata dallo stesso."}
{"id": "4174433", "revid": "287204", "url": "https://it.wikipedia.org/wiki?curid=4174433", "title": "Nomeus gronovii", "text": "Nomeus gronovii, comunemente indicato come \"derivante delle caravelle\", \u00e8 un pesce osseo marino della famiglia Nomeidae. \u00c8 l'unico membro del genere Nomeus.\nDistribuzione e habitat.\n\u00c8 diffuso nelle fasce tropicali, subtropicali e temperate calde di tutti gli oceani tranne l'Oceano Atlantico orientale dove \u00e8 raro, e il mar Mediterraneo dove non \u00e8 mai stato segnalato.\nI giovanili sono pelagici; vivono in acque superficiali fino ai 30 metri di profondit\u00e0 in piccoli banchi associati alle caravelle portoghesi, alle cui nematocisti sono immuni. L'habitat dell'adulto non \u00e8 noto con certezza, ma si ritiene si trovi nella zona mesopelagica (200-1000 metri di profondit\u00e0).\nDescrizione.\nQuesto pesce ha corpo ovale che si assottiglia progressivamente fino al peduncolo caudale. Le pinne dorsali sono due, di uguale altezza ma la prima pi\u00f9 breve. La pinna anale \u00e8 simmetrica alla seconda dorsale. La pinna caudale \u00e8 nettamente forcuta. Le pinne ventrali sono molto ampie e di colore nero nei giovani. Le pinne pettorali sono arrotondate e non particolarmente ampie.\nIl colore dei giovani \u00e8 argenteo madreperlaceo con macchie grossolane blu scure o nere, gli adulti hanno dorso blu acciaio con fianchi biancastri argentei con macchie scure (che possono mancare).\nLa taglia media si attesta tra i 20 e i 28 cm, mentre quella massima non supera i 40 cm di lunghezza.\nAlimentazione.\nSi cibano di celenterati pelagici (compresi tentacoli e gonadi delle fisalie che frequentano) e di zooplancton."}
{"id": "4174436", "revid": "33528", "url": "https://it.wikipedia.org/wiki?curid=4174436", "title": "Giberti da Montegiberto", "text": ""}
{"id": "4174437", "revid": "281901", "url": "https://it.wikipedia.org/wiki?curid=4174437", "title": "Nomeus", "text": ""}
{"id": "4174438", "revid": "686936", "url": "https://it.wikipedia.org/wiki?curid=4174438", "title": "Delone Carter", "text": "Carriera professionistica.\nIndianapolis Colts.\nConsiderato uno dei migliori prospetti tra i running back disponibili, Carter fu scelto nel corso del giro del Draft 2011 dagli Indianapolis Colts. Nella sua stagione da rookie disput\u00f2 tutte le 16 partite della stagione regolare, tre delle quali come titolare, dorrendo per 377 yard e segnando 2 touchdown.\nNella settimana 14 della stagione 2012, Carter stabil\u00ec il suo nuovo primato stagionale segnando il terzo touchdown nella vittoria sui Tennessee Titans.\nBaltimore Ravens.\nIl 21 agosto 2013, gli Indianapolis Colts scambiarono Reed con i Baltimore Ravens per il wide receiver David Reed. Il 30 agosto 2013 fu svincolato."}
{"id": "4174442", "revid": "1543377", "url": "https://it.wikipedia.org/wiki?curid=4174442", "title": "Antonio Arias Bernal", "text": "Dopo un primo periodo di studi ad Aguascalientes, ottenne una borsa di studio per frequentare l'Academia de San Carlos, dove si fece notare come studente brillante. Inizi\u00f2 contemporaneamente a lavorare come caricaturista per varie riviste (\"El Hogar\", \"Vea\", \"M\u00e9xico al D\u00eda\" e \"Todo\"), con il nome d'arte de El Brigadier.\nSuccessivamente, collabor\u00f2 con il quotidiano \"Exc\u00e9lsior\" e con quelli del gruppo editoriale facente capo a Jos\u00e9 Garc\u00eda Valseca. \u00c8 considerato uno dei tre caricaturisti messicani pi\u00f9 importanti della prima met\u00e0 del XX secolo, assieme ad Abel Quezada ed Ernesto Garc\u00eda Cabral."}
{"id": "4174444", "revid": "773636", "url": "https://it.wikipedia.org/wiki?curid=4174444", "title": "Chiesa di San Pietro Vecchio", "text": ""}
{"id": "4174450", "revid": "28592", "url": "https://it.wikipedia.org/wiki?curid=4174450", "title": "Chiesa di San Pietro Vecchio al cimitero", "text": ""}
{"id": "4174458", "revid": "686936", "url": "https://it.wikipedia.org/wiki?curid=4174458", "title": "Chris Rucker", "text": "Carriera.\nIndianapolis Colts.\nRucker fu scelto nel corso del sesto giro del Draft 2011 dagli Indianapolis Colts. Nella sua stagione da rookie disput\u00f2 15 partite, 4 delle quali come titolare, mettendo a segno 36 tackle e 2 passaggi deviati. A fine stagione fu svincolato."}
{"id": "4174460", "revid": "31092", "url": "https://it.wikipedia.org/wiki?curid=4174460", "title": "Flora intestinale", "text": ""}
{"id": "4174463", "revid": "399", "url": "https://it.wikipedia.org/wiki?curid=4174463", "title": "Silvia Cannas", "text": "Biografia.\nMuove i suoi primi passi nella moda vincendo nel 2003, il titolo nazionale di miss Mondo Italia, che le permette di partecipare alla finale mondiale in Cina con il titolo di \"miss World Italy 2003\".\nLa vittoria del titolo nazionale le consente di farsi notare e di iniziare un'attivit\u00e0 come modella e testimonial di moda.\nHa lavorato per Pantene, L'Or\u00e9al, Boccadamo, Fendi, Byblos, Roccobarocco, le Full, Mariella Burani, Rayban, Roberto Cavalli, Nokia .\nHa partecipato a diversi spot per RAI, Mediaset e Sky ed alle riprese della terza stagione della fiction \"Orgoglio\" per la RAI."}
{"id": "4174473", "revid": "599013", "url": "https://it.wikipedia.org/wiki?curid=4174473", "title": "Chris Pronger", "text": "Dopo essere stato scelto in seconda posizione assoluta dagli Hartford Whalers durante l'NHL Entry Draft 1993 Pronger esord\u00ec in NHL con Hartford, giocando poi per i St. Louis Blues, gli Edmonton Oilers, gli Anaheim Ducks e i Philadelphia Flyers. In carriera \u00e8 giunto per tre volte alla finale della Stanley Cup con altrettante squadre (Edmonton, Anaheim e Philadelphia), riuscendo a vincere il titolo con i Ducks nel 2007. Pronger nel 2000 vinse l'Hart Memorial Trophy come MVP della lega, primo difensore capace in tale impresa dopo Bobby Orr nel 1972. Con la maglia del Canada Pronger ha vinto due titoli olimpici ed un titolo mondiale. Dopo la vittoria della Stanley Cup \u00e8 entrato a far parte del Triple Gold Club.\nCarriera.\nClub.\nGiovanili.\nPronger nacque a Dryden da Jim ed Eila Pronger, immigrata proveniente dalla Finlandia. Inizi\u00f2 a militare nelle formazioni giovanili locali dopo essere stato inserito nel programma di sviluppo dell'Ontario per gli Under-17; a 15 anni gioc\u00f2 con gli Stratford Cullitons Jr. B disputando la stagione 1990-1991. Nel maggio 1991 Pronger dichiar\u00f2 l'intenzione di seguire le orme del fratello maggiore Sean e di iscriversi alla Bowling Green State University nel campionato NCAA piuttosto che optare per l'Ontario Hockey League. Nonostante le indicazioni pre-draft Pronger nell'OHL Priority Selection fu scelto in sesta posizione assoluta dai Peterborough Petes e nell'estate dello stesso anno si un\u00ec ai Petes giocando le due stagioni successive, conquistando un campionato e numerosi premi individuali dell'OHL e della CHL.\nCon la maglia dei Peterborough Petes Pronger gioc\u00f2 155 incontri, segnando ben 48 reti e fornendo ai compagni 140 assist, per un totale di 188 punti, dimostrando buone attitudini offensive pur essendo un difensore. Nell'estate del 1993 prese parte all'NHL Entry Draft, dove fu scelto in seconda posizione assoluta dagli Hartford Whalers, dietro solo all'attaccante degli Ottawa Senators Alexandre Daigle, il quale dichiar\u00f2 \"Sono felice di essere stato scelto per primo, perch\u00e9 nessuno si ricorda del numero due.\"\nHartford Whalers e St. Louis Blues.\nPronger fece il proprio debutto in NHL nella stagione 1993-94 giocando 81 partite con i Whalers e conquistando la nomina all'NHL All-Rookie Team. Tuttavia Pronger fu uno dei numerosi giocatori dei Whalers coinvolti in problemi al di fuori del ghiaccio, infatti fu arrestato insieme a cinque compagni e all'assistente allenatore dopo una rissa in un locale di Buffalo nel marzo 1994 e fermato per guida in stato di ebbrezza nell'Ohio tre giorni dopo la fine della stagione regolare. Tale condotta fece pensare a Pronger come un giovane di talento ma ancora immaturo. La dirigenza dei Whalers, in difficolt\u00e0 economiche, si era assicurata la scelta di Pronger attraverso due operazioni di mercato e riponeva nel giocatore anche le speranze per una possibile qualificazione ai playoff. Conclusa la seconda stagione con Hartford, il 27 luglio 1995, Pronger fu ceduto ai St. Louis Blues in cambio dell'attaccante Brendan Shanahan.\nNelle prime due stagioni a St. Louis Pronger increment\u00f2 la produzione offensiva, superando i 30 punti al termine della stagione regolare nella stagione 1996-97. L'anno successivo, dopo la partenza del free agent Brett Hull, Pronger fu nominato capitano della squadra e fu inserito nell'All-Star team. Nel corso dei playoff della Stanley Cup del 1998 Pronger ebbe un breve arresto cardiaco dopo che un puck lo colp\u00ec in pieno petto durante una partita contro i Detroit Red Wings. Nella stagione 1999-2000 Pronger fece segnare il proprio career-high con 62 punti ed una valutazione plus/minus di +52. Grazie a questi risultati al termine della stagione conquist\u00f2 il James Norris Trophy e l'Hart Memorial Trophy, superando di un solo punto nella votazione il vincitore dell'Art Ross Trophy Jarom\u00edr J\u00e1gr. Pronger fu inoltre inserito nell'First All-Star Team.\nL'anno dopo Pronger raccolse 47 punti pur giocando solo 51 partite a causa di alcuni infortuni. Tali guai fisici si aggravarono durante la stagione 2002-2003, costringendo Pronger a disputare solo cinque partite di stagione regolare, venendo sostituito nel ruolo di capitano da Al MacInnis. Pronger ritorn\u00f2 regolarmente il pista per la stagione 2003-2004 totalizzando ben 54 punti. Dopo il lockout con l'imposizione del salary cap i Blues cedettero Pronger agli Edmonton Oilers in cambio di Eric Brewer, Jeff Woywitka e Doug Lynch. Con la franchigia canadese firm\u00f2 un contratto quinquennale dal valore di 31,25 milioni di dollari.\nEdmonton Oilers.\nPronger raccolse 56 punti nel corso della stagione 2005-2006, guidando gli Oilers lungo i playoff fino alla finale della Stanley Cup contro i Carolina Hurricanes. Gli Oilers persero la serie a Gara-7, mentre Pronger concluse i playoff con 21 punti (5 gol e 16 assist) in 24 partite giocate, con un bilancio plus/minus di +10. Il 23 giugno 2006 Pronger chiese al suo agente Pat Morris di essere ceduto dagli Edmonton Oilers. Il general manager Kevin Lowe spieg\u00f2 che tale richiesta era per motivi familiari, tuttavia alcune fonti riportarono la notizia secondo cui la causa principale della volont\u00e0 di essere ceduto fosse l'infelicit\u00e0 della moglie Lauren di vivere ad Edmonton. Il 3 luglio Pronger pass\u00f2 agli Anaheim Ducks in cambio dell'attaccante Joffrey Lupul, del difensore Ladislav \u0160m\u00edd e di alcune scelte di Anaheim del Draft 2007, rivelatesi essere quelle di Nick Ross e Jordan Eberle.\nAnaheim Ducks.\nNel 2007 Pronger gioc\u00f2 un ruolo importante per i Ducks e per la loro corsa verso la finale della Stanley Cup, vinta contro gli Ottawa Senators; si tratt\u00f2 inoltre della dua seconda finale consecutiva. Durante le finali della Western Conference Pronger fu sospeso per una partita dopo un check scorretto contro il giocatore dei Detroit Red Wings Tomas Holmstr\u00f6m. Nel turno finale Pronger fu sospeso per un'altra gara dopo una gomitata inferta all'ala degli Ottawa Senators Dean McAmmond in Gara-3. Dopo la vittoria della Stanley Cup divent\u00f2 un membro del Triple Gold Club.\nIl 28 settembre 2007 Pronger fu nominato nuovo capitano dei Ducks sostituendo Scott Niedermayer. Nonostante il ritorno in rosa Niedermayer nel corso della stagione 2007-2008, Pronger mantenne il titolo di capitano fino all'inizio del campionato successivo, quando l'incarico fu riassegnato a Niedermayer. Pronger fu scelto come capitano alternativo.\nIl 12 marzo 2008 Pronger fu coinvolto in uno scontro di gioco con il giocatore dei Vancouver Canucks Ryan Kesler. Nonostante Kesler non avesse riportato alcun guaio finisco la NHL riesaminando le telecamere lungo la pista scelse di squalificare per 8 partite Pronger per gioco potenzialmente pericoloso. Ritorn\u00f2 sul ghiaccio il 6 aprile contro i Phoenix Coyotes nell'ultima gara di Anaheim in stagione regolare.\nDurante la stagione 2008-2009, il 20 febbraio 2009, Pronger si aggiunse alla lista di giocatori capaci di totalizzare oltre 1.000 partite di stagione regolare. Nei successivi playoff i Ducks, partendo dall'ottava posizione della Western conference eliminarono i vincitori del President's Trophy, i San Jose Sharks, in sei partite prima di perdere per 4-3 contro i Detroit Red Wings. Pronger in 13 partite totalizz\u00f2 10 punti.\nPhiladelphia Flyers.\nIl 27 giugno 2009, Pronger, insieme all'attaccante Ryan Dingle, fu ceduto ai Philadelphia Flyers in cambio di Lupul, dei diritti sul difensore Luca Sbisa, due scelte al primo giro e una terza scelta opzionale al terzo giro. Dieci giorni pi\u00f9 tardi Pronger firm\u00f2 un prolungamento del contratto per sette stagioni, in modo da chiudere cos\u00ec la propria carriera a Philadelphia. Un mese dopo la NHL annunci\u00f2 l'avvio di alcune indagini circa la validit\u00e0 del contratto, temendo fosse una strategia per aggirare le norme sul salary cap. Al termine del procedimento il contratto fu dichiarato valido\nNella stagione 2009-2010 i Flyers si qualificarono ai playoff l'ultimo giorno della stagione regolare grazie al successo contro i New York Rangers. Nel corso dei playoff i Flyers eliminarono nell'ordine i New Jersey Devils, i Boston Bruins ed i Canadiens de Montr\u00e9al, qualificandosi per la finale della Stanley Cup contro i Chicago Blackhawks. Nonostante la sconfitta dei Flyers per 4-2, Pronger riusc\u00ec ad arrivare in finale con la terza squadra diversa consecutiva.\nAl termine dei playoff Pronger fu sottoposto ad un intervento di artroscopia al ginocchio. Pronger fu costretto nella stagione 2010-2011 a saltare oltre 30 partite a causa di numerosi problemi fisici. Il 16 settembre 2011 Pronger fu scelto come diciottesimo capitano nella storia dei Philadelphia Flyers, sostituendo Mike Richards ceduto ai Los Angeles Kings. Tuttavia i continui problemi al ginocchio sommati ai numerosi scontri di gioco sfociarono in una sindrome postcommozionale che lo costrinsero a disputare solo 13 partite nella stagione 2011-2012, mettendo in pericolo la carriera stessa.\nNazionale.\nDurante la seconda stagione con i Peterborough Petes Pronger prese parte con la selezione Under-20 ai mondiali del 1993 in Svezia. I nordamericani vinsero l'oro, mentre Pronger totalizz\u00f2 quattro punti in sette gare.\nNel 1997 debutt\u00f2 con la nazionale maggiore in occasione dei mondiali giocati in Finlandia. L'anno successivo esord\u00ec ai giochi olimpici invernali di Nagano 1998. Quattro anni pi\u00f9 tardi, nel febbraio 2002, vinse il suo primo oro olimpico ai giochi di Salt Lake City 2002. Pronger fu convocato per la terza olimpiade consecutiva anche ai giochi di Torino 2006, senza riuscire tuttavia a conquistare una medaglia.\nIl 30 dicembre 2009 Pronger ricevette la convocazione per i giochi di Vancouver 2010. Insieme a Sidney Crosby e a Jarome Iginla svolse l'incarico di capitano alternativo. Il Canada in finale vinse l'oro contro gli Stati Uniti. Pronger divent\u00f2 il giocatore canadese con il maggior numero di partite giocate nei tornei olimpici, con un totale di 25 incontri disputati."}
{"id": "4174482", "revid": "287204", "url": "https://it.wikipedia.org/wiki?curid=4174482", "title": "Ras-I Dowling", "text": "Carriera professionistica.\nNew England Patriots.\nDowling fu scelto nel corso del giro del Draft 2011 dai New England Patriots. Nella sua stagione da rookie disput\u00f2 le prime due gare dell'anno come titolare prima di infortunarsi a un tendine e rimanere fuori per tutto il resto della stagione. Nella sua seconda stagione disput\u00f2 7 gare, nessuna come titolare, facendo registrare 7 tackle e un passaggio deviato.\nIl 28 agosto 2013, Dowling fu svincolato dai Patriots."}
{"id": "4174497", "revid": "124218374", "url": "https://it.wikipedia.org/wiki?curid=4174497", "title": "Doron Lamb", "text": ""}
{"id": "4174501", "revid": "344646", "url": "https://it.wikipedia.org/wiki?curid=4174501", "title": "Jos\u00e9 A. Bonilla", "text": ""}
{"id": "4174502", "revid": "827882", "url": "https://it.wikipedia.org/wiki?curid=4174502", "title": "Charles Herbert Shaw", "text": "Biografia.\nCharles Herbert Shaw nacque a South Melbourne, sobborgo di Melbourne, citt\u00e0 dello Stato di Victoria nel sud-est dell'Australia. Durante la grande depressione si dedic\u00f2 a diversi lavori nelle zone rurali, infine, dato il suo interesse per la scrittura, inizi\u00f2 a lavorare per un giornale di Forbes nel Nuovo Galles del Sud.\nIl 18 gennaio 1932 presso la Chiesa Presbiteriana di Auburn, Shaw spos\u00f2 Phoebe Matilda (detta \"Maxie\") McLachlan, insegnante.\nShaw pubblic\u00f2 diverse storie per \"The Bulletin\", quindi fu assunto dalla rivista come \"rural editor\".\nDurante gli anni quaranta Shaw scrisse due antologie di racconti ambientati nell'\"Outback\" australiano:\"Outback Occupations\" del 1943 e \"A Sheaf of Shorts\" (1944), e successivamente un volume di versi, \"The Warrumbungle Mare\" (1943). Nello stesso periodo, nell'ambito della letteratura poliziesca, Shaw pubblic\u00f2 due romanzi: \"The Green Token\" (1943) e \"Treasure of the Hills\" (1944).\nShaw scrisse anche una serie di quattro polizieschi con Dennis Delaney come protagonista, utilizzando lo pseudonimo \"Bant Singer\", nome preso dalla sua automobile preferita, la Singer Bantam.\nLo scrittore mor\u00ec a Sydney il 1\u00ba agosto 1955 per emorragia cerebrale."}
{"id": "4174505", "revid": "3831", "url": "https://it.wikipedia.org/wiki?curid=4174505", "title": "Charles Shaw", "text": ""}
{"id": "4174506", "revid": "254059", "url": "https://it.wikipedia.org/wiki?curid=4174506", "title": "Guillaume de Montfort", "text": "Biografia.\nSi hanno scarse notizie storiche riguardo alla sua biografia. \u00c8 accertato che fosse nipote di Reginardo II di Hainaut e cugino di Reginardo IV di Mons.\nA seguito delle continue ribellioni di Reginardo III, conte di Hainaut, esiliato da Bruno I di Colonia, la famiglia di Guillaume aveva trovato rifugio alla corte del re di Francia Roberto II il Pio, che diede a Guillaume l'incarico di costruire due fortezze a presidio dei propri domini contro le scorrerie dei conti di Blois: nacquero Montfort-l'Amaury, di cui divenne il primo signore, ed \u00c9pernon, pi\u00f9 a sud.\nDivenuto scudiero di Montfort e, dopo essersi sposato con la vedova di Hugues de Beauvais, amministratore del paese di Yvelines, gli succeder\u00e0 quando quest'ultimo verr\u00e0 assassinato nel 1008, riuscendo a rendere ereditario il nuovo titolo e a trasmetterlo al suo figlio Amaury I de Montfort."}
{"id": "4174512", "revid": "287204", "url": "https://it.wikipedia.org/wiki?curid=4174512", "title": "Terrence Jones", "text": "Carriera.\nHa vinto il Torneo di pallacanestro maschile NCAA Division I 2012 con i Kentucky Wildcats."}
{"id": "4174516", "revid": "1184093", "url": "https://it.wikipedia.org/wiki?curid=4174516", "title": "Atlantic 10 Conference", "text": "La Atlantic Ten Conference (A-10) \u00e8 una delle conference dello sport NCAA che raggruppa universit\u00e0 specialmente dell'est degli Stati Uniti, anche se include alcuni atenei del Midwest. Nonostante il nome la conference ha 14 membri e in essa si praticano 21 sport (9 maschili e 12 femminili);la sede della conference \u00e8 a Newport News, in Virginia."}
{"id": "4174523", "revid": "123471028", "url": "https://it.wikipedia.org/wiki?curid=4174523", "title": "Popular music nella Repubblica Socialista Federale di Jugoslavia", "text": "La Yugoslav Popular Music detta anche Musica Pop Jugoslava include tutti i generi e sottogeneri della categoria sviluppati nelle sei repubbliche: RS Slovenia, RS Croazia, RS Bosnia ed Erzegovina, RS Montenegro, RS Macedonia, RS Serbia e le loro sub-unit\u00e0: PSA Voivodina e PSA Kosovo. Il pop e la scena rock erano parte di un mercato discografico pi\u00f9 ampio che comprendeva anche folk, musica classica, jazz, eccetera.\nIl contesto musicale nella RSF di Jugoslavia.\nLa Repubblica Socialista Federale di Jugoslavia era uno dei membri fondatori del movimento dei paesi non allineati, non aderendo mai al Patto di Varsavia; . Questa posizione le consent\u00ec di essere molto pi\u00f9 aperta alle e influenze occidentali e di conseguenza alla musica, in confronto agli altri stati socialisti.\nLa diffusione della musica occidentale nella penisola balcanica avveniva sin dai tempi del Regno di Jugoslavia, grazie alla Elektroton, etichetta fondata nel 1938 con sede a Zagabria, specializzata, in un primo momento, nella diffusione di musica schlager da Inghilterra, Germania, Spagna, Francia, Stati Uniti e Italia. Solo nel 1944 inizi\u00f2 a produrre anche artisti locali. Con l'avvento della RFS di Jugoslavia la casa discografica venne nazionalizzata e convertendo il suo nome in Jugoton. Divenne la pi\u00f9 importante etichetta della federazione, punto di riferimento per l'accesso al mercato discografico occidentale. La casa discografica inizi\u00f2 a concentrarsi sugli artisti locali la cui ispirazione traeva spunto dalla musica schlager prima, e dalla popular music poi. Tuttavia, la stessa etichetta cur\u00f2 anche tre diverse serie specializzate nella diffusione culturale: la Fonolingua, una sorta di corsi di lingua su vinile, la Fonoars, specializzata sia nella diffusione di musica classica e contemporanea, che nei compositori stranieri, perlopi\u00f9 eseguita da musicisti croati, e Discothalia incentrata sulla diffusione del \"parlato recitato\", accompagnati in genere da sottofondi di folk e jazz, sia di autori locali che stranieri, narranti storie di rivoluzionari e patrioti con fini educativi e didattici.\nNel corso degli anni, all'interno delle varie repubbliche federali, sorsero nuove e importanti case discografiche. Nel 1958 venne fondata a Belgrado la PGP-RTB specializzata nella produzione di artisti serbi, senza un particolare programma. Nel suo catalogo infatti trovarono spazio sia musicisti eccentrici come Rambo Amadeus, che di stampo classico, come Milenko Stefanovi\u0107.\nNel 1972 nasce a Zagabria la casa discografica Suzy, anche promotrice di eventi musicali. Nel 1974 a Serajevo, viegono fondate : nella RS della Bosnia e Erzegovina, la Diskoton nella RS di Serbia a Belgrado la Jugodisk, e, nella RS di Slovenia, la ZKP RTLJ. Nei cataloghi delle varie etichette jugoslave trovano spazio, oltre che ad artisti jugoslavi, anche artisti di fama internazionale.\nLa RSF di Jugoslavia fu l'unico paese comunista che prese parte all'Eurovision Song Contest sin dal 1961, prima ancora che alcune nazioni occidentali e della NATO, come il Portogallo, l'Irlanda, la Grecia e la Turchia, aderissero, rispettivamente nel 1964, 1965, 1974 e 1975.\nLa musica d'oltre confine giungeva anche attraverso mezzi fortuiti, come, per esempio, le giostre. I giostrai itineranti, soprattutto francesi e italiani, portavano con s\u00e9 le \"hit\" internazionali del momento, contribuendo indirettamente a diffondere i suoni europei e americani. Prima dell'avvento del mercato delle audiocassette, che consentiva economicamente di duplicare e scambiarsi musiche, la musica oltre confine utilizzava i programmi radio, di cui \u00e8 particolarmente apprezzato e ricordato il programma \"Top Twenty\" in onda tutti i sabato su Radio Luxembourg.\nPer anni la \"popular-music\" nella RSF di Jugoslavia si \u00e8 sforzata di imitare le scene musicali europee e americane.\nCos\u00ec, per anni, la produzione di musica fu esclusiva delle etichette discografiche di stato, la cui censura era comunque molto blanda, in confronto ai paesi comunisti del blocco sovietico. Alla fine degli anni Settanta per\u00f2, con l'avvento sulla scena internazionale della New Wave, rinominata sul luogo Novi Val, i musicisti jugoslavi iniziarono a cercare autonomamente spazi per i propri spettacoli e a produrre fanzine in linea con l'estetica punk. Con la comparsa in loco dei primi mangianastri inizi\u00f2 anche timidamente a farsi strada l'idea di autoprodurre la propria musica attraverso canali non ufficiali con audiocassette in tirature limitate. Tuttavia rest\u00f2 ben saldo il mercato delle case discografiche di stato, in quanto, anche la contestazione, entro certi limiti, era non solo tollerata, ma favorita dal regime di finanziamento statale alla discografia, che produceva album al di l\u00e0 del loro effettivo impatto commerciale. Con la morte di Tito nel 1980, la musica rock inizi\u00f2 ad essere portavoce del malcontento generale.\nNon esplosero solo i movimenti artistici musicali, ma la rivoluzione fu totale: il gruppo, \"Novi Primitivizam\" della RS di Bosnia e Erzegovina era sostenuto da un particolare programma televisivo, mentre il collettivo, \"Neue Slowenische Kunst\" nella RS di Slovenia, era formato anche da gruppi teatrali, mentre il movimento \"Makedonska Streblja,\" nella RS di Macedonia si rifaceva pi\u00f9 ai movimenti punk, influenzato anche da richiami religiosi e da uno stile musicale folcloristico-popolare. Caratteristica comune a questi movimenti, tutti sorti nella prima met\u00e0 degli anni '80, era la contestazione e la satira sia nei confronti del potere che alla situazione sociale. Alle prime avvisaglie di guerra, lo yugo-rock aument\u00f2 la sua carica eversiva diventando ora voce anti-militarista, ora voce dei sentimenti nazionalistici.\nAlbori dello Yugorock (1940 - 1950).\nUna delle prime star che si mise in luce nella RSF di Jugoslavia, nonch\u00e9 uno dei suoi primi artisti di fama internazionalem fu il cantante pop Ivo Robi\u0107 proveniente dalla Croazia. Inizia la sua attivit\u00e0 nel 1943 cantando per la Radio di Stato di Zagabria, venuto infine alla ribalta sulla scena musicale jugoslava verso la fine degli anni quaranta. In seguito, si rec\u00f2 all'estero, raggiungendo quel successo internazionale da sempre agognato.\nIn Jugoslavia, il rock and roll inizia ad emergere negli anni Cinquanta grazie ad artisti come Elvis Presley, Bill Haley, Buddy Holly ed altri.\nLe sale da ballo dell'epoca ripetevano incessantemente le cover dei classici del tempo. La scena nel complesso non andava pi\u00f9 in l\u00e0 dell'imitazione pi\u00f9 stereotipata.\nForse il pi\u00f9 noto artista del periodo fu il serbo Mile Lojpur accreditato come primo rocker jugoslavo, per questo ripetutamente oggetto di grande rispetto, fra cui per esempio Nikola \u010cuturilo nell'album del 1988, \"Devet Lakih Komada\", con il brano \"Kada Je Lojpur Svirao\". Il primo rocker croato fu Karlo Metiko\u0161 poi spostatosi in Francia, dove, con lo pseudonimo di Matt Collins, si costrusce una carriera importante con collaborazioni prestigiose, tra cui, con Paul Anka e Jerry Lee Lewis.\nVerso la fine del decennio emerse il cantante, \u0110or\u0111e Marjanovi\u0107, ancora considerato il pi\u00f9 popolare cantante jugoslavo. Nel 1959 pubblica il primo album solista serbo per la radio PGP-RTS. Il cantante era famoso anche in URSS.\nVokalno Instrumentalni Sastav(1960).\nGli anni Sessanta furono caratterizzati dall'influenza della \"Beatlemania\". Molti gruppi jugoslavi traevano ispirazione dai Beatles o dai Rolling Stones. All'epoca, un'importante ed economica fonte di informazione per i giovani per seguire gli sviluppi della musica rock nel mondo, era Radio Luxembourg. Negli anni '60 in Jugoslavia, fu concesso ad artisti inglesi la possibilit\u00e0 di esibirsi in concerto in Jugoslavia, ad esempio i The Searchers, e i The Hollies. Tale concessione fu reciproca, anche diversi musicisti jugoslavi suonarono in Europa, soprattutto Italia e Austria.\nIn questo periodo emersero anche numerosi gruppi, denominati, VIS, essenzialmente emulazione del fenomeno beat, ispirati dagli allora popolari Cliff Richard e dagli The Shadows, dei quali ricalcavano ostentatamente il \"look\". Bijele Strijele e i Siluete, i primi croati e i secondi serbi, si formarono entrambi nel 1961. I croati Crveni Koralji, formati nel 1962, vinsero per ben tre volte il premio quale migliore band sulla rivista \"Ritam\". Meno famosi era invece i serbi Zlatni Decaci, e i croati Delfin, anch'essi formatisi nel 1962. Nel 1963 a Belgrado si formano i Samonikli e i Crni Biseri. A Skopje i pi\u00f9 popolari furono i Bisbez, considerati \"i Beatles della Macedonia\", formati sulle ceneri di altri due misconosciuti gruppi, i \"Biseri e i Bezimeni\".\nA met\u00e0 anni '60 molti gruppi come i D\u017eentlmeni,i Roboti e una aggiornata line-up dei Siluete erano influenzati dal rhythm and blues e dai gruppi pop internazionali. Iniziarono ad emergere anche gruppi di ispirazione Mod. I gruppi popolari a livello internazionale come The Animals, The Byrds, The Monkees, The Kinks, The Who, Manfred Man ed altri. Il garage rock, oggi noto anche come proto-punk, divenne popolare. Il leader dei Siluete, Zoran Miscevic, divenne per gli jugoslavi, un'icona, creando scalpore per i suoi atteggiamenti sul palco, trasgressivi, e per il \"look\" dai capelli lunghi. Il loro maggiore rivale, il gruppo Elipse si distingueva dagli altri, grazie soprattutto al loro cantante, lo studente congolese Edi Dekeng, in grado di influenzare il gruppo attraverso la musica soul.\nLa cantante croata Tereza Kesovija rappresent\u00f2 Monaco durate l'Eurovision Song Contest del 1966.\nUno delle formazioni pi\u00f9 influenti fra i vari gruppi jugoslavi furono i bosniaci Indexi. Il gruppo nasce a Sarajevo nel 1962, e che per anni eseguirono esclusivamente cover, finch\u00e9 nel 1967 non iniziarono a comporre brani originali.. Erano influenzati principalmente dagli \"The Shadows\" e dai pluri-imitati The Beatles, di cui cercavano di ricalcare le orme. Si emanciparono poi verso sonorit\u00e0 pi\u00f9 psichedeliche, ricordati come il primo, o uno dei primi, gruppi rock jugoslavi ad aver prodotto qualche brano che avesse anche qualche elemento originale, rendendo la loro musica qualcosa di pi\u00f9 che una copia.\nKornelije Kova\u010d, il tastierista degli Indexi lasci\u00f2 lo storico gruppo nel 1968 formando a Belgrado, e nello stesso anno, un altro importante gruppo, i Grupa 220. Collaborava con loro agli esordi Piko Stan\u010di\u0107 che si rivel\u00f2 uno dei pi\u00f9 importanti musicisti, produttori e arrangiatori in tutta scena jugoslava.\nUn altro importante gruppo del tempo furono gli Ambasadori. Zdravko \u010coli\u0107 militava sia negli Ambasadori che nei Korni Grupa. In seguito Zdravko \u010coli\u0107 inizis una carriera solista che lo condusse al successo. Fra i pi\u00f9 noti cantanti pop del periodo troviamo, Boba Stefanovi\u0107 e la vocalist Josipa Lisac.\nIl noto musical rock, Hair, opera di controcultura hippy scritta da \"James Rad\"o e Gerome Ragni, dopo il debutto nel 1967 in America fu oggetto di diverse rappresentazioni in Europa, in Sud America, in Israele e in Giappone. La prima rappresentazione del musical in un paese comunista avvenne nella Jugoslavia. Ragni, presente alla rappresentazione dell'opera a Belgrado, ne fu entusiasta.\nIn Jugoslavia venivano organizzati molti festival di musica pop e rock, in cui la qualit\u00e0 della proposte musicali non erano di molto inferiori alle varie edizioni del pi\u00f9 blasonato Eurovision Song Contests. Fra i pi\u00f9 importanti festival troviamo: i Sloveni, Slovenska popevka e Festival nare\u010dnih popevk, i Croati, Splitski Festival e Opatija Festival, il Serbo Beogradsko prole\u0107e a Belgrado, Il Macedone Skopje Fest, e il Bosniaco, Va\u0161 \u0161lager Sezone.\nAkusti\u010dari(1968 - 1975).\nIl 1968 fu caratterizzato dalle proteste giovanili che si diffusero a macchia d'olio in larga gran parte del mondo, incluse diverse citt\u00e0 jugoslave. Come in altri paesi le proteste furono innescati da motivi apparentemente futili. Il 2 giugno 1968 molti studenti volevano partecipare ad un concerto oramai esaurito. L'eccessiva e dura risposta da parte della polizia innesc\u00f2 l'indignazione generale. L'Universit\u00e0 di Belgrado venne occupata e rinominata dagli studenti come \"Red Karl Marx University\". La risposta da parte della reggenza dittatoriale di Tito fu di assoluta repressione.\nSotto l'influenza di celebrit\u00e0 come Bob Dylan e Joan Baez, molti giovani jugoslavi imbracciarono la chitarra e si definirono \"akusti\u010dari\", o suonatori di musica acustica, contrariamente agli altri impegnati a suonare \"elektri\u010dari\", musica elettrica.\nQuesta modifica nello stile, ha portato alla nascita di un movimento folk-singer jugoslavo, di cui, uno dei primi e pi\u00f9 importanti era rappresentato da Ivica Percl, gi\u00e0 nei Roboti, \"armato\" di chitarra acustica e armonica a bocca, secondo la migliore tradizione americana, unendo la sua attivit\u00e0 di musicista a quella di contestatore pacifista.\nLa musica jugoslava venne anche caratterizzata dalla presenza di cantautori, che tendevano ad enfatizzare le loro poesie sugli sfondi musicali, in genere utilizzando o una chitarra acustica o un piano. Alcuni di loro vennero anche influenzati dalla chanson francese o dal folk rock.\nArsen Dedi\u0107 fu uno dei primi acclamati cantautori croati, la cui carriera inizi\u00f2 negli anni '60. Divenne popolare principalmente nella sua terra, mentre nel resto della Jugoslavia venne apprezzato prevalentemente dalle fasce dei meno giovani.\nUn altro importante artista fu \u0110or\u0111e Bala\u0161evi\u0107 nato nella regione autonoma serba della Vojvodina, precisamente a Novi Sad. La sua carriera inizia negli anni '70 come membro degli \u017detva e dei Rani Mraz, prima di iniziare una carriera solista, all'inizio all'insegna di un rock acustico e dopo sempre pi\u00f9 influenzato da elementi pop e di originali elementi della musica autocona della Vojvodina, e di ballate cariche di melanconia. Da Sarajevo invece, giunse la pi\u00f9 importante cantante del periodo, Jadranka Stojakovi\u0107 nota per aver cantato per la sua nazione durante le Olimpiadi invernali del 1984 in Bosnia.. Da 1988 si \u00e8 trasferita in Giappone. Dalla Slovenia, noto soprattutto per le sue liriche socialmente impegnate, arriva, Marko Brecelj, gi\u00e0 membro dei Buldo\u017eer.\nDisco-music (1973 - 1980).\nLa musica disco, che ha influenzato il mondo intero in quel periodo, non risparmi\u00f2 neanche la Jugoslavia.\nGruppi noti solo localmente come i Mirzino Jato, vennero indubbiamente influenzati dai pi\u00f9 noti Boney M., seppur nella loro musica trovi spazio un uso caratteristico dei cori tipici delle regioni balcaniche. I Boney M. erano molto famosi in Jugoslavia, grazie al gossip sulla vita privita del loro front-man Bobby Farrel che spos\u00f2 una donna macedone, \"\u0160uto Orizari\".\nZdravko \u010coli\u0107 fu uno degli autori pi\u00f9 rappresentativi della disco jugoslava, reso noto grazie ad uno storico concerto a Belgrado del 5 settembre 1978 allo stadio Marakana al quale parteciparono 60 000 persone. Al concerto parteciparono anche diversi artisti della allora Germania Est.Uno dei pi\u00f9 noti brani dance del periodo era il tema ideato da Dado Topi\u0107 per l'apertura del film \"Nacionalna klasa\", del 1979, con Dragan Nikoli\u0107 nel ruolo di protagonista.\nHard Rock (1977 - 1983).\nI Gordi, attivi sin dal 1977, sono stati una delle prime band jugoslave di Heavy metal ricordati come i pionieri del genere.\nIl gruppo Riblja \u010corba, si fece conoscere per le loro liriche provocanti e le attitudini politicamente scorrette del loro frontman Bora \u0110or\u0111evi\u0107, diventando presto uno dei pi\u00f9 importanti gruppi jugoslavi e del rock serbo di sempre. Il batterista dei Riblja \u010corba, Vicko Milatovi\u0107, form\u00f2 la band heavy metalm\u00ec, Warriors, con la quale si spost\u00f2 in Canada, pubblicando successivamente un album per il mercato estero.\nUn altro importante gruppo furono i Divlje Jagode da Biha\u0107, il cui chitarrista Sead \"Zele\" Lipova\u010da ebbe una breve carriera internazionale nel 1987 sotto lo pseudonimo di Wild Strawberries.\nUn altro importante gruppo bosniaco furono i Vatreni Poljubac capitanati da Mili\u0107 Vuka\u0161inovi\u0107, gi\u00e0 membro dei Bijelo Dugme.\nAltre note metal band, Hard rock e Heavy metal includono, dalla Serbia, i Generacija 5, i Rok Ma\u0161ina, i Kerber e i Griva. Dalla Croazia gli Osmi Putnik e i Crna Udovica, scioltisi dopo il conflitto e confluiti in altri gruppi o progetti solisti . Dalla Slovenia i Pomaran\u010da. Dalla Macedonia, i Concorde. Nel glam-rock si distinsero invece i Karizma e i Osvaja\u010di.\nNovi Val (1976 - 1988).\nNovi Val in bosniaco, croato e sloveno, detto anche Novi Talas in serbo, e scritto anche \u041d\u043e\u0432\u0438 \u0442\u0430\u043b\u0430\u0441 in cirillico-serbo, o \u041d\u043e\u0432\u0438 \u0431\u0440\u0430\u043d, Novi Bran in macedone \u00e8 la traduzione letterale di New Wave. \u00c8 un termine postumo, coniato dalla critica del settore per individuare il fenomeno della New Wave jugoslavo, per cui ha un significato leggeremente diverso rispetto all'uso del termine utilizzato in Europa e in America, accomunando, di comodo, oltre al punk e alla new wave stessa, anche il post-punk, il garage, e talvolta il pi\u00f9 convenzionale rock anni '80 pi\u00f9.\nIl Punk rock jugoslavo.\nIl Punk rock in Jugoslavia emerse verso la fine del decennio, per imitazione di gruppi inglesi e statunitensi, principalmente i Sex Pistols e i The Clash, ma anche influenzato dal proto-punk di band come MC5, New York Dolls.\nIn concomitanza dell'evolversi della scena, nella consueta estetica punk, iniziarono a fiorire delle DIY punkzine, come ad esempio la Bolji \u017eivot.\nI gruppi punk in Jugoslavia furono i primi gruppi punk nati in uno stato socialista.\nTra i primi gruppi troviamo a Lubiana gli sloveni Pankrti formati nel 1977 e a Fiume i croati Paraf. I primi concerti del gruppo sloveno furono interrotti, e i membri del gruppo convocati e interrogati dalle autorit\u00e0 comuniste sulle intenzioni comunicative del loro spettacolo. Tuttavia la SKOJ cio\u00e8 la giovent\u00f9 comunista del partito, nonch\u00e9 organo del regime, si fece promotrice ed organizzatrice dei primi concerti del gruppo.\nQuesto fatto \u00e8 singolare, e mostra come in Jugoslavia, non c'era una distinzione netta tra la cultura underground e il rock socialmente accettato.\nVerso la fine degli anni '70 e gli inizi degli anni '80 a Belgrado si formarono: gli Urbana Gerila, i Radni\u010dka Kontrola e molti altri gruppi.\nLe sfaccettature della Novi Val.\nIl movimento della New Wave, con tutti i differenti stili che la compongono, come Punk rock, Ska, Raggae, Two Tone, Power pop, Mod Revival, ecc, era promosso in Jugoslavia attraverso la riviste di Zagabria, Polet e da Belgrado, la rivista D\u017euboks nonch\u00e9 da programmi televisivi come Rokenroler, noto per i video clip. Gruppi new wave, o per meglio dire, novi val jugoslavi erano \u0160arlo Akrobata, Idoli, Azra, Elektri\u010dni Orgazam, Haustor, Film, Laboratorija Zvuka, La\u010dni Franz, Cilindar e molti altri, oggi considerati leggendari.\nAgli inizi degli anni '80 questi gruppi tentarono una vera e propria sperimentazione. Du\u0161an Koji\u0107-Koja, bassista dei \u0160arlo Akrobata form\u00f2 i Disciplina Ki\u010dme, un interessante miscela di punk rock, funk, jazz e hiphop. Il gruppo ebbe anche un discreto successo internazionale, passando su MTV.\nZoran Kosti\u0107-Cane, il cantante dei Radni\u010dka Kontrola, form\u00f2 i Partibrejkers, un gruppo dal suono retr\u00f2 garage rock.\nI gruppi, Idoli, Prljavo Kazali\u0161te e Film, poi uniti come Jura Stubli\u0107 i Film, abbracciarono lo stile pop-rock, raggiungendo un discreto successo. La band Azra si spost\u00f2 gradualmente verso un rock dalle sonorit\u00e0 pi\u00f9 convenzionali. Il loro cantante, Johnny \u0160tuli\u0107 inizi\u00f2 spettacoli in cui fondeva musica e poesia. Gli Elektri\u010dni Orgazam attraversarono una fase psichedelica, ed infine si concentrarono su sonorit\u00e0 ispirate al rock degli anni '60.\nFigura di spicco della dance pop fu invece Oliver Mandi\u0107, che, attraverso il suo look androgino, scandalizzava il pubblico, atteggiamento tipico dei gruppi pop elettronici del periodo.\nUn membro dei Riblja \u010dorba, Mom\u010dilo Bajagi\u0107 Bajaga, form\u00f2 i Bajaga i Instruktori. Dopo, Dejan Cuki\u0107, uno dei membri degli Instruktori lasci\u00f2 il gruppo e inizi\u00f2 una proficua carriera solista.\nAltri gruppi pop del periodo furono, da Spalato, in Croazia, i veterani Novi Fosili e i Magazin, caratterizzati entrambi da una vocalist donna.\nL'immagine della musica pop jugoslava nel 1983 \u00e8 segnato dal cantante Danijel Popovi\u0107 che partecip\u00f2 all'Eurovision Song Contest a Monaco diventando noto e apprezzato in larga parte dell'Europa.\nAlcuni duetti noti del periodo fu \"Principeza\" fra Dado Topi\u0107 e la macedone Sla\u0111ana Milo\u0161evi\u0107 e \"Jabuke i vino\" fra \u017deljko Bebek e Zana Nimani.\nZana Nimani \u00e8 un importante rappresentante della minoranza albanese nella federazione. Originariamente cantante del gruppo Zana, inizi\u00f2 poi una carriera solista.\nLa trasmissione televisiva pi\u00f9 nota del periodo fu \"Hit meseca\", traducibile come il tormentone del mese, sorta di versione jugoslava del pi\u00f9 noto, \"Top of the Pops\". Riviste popolari fra i giovani furono la ITD, della quale esisteva anche una versione, in un formato pi\u00f9 grande, chiamata Super ITD, la rivista Rock, e la gi\u00e0 citata D\u017euboks.\nIl gruppo punk Pekin\u0161ka Patka vir\u00f2 verso uno stile post-punk dai suoni dark, e, dopo l'acclamato album del 1981, \"Strah od monotonije\" si sciolse. Altre importanti gruppi come i Paraf, abbracciarono i suoni psichedelici con l'album del 1982, \"Izleti\" inaspriti da elementi post-punk. Gli Elektri\u010dni Orgazam, dalle sonorit\u00e0 simili, si fecero conoscere con il loro album del 1982, \"Li\u0161\u0107e prekriva Lisabon\".\nMilan Mladenovi\u0107, chitarrista dei \u0160arlo Akrobata, nel 1982 forma il gruppo degli Ekatarina Velika, noti anche come EKV. Inizialmente chiamati Katarina II. Il gruppo \u00e8 ricordato per le sue liriche depressive e un suono intellettuale, tipiche del post-punk. Alcuni membri del gruppo, fra cui il bassista Bojan Pe\u010dar, formeranno i Via Talas mentre il batterista Sr\u0111an Todorovi\u0107, inizia la carriera di attore cinematografico. La tastierista Margita Stefanovi\u0107-Magi e il front-man Milan Mladenovi\u0107 raggiunsero lo status di icone all'interno del rock jugoslavo. Sfortunatamente, ambedue sono scomparsi prematuramente.\nI Beograd, gruppo che omaggiava la propria natia citt\u00e0 di Belgrado sin dal nome, gli sloveni Videosex capeggiati da Anja Rupel, il duo croato Denis &amp; Denis, la cui cantante Marina Perazi\u0107 inizi\u00f2 poi una carriera solista, Laki Pinvini, D'Boys capeggiato da Pe\u0111a D' Boy, i macedoni Bastion, furono i nomi di maggiore spicco della scena synth-pop jugoslava.\nIspirati dai Roxy Music e dai Japan, i Dorian Gray e i Boa, entrambi i gruppi da Zagabria, tentarono, ma per poco tempo, lo stile dell'art-rock. Il leader dei Dorian Gray, Massimo Savi\u0107, inizia poi una carriera solista mentre i Boa, attivi dagli anni '70, si convertono alla moda del New Romantic, strada gi\u00e0 battuta dai serbi Jakarta. Nel 1990 i Boa aprirono un concerto di David Bowie allo stadio Maksimir.\nNovi Primitivizam (1981 - 1991).\nLa repubblica socialista della Bosnia Herzegovina non tenne il passo delle Novi Val croate e Serba. Le diverse influenze incubate negli anni, esplosero agli inizi degli anni '80 a Serajevo, con il movimento dei Novi Primitivizam, ed in particolare dal quartiere di \"Ko\u0161evo\". Il movimento era identificato con i Zabranjeno Pu\u0161enje, e gli Elvis J. Kurtovi\u0107 &amp; His Meteors bands. Il gruppo fu l'incubatroce di diverse e importanti personalit\u00e0, fra cui Elvis J. Kurtovi\u0107, dr. Nele Karajli\u0107, Rizo Petranovi\u0107, Mr. Sejo Sexon, Malkolm Muharem, Dra\u017een Ri\u010dl, Branko \"\u0110uro\" \u0110uri\u0107, Boris \u0160iber, Zenit \u0110ozi\u0107, e molti altri.\nNato inizialmente come segmento del programma radio di Boro Konti\u0107, Primus su Radio Sarajevo \"Top Lista Nadrealista\" riscosse un notevole successo e nel 1984 approd\u00f2 in televisione. Gli sketch satirici, a cui presero parte diversi musicisti fra cui Elvis J. Kurtovi\u0107, Sejo Sexon, Rambo Amadeus, Bora \u010corba, Davor Gobac, Sa\u0161a Lo\u0161i\u0107, Dino Merlin, sembrano profetizzare la tragedia imminente della Jugoslavia. Il gruppo ha acquisito grande popolarit\u00e0 in Bosnia, grazie ad una nuova estetica, diretta proiezione della cultura di strada. L'approccio artistico del Novi Primitivizam era soprattutto ironico, basato sulla comune radice del sottobosco culturale del popolo bosniaco.\nNeue Slowenische Kunst(1984 - 1991).\nPer la sua posizione geografica la Slovenia era lo stato della jugoslavo pi\u00f9 occidentalizzato. Era molto pi\u00f9 facile per i musicisti di questa nazione, non solo ricevere informazioni sulle novit\u00e0 nel panorama musicale europeo, ma anche visitare direttamente la vicina Italia o Austria.\nFondato nel 1984 il movimento Neue Slowenische Kunst seguiva un'estetica simile alla scena industrial, ostentando simboli e icone totalitariste. Sin dal nome, volutamente tedesco, si richiamava alla memoria le difficili relazioni tra la Germania e la Slovenia occupata dai nazisti durante la seconda guerra mondiale.\nLe figure pi\u00f9 conosciute del movimento sono per\u00f2 il gruppo musicale Laibach fondati gi\u00e0 nel 1980 nella piccola citt\u00e0 di Trbovlje. Dopo diverse audiocassette autoprodotte, divennero celebri nel 1985 con l'album \"\"Nova Akropola\" uscito per la Red Cherry, in cui mostravano un sapiente uso di elementi industrial, jazz, campionamenti di musica classica ed una forte attitudine teatrale che sempre erano stati presenti nella loro carriera. Nel 1999 con la partecipazione di Anja Rupel figurarono su MTV con una funerea cover di \"Across the Universe\"\" dei The Beatles.\nUn altro gruppo importante assimilabile al movimento sono i Borghesia formati nel 1982 a Lubiana, le cui cupe composizioni EBM, sembrano profetizzare la fine della Repubblica Socialista Jugoslava.\nMakedonska Streblja (1983 - 1991).\nNella Repubblica Socialista di Macedonia erano presenti diversi gruppi dalle sonorit\u00e0 post-punk, fra cui Telonauka Sovr\u0161ena e i Mizar entrambi costituiti nel 1983. Dello stesso anno i Padot na Vizantija furono i predecessori di uno dei pi\u00f9 importanti movimenti controculturali della jugoslavia: Makedonska Streljba, che port\u00f2 nella musica punk, influenze folk macedoni e riferimenti alla religione ortodossa orientale. Centrale fonte di ispirazione per questi gruppi, e per il movimento, era la cultura bizantina, di cui la Macedonia era permeata. Il forte background politico e ideologico inteso a sottolineare i distinti valori nazionali e identitari \u00e8 stato considerato come una provocazione secessionista da parte del governo comunista di allora, che praticava una politica volta ad eliminare le differenze culturali delle varie repubbliche per mantenere la coesione della nazione. Pertanto i protagonisti di questa innovazione culturale venivano ostacolati. A differenza del movimento sloveno NSK, proteso verso le avanguardie tecnologiche, i fautori del Makedonska Streljba erano protesi alla ricerca di un lontano passato per trovare ispirazione. Con l'indipendenza della Macedonia, uscita dalla Repubblica Socialista Jugoslava nel 1992, i membri del movimento si sono trovati in una situazione imbarazzante, visti come precursori degli istinti nazionalistici della regione diventarono improvvisamente accettati dal potere di nuova costituzione che non oppose resistenza ai vari revival popolari in corso degli anni '90. In Macedonia al giorno d'oggi, \u00e8 generalmente accettato che il movimento Makedonska Streljba \u00e8 una pietra miliare della cultura moderna del paese.\nLa guerra e le sue conseguenze.\nUn anno dopo l'Eurovision Song Contest tenutosi a Zagabria nella Repubblica Socialista di Croazia, la scena musicale della Repubblica Socialista di Jugoslavia cess\u00f2 di esistere. La repubblica sociale federale collass\u00f2.\nTaj\u010di divenne una delle ultime pop star jugoslave. Prima della disintegrazione del suo paese emigr\u00f2 negli Stati Uniti d'America.\nCon lo scoppio della guerra balcanica, molti musicisti aderirono ad attivit\u00e0 anti-militariste, prima che i vari nazionalisti iniziassero ad attaccare il proprio paese. Nel 1992, il supergruppo serbo Rimtutituki formato dai membri dei Partibrejkers, EKV e Elektri\u010dni Orgazam, produssero una canzone anti-militarista, ma, dato che le autorit\u00e0 non concessero loro di promuoverla negli spettacoli, improvvisarono una performance itinerante su un camion per le vie di Belgrado.\nDurante la guerra d'indipendenza croata, diversi musicisti presero parte a progetti come le compilation anti-militariste \"Moja Domovina\" e \"Rock za Hrvatsku\". Tuttavia, altri artisti dello yugorock come Riblja \u010corba usarono la loro musica come megafono per proclami nazionalisti.\nLe scene locali nei paesi indipendenti che sono emersi dopo la dissoluzione della Jugoslavia continuarono ad esistere, anche se alcuni protagonisti del mondo musicale avevano duramente sofferto durante la guerra. La scena musicale continu\u00f2 persino nei rifugi durante l'assedio di Sarajevo e un importante raccolta che documenta il rock della capitale dell'attuale Bosnia ed Erzegovina sotto assedio \u00e8 \"Radio Zid Sarajevo, Stichting Popmuziek Nederland\" pubblicata nel 1995.\nAntologie e documentari.\nAntologie.\n\"La prima ondata punk dalla RSF di Jugoslavia. Copre il periodo '78-'80. Comprende artisti come Pankrti, Paraf, Prljavo kazali\u0161te, Termiti ed altri.\"\n\"Prima importante raccolta di musica punk e new wave, con Radni\u010dka Kontrola, Bezobrazno Zeleno, Profili Profili, Defektno Efektni, Urbana Gerila ed altri.\"\n\"Seconda testimonianza della New Wave Jugoslava, con artisti come \u0160arlo Akrobata, Idoli e Elektri\u010dni Orgazam.\"\n\"Antologia dedicata alle sonorit\u00e0 meno spigolose della Novi Val, con Aerodrom, Laboratorija Zvuka ed altri.\"\n\"Raccolta dei migliori singoli di note band new wave jugoslave.\"\n\"Utilissima retrospettiva in dieci volumi sullo yugorock realizzata dai critici musicali serbi Bogoljub Mijatovi\u0107 e Peca Popovi\u0107.\"\nDocumentari.\n\"nostalgica autobiografia di Mirkovi\u0107, che fotografa l'emergere del Novi Val in Jugoslavia. Il film contiene rari spezzoni di concerti di gruppi del periodo.\"\n\"documentario sul movimento sloveno Neue Slowenische Kunst\"\nCollegamenti esterni.\n\"si segnala inoltre che sul sito di Osservatorio Balcani sono disponibili, in italiano, diversi articoli e interviste dedicate al tema.\""}
{"id": "4174535", "revid": "28592", "url": "https://it.wikipedia.org/wiki?curid=4174535", "title": "Chiesa di San Francesco (Rivarolo)", "text": ""}
{"id": "4174537", "revid": "3831", "url": "https://it.wikipedia.org/wiki?curid=4174537", "title": "Bant Singer", "text": ""}
{"id": "4174539", "revid": "228587", "url": "https://it.wikipedia.org/wiki?curid=4174539", "title": "Austreg\u00e9silo de Athayde", "text": "Laureato in Giurisprudenza, inizi\u00f2 a lavorare nella \"Di\u00e1rios Associados\" di Assis Chateaubriand come giornalista, diventandone successivamente dirigente. Assunse nel 1924 la direzione di \"O Jornal\", il principale quotidiano del gruppo.\nFu eletto membro della Accademia Brasiliana delle Lettere il 9 agosto 1951, occupando l'ottava poltrona. Dal 1959 al 1993, fu presidente dell'Accademia (a oggi il pi\u00f9 longevo)."}
{"id": "4174558", "revid": "287204", "url": "https://it.wikipedia.org/wiki?curid=4174558", "title": "Shane Vereen", "text": "Carriera professionistica.\nNew England Patriots.\nVereen fu scelto nel corso del secondo giro del Draft 2011 dai New England Patriots. Nella sua stagione da rookie disput\u00f2 cinque partite, nessuna delle quali come titolare, segnando un touchdown su una corsa da 4 yard il 21 novembre nella vittoria 34-3 contro i Kansas City Chiefs.\nNella settimana 8 della stagione 2012, i Patriots vinsero nettamente contro i St. Louis Rams nella cornice speciale dello Wembley Stadium a Londra con Vereen che segn\u00f2 il secondo touchdown della carriera.\nDopo aver segnato cinque touchdown totali in tutta la carriera, nel divisional round dei playoff Vereen ne segn\u00f2 tre (uno su corsa e due su ricezione) coi Patriots che batterono facilmente gli Houston Texans. Shane divenne il terzo giocatore nella storia dei Patriots a segnare tre TD in una gara di playoff dopo Curtis Martin e Rob Gronkowski.\nNella prima gara della stagione 2013, Vereen guid\u00f2 i Patriots con 101 yard corse nella vittoria sui Buffalo Bills. Il primo touchdown lo segn\u00f2 nella vittoria in rimonta della settimana 14 sui Cleveland Browns.\nVereen apr\u00ec la stagione 2014 segnando un touchdown contro i Dolphins ma a sorpresa i Patriots uscirono battuti. Nella settimana 7 per la prima volta segn\u00f2 due touchdown su ricezione nella stessa partita, nella vittoria della gara del gioved\u00ec notte sui Jets.\nNew York Giants.\nIl 10 marzo 2015, Vereen firm\u00f2 coi New York Giants. Nella prima stagione con la nuova maglia corse i nuovi primati personali di yard (495) e touchdown (4). Il 27 settembre 2016 fu inserito in lista infortunati per un infortunio al tricipite. Torn\u00f2 nel roster attivo il 10 dicembre prima di una gara coi Cowboys ma dieci giorni dopo si infortun\u00f2 nuovamente al tricipite, chiudendo la sua stagione."}
{"id": "4174559", "revid": "3115", "url": "https://it.wikipedia.org/wiki?curid=4174559", "title": "Jos\u00e9 \u00c1rbol y Bonilla", "text": "Biografia.\nFiglio di don Francisco \u00c1rbol y Bonilla e di Maria de Jes\u00fas Carrillo, Jos\u00e9 frequent\u00f2 a Zacatecas l'Instituto Literario de Garc\u00eda, dove nel 1873 consegu\u00ec il titolo di geometra.\nIn seguito studi\u00f2 ingegneria civile a Citt\u00e0 del Messico, dove divenne il pupillo dell'astronomo Francisco D\u00edaz Covarrubian, che lo introdusse allo studio della meteorologia e gli insegn\u00f2 ad usare gli strumenti astronomici.\nRitorn\u00f2 a Zacatecas nel 1876 ed entr\u00f2 a far parte dei professori dell'Instituto de Ciencias. Si dedic\u00f2 alla progettazione e costruzione della ferrovia Zacatecas-Guadalupe e prese parte alla fondazione dell'Osservatorio meteorologico di Cerro de la Bufa, di cui divenne direttore. L'osservatorio era dotato di un telescopio, con cui Bonilla condusse osservazioni che registr\u00f2 regolarmente. Si rec\u00f2 negli USA, in Inghilterra, Francia e Belgio con l'obiettivo di acquistare macchinari tessili per l\"'Hospicio de ni\u00f1os de Guadalupe\", apparecchi per la telegrafia e telefonia che furono utilizzati per diverso tempo nella regione di Zacatecas e strumenti scientifici che don\u00f2 per le cattedre di chimica e fisica dell'Instituto de Ciencias; attualmente questi strumenti fanno parte del Museo Universitario di Scienze dell'Universidad Aut\u00f3noma de Zacatecas.\nNel 1911 fu nominato rettore della Escuela Nacional de Artes y Oficios a Citt\u00e0 del Messico.\nMor\u00ec nel 1920 a Citt\u00e0 del Messico.\nL'osservazione solare del 1883.\nIl 12 agosto 1883 Bonilla stava osservando a Zacatecas l'attivit\u00e0 delle macchie solari e vide passare davanti al Sole parecchi oggetti scuri non identificati; l'astronomo riusc\u00ec a scattare parecchie foto del fenomeno.\nLe foto di Bonilla vengono spesso citate in ufologia come le prime foto di UFO della storia e vengono interpretate dagli ufologi come veicoli spaziali extraterrestri o come un mistero non risolto.\nDal punto di vista scientifico, gli oggetti osservati da Bonilla sono stati interpretati come insetti, uccelli migratori o polveri provenienti da un'eruzione vulcanica. Nuove ricerche condotte dall'Universitad Nacional Aut\u00f3noma de M\u00e9xico ipotizzano che tali oggetti potrebbero essere stati i frammenti di una cometa."}
{"id": "4174560", "revid": "767487", "url": "https://it.wikipedia.org/wiki?curid=4174560", "title": "G2 - Mortal Conquest", "text": "G2 - Mortal Conquest \u00e8 un film del 1999 diretto da Nick Rotundo, con protagonista Daniel Bernhardt."}
{"id": "4174561", "revid": "1917960", "url": "https://it.wikipedia.org/wiki?curid=4174561", "title": "Lazio Style Channel", "text": "Lazio Style Channel \u00e8 un canale televisivo tematico dedicato alla squadra di calcio italiana Lazio, nonch\u00e9 a tutta la Polisportiva biancoceleste.\n\u00c8 il sesto canale tematico italiano interamente dedicato ad una squadra di calcio, dopo Milan TV, Inter TV, Roma TV, Juventus TV ed Udinese TV.\nStoria.\nLazio Style Channel nasce il 2 settembre 2012 come \"Option\" al numero 233 della piattaforma televisiva a pagamento Sky Italia: per vedere il canale, infatti, \u00e8 necessario pagare un importo aggiuntivo sul prezzo dell'abbonamento alla pay TV.\nLa sede del canale \u00e8 situata all'interno del Centro sportivo di Formello.\nDiretto da Stefano De Martino, all'epoca del lancio responsabile della comunicazione della S.S. Lazio, il canale offre nel suo palinsesto interviste esclusive all'allenatore e ai giocatori biancocelesti, la radiocronaca di tutte le partite amichevoli ed ufficiali della squadra (Serie A, Coppa Italia e competizioni UEFA) e tutti gli allenamenti in diretta dal Centro sportivo di Formello.\nLe partite della Lazio, trasmesse in diretta, vengono commentate da Luigi Sinibaldi, coadiuvato da alcuni ex calciatori biancocelesti."}
{"id": "4174566", "revid": "610351", "url": "https://it.wikipedia.org/wiki?curid=4174566", "title": "Vota la voce 1983", "text": "L'11\u00aa edizione di Vota la voce \u00e8 andata in onda su Canale 5 da Piazza Maggiore a Bologna in due serate il 22 e il 29 settembre del 1983.\nConduttori furono Claudio Cecchetto e Ramona Dell'Abate.\nVincitori dell'edizione furono: Lucio Dalla (miglior cantante maschile), Nada (miglior cantante femminile), Matia Bazar (miglior gruppo), Scialpi, Gruppo Italiano e Righeira (ex aequo miglior rivelazione), Miguel Bos\u00e9 (miglior cantante straniero)."}
{"id": "4174568", "revid": "287204", "url": "https://it.wikipedia.org/wiki?curid=4174568", "title": "Provincia di Leon", "text": ""}
{"id": "4174569", "revid": "28592", "url": "https://it.wikipedia.org/wiki?curid=4174569", "title": "Oratorio di San Sebastiano (Fontanetto Po)", "text": ""}
{"id": "4174582", "revid": "481666", "url": "https://it.wikipedia.org/wiki?curid=4174582", "title": "Captain Kidd's Priceless Treasure", "text": ""}
{"id": "4174590", "revid": "767487", "url": "https://it.wikipedia.org/wiki?curid=4174590", "title": "Akhet", "text": "La parola in egiziano antico Akhet corrisponde sia a un geroglifico sia a una stagione dell'Antico Egitto.\nI due utilizzi della parola \"akhet\" sono di seguito illustrati:"}
{"id": "4174592", "revid": "1505830", "url": "https://it.wikipedia.org/wiki?curid=4174592", "title": "Ann Coulter", "text": "Collabora con numerosi giornali e canali televisivi statunitensi, \u00e8 autrice di vari best seller ed \u00e8 spesso ospite fissa di talk-show e dibattiti televisivi. \u00c8 nota per le sue opinioni conservatrici e il suo stile aggressivo, provocatorio e polemico, oltre che apertamente razzista, ricco di salacit\u00e0 e di esagerazioni letterarie.\nHa pubblicato sei best seller, nei quali critica duramente i progressisti statunitensi e il Partito Democratico. La Coulter scrive anche come opinionista per diverse testate giornalistiche statunitensi. I suoi articoli pi\u00f9 recenti vengono pubblicati ogni gioved\u00ec sul suo sito ufficiale.\nBiografia.\nAnn Hart Coulter \u00e8 nata nel 1961 a New York City da John Vincent Coulter (1926-2008), agente dell'FBI di una famiglia cattolica della classe operaia, e Nell Husbands Coulter (nata Martin; 1928-2009). L'ascendenza della madre di Coulter \u00e8 stata fatta risalire a un gruppo di coloni puritani nella colonia di Plymouth, in America britannica, arrivando sul Grifone con Thomas Hooker nel 1633. La famiglia di suo padre era formata da immigrati cattolici irlandesi e tedeschi che arrivarono in America nel XIX secolo. Gli antenati irlandesi di suo padre emigrarono durante la carestia e divennero operai di navi, muratori, falegnami. Ha due fratelli maggiori: James, un contabile, e John, un avvocato.\nIn seguito la sua famiglia si trasfer\u00ec a New Canaan, nel Connecticut, dove Coulter e i suoi due fratelli crebbero. Coulter si diplom\u00f2 alla New Canaan High School nel 1980. Mentre frequentava la Cornell University, Coulter aiut\u00f2 a fondare \"The Cornell Review\". Si \u00e8 laureata con lode alla Cornell nel 1984 in storia e ha conseguito il dottorato in giurisprudenza presso la University of Michigan Law School nel 1988, dove \u00e8 stata redattrice del \"Michigan Law Review\". Nel Michigan, Coulter \u00e8 stata presidente della sezione locale della Federalist Society e si \u00e8 formata al National Journalism Center.\nLa sua data di nascita - e quindi anche la sua et\u00e0 - \u00e8 stata oggetto di dibattito nel 2002. In quell'anno la Coulter sostenne di non aver ancora compiuto 40 anni; tuttavia il giornalista del \"Washington Post\" Lloyd Grove scorpr\u00ec che era registrata presso l'ufficio elettorale di New Canaan, Connecticut, in tempo utile per poter votare alle elezioni presidenziali del 1980, anno in cui doveva essere necessariamente almeno 18enne. Qualche anno dopo le venne rilasciata una patente di guida che indicava come data di nascita l'8 dicembre 1963; Coulter non ha confermato nessuna della due date, invocando la privacy sulla sua et\u00e0.\nVita privata.\nCoulter \u00e8 stata fidanzata diverse volte, ma non si \u00e8 mai sposata e non ha figli. Ha frequentato il fondatore ed editore di Spin, Bob Guccione Jr., e lo scrittore conservatore Dinesh D'Souza. Nell'ottobre 2007, ha iniziato a frequentare Andrew Stein, l'ex presidente del Consiglio comunale di New York, un liberaldemocratico. Alla domanda sulla relazione, Stein ha detto al New York Post: \"Ha attaccato molti dei miei amici, ma cosa posso dire, gli opposti si attraggono!\" Il 7 gennaio 2008, tuttavia, Stein ha detto al New York Post che la relazione era finita, citando differenze inconciliabili. Kellyanne Conway, che si riferisce a Coulter come amica, ha detto alla rivista New York nel 2017 che Coulter \"ha iniziato a frequentare la sua guardia di sicurezza probabilmente dieci anni fa perch\u00e9 non poteva vedere nessun altro\".\nCoulter possiede una casa, acquistata nel 2005, a Palm Beach, in Florida, un condominio a Manhatta ne un appartamento a Los Angeles. Vota a Palm Beach."}
{"id": "4174594", "revid": "298229", "url": "https://it.wikipedia.org/wiki?curid=4174594", "title": "Robert Richards", "text": ""}
{"id": "4174600", "revid": "154326", "url": "https://it.wikipedia.org/wiki?curid=4174600", "title": "Henry Beaufort", "text": ""}
{"id": "4174606", "revid": "2196166", "url": "https://it.wikipedia.org/wiki?curid=4174606", "title": "Abbazia di Santa Maria di Roccamadore", "text": "Labbazia di Santa Maria di Roccamadore era un'abbazia cistercense situata a Tremestieri, frazione del comune di Messina in Sicilia.\nStoria.\nL'abbazia di Santa Maria di Roccamadore fu fondata nel 1193 per volont\u00e0 del normanno Bartolomeo de Luci, conte di Patern\u00f2 e di Butera a Messina in localit\u00e0 Tremestieri .\nIl conte volle intitolare il complesso a Santa Maria di Roccamadore in onore della chiesa francese di Roc-Amadour en Quercy, oggi nel dipartimento del Lot (regione del Midi-Pirenei), meta in epoca altomedievale di numerosi pellegrinaggi.\nL'abbazia venne affidata ai monaci cistercensi di Novara di Sicilia dell'abbazia di Santa Maria, di cui l'abbazia di Roccamadore era figlia nella linea dell'abbazia di Clairvaux. Lo stesso Bartolomeo de Luci, anche signore di Monforte San Giorgio, don\u00f2 al monastero diversi beni tra cui un mulino lungo il torrente Niceto, nel territorio del castello di Monforte.\nNel 1861 l'abbazia pass\u00f2 alla congregazione di San Bernardo. Soppressa per decreto nel XIX secolo, l'abbazia Roccamadore doveva essere ormai completamente abbandonata quando venne distrutta dal terremoto del 1908 che colp\u00ec la Sicilia orientale.\nDell'antico monastero, situato in contrada Roccamotore nella frazione di Tremestieri, oggi in rovina, rimangono solo alcuni resti."}
{"id": "4174607", "revid": "287204", "url": "https://it.wikipedia.org/wiki?curid=4174607", "title": "Jiri Skobla", "text": ""}
{"id": "4174610", "revid": "74801", "url": "https://it.wikipedia.org/wiki?curid=4174610", "title": "Victoriano Ag\u00fceros", "text": "Direttore della rivista \"El imparcial\" (1882) e fondatore de \"El Tiempo\" nel 1883, fu autore del saggio \"Escritores mexicanos contempor\u00e1neos\" (1880)."}
{"id": "4174616", "revid": "830939", "url": "https://it.wikipedia.org/wiki?curid=4174616", "title": "Alfonso de Aguilar", "text": "Era il secondo figlio del V duca di Feria e marchese di Priego Luis Fern\u00e1ndez de C\u00f3rdoba y Enr\u00edquez de Ribera, e di Mariana Fern\u00e1ndez de C\u00f3rdoba.\nBiografia.\nStudi\u00f2 nel Collegio Maggiore di Cuenca a Salamanca e poi nell'Universit\u00e0 della stessa citt\u00e0.\nDivenne canonico nelle cattedrali di Cordova e di Toledo.\nNel 1676 re Carlo II di Spagna lo insign\u00ec dell'Ordine militare di Alc\u00e1ntara creandolo Cavaliere dell'Ordine.\nFu elevato al rango di cardinale presbitero nel concistoro del 1697 da papa Innocenzo XII ma non \u00e8 noto il titolo cardinalizio assegnatogli. Il 5 settembre 1699 fu nominato Inquisitore generale della Spagna, carica che occup\u00f2 tuttavia solo per due settimane."}
{"id": "4174619", "revid": "287204", "url": "https://it.wikipedia.org/wiki?curid=4174619", "title": "Futbola Klubs Jaun\u012bba Daugavpils", "text": "Il Futbola Klubs Jaun\u012bba Daugavpils, storicamente noto come \u0136\u012bmi\u0137is, \u00e8 stata una societ\u00e0 calcistica lettone con sede nella citt\u00e0 di Daugavpils.\nStoria.\nIl club fu fondato negli anni settanta con il nome di \u0136\u012bmi\u0137is; vinse con questa denominazione due campionati sovietici lettoni, nel 1978 e nel 1980, e due Coppe di Lettonia, nel '76 e nel '79.\nNel 1990, fu rinominato Stroitel Daugavpils, mentre nel 1993 Baltnet: con questo nome arriv\u00f2 secondo nella 1. L\u012bga 1993, ottenendo la promozione in Virsl\u012bga; qui, per\u00f2, dopo aver ripreso il nome storico di \u0136\u012bmi\u0137is, arriv\u00f2 ultimo e retrocesse immediatamente.\nDopo la retrocessione cambi\u00f2 ulteriormente nome in Jaun\u012bba, sfiorando la promozione nella 1. L\u012bga 1995, quando giunse terzo. Sfior\u00f2 nuovamente la promozione nel 1998, quando giunse secondo. Rimase in 1. L\u012bga fino al 1999."}
{"id": "4174624", "revid": "6923", "url": "https://it.wikipedia.org/wiki?curid=4174624", "title": "Jos\u00e9 Aguilar", "text": "Si oppose strenuamente alle truppe di Napoleone Bonaparte, attirandole in varie battaglie a Ronda (1810)."}
{"id": "4174630", "revid": "599013", "url": "https://it.wikipedia.org/wiki?curid=4174630", "title": "Milton Campbell", "text": "In carriera \u00e8 stato due volte medaglia d'oro di staffetta 4\u00d7400 metri ai Mondiali indoor."}
{"id": "4174632", "revid": "72396", "url": "https://it.wikipedia.org/wiki?curid=4174632", "title": "Pervomajsk", "text": ""}
{"id": "4174637", "revid": "110157", "url": "https://it.wikipedia.org/wiki?curid=4174637", "title": "Sorbato di sodio", "text": "Il sorbato di sodio \u00e8 il sale di sodio dell'acido sorbico. A temperatura ambiente si presenta come un solido bianco con un odore simile a quello degli idrocarburi.\nProduzione.\nIl sorbato di sodio \u00e8 presente in natura nei frutti del \"Sorbus aucuparia\". Industrialmente, viene principalmente sintetizzato tramite neutralizzazione dell'acido sorbico.\nUso come additivo alimentare.\nNonostante sia codificato come E201, nell'Unione europea il sorbato di sodio non \u00e8 un additivo alimentare autorizzato. \nLa sostanza \u00e8 stata cancellata dalla lista degli additivi autorizzati essendo provato il rischio genotossicit\u00e0"}
{"id": "4174640", "revid": "767487", "url": "https://it.wikipedia.org/wiki?curid=4174640", "title": "Juan Ignacio Aguilar", "text": "Esule in Italia, nel 1754 ristamp\u00f2 l\"'Arte y vocabulario de la lengua Quichua\" con approfondimenti personali."}
{"id": "4174645", "revid": "599013", "url": "https://it.wikipedia.org/wiki?curid=4174645", "title": "Dragan Jakovljevi\u0107", "text": "Carriera.\nClub.\nDurante la sua carriera ha giocato per Igman Konjic, FK Sarajevo, Nantes e Anversa.\nCon il FK Sarajevo ha vinto il Campionato jugoslavo 1984-1985, mentre con l'Anversa ha trionfato in Coppa del Belgio nel 1992, questo successo ha permesso la qualificazione alla Coppa delle Coppe 1992-1993, in cui la squadra ha perso la finale.\nNazionale.\nHa giocato con la Nazionale della Jugoslavia 8 partite, realizzando 3 reti.\nGioca la prima a Smirne il 16 dicembre 1987 contro la Turchia, nella partita vinta 3-2, e gioca l'ultima due anni pi\u00f9 tardi, l'11 ottobre 1989 a Sarajevo, contro la Norvegia (1-0)."}
{"id": "4174646", "revid": "76963", "url": "https://it.wikipedia.org/wiki?curid=4174646", "title": "Enrique de Aguilera y Gamboa", "text": "Fu deputato dal 1871 e senatore dal 1880.\nFu tra i sostenitori del giornale carlista \"El Correo Espa\u00f1ol\"."}
{"id": "4174650", "revid": "1310927", "url": "https://it.wikipedia.org/wiki?curid=4174650", "title": "Omar Esparza", "text": "Carriera.\nProdotto delle giovanili dei Chivas, resta nella squadra di Guadalajara fino al 2012; il 14 dicembre viene ceduto in prestito annuale con diritto di riscatto al San Luis.\nHa disputato il Mondiale Under-20 del 2007 con la Nazionale messicana di categoria."}
{"id": "4174652", "revid": "92723", "url": "https://it.wikipedia.org/wiki?curid=4174652", "title": "Miquel Agust\u00ed", "text": "Fu cappellano dell'Ordine di Malta e priore della chiesa di Santa Maria del Temple di Perpignano. Fu autore dell'opera agronomica \"Llibre dels secrets d'agricultura r\u00fastega i pastoril\" (1617). Uno scritto diviso in 4 differenti libri. Nonostante si tratti di un'importante figura catalana, egli stesso volle che questo libro fosse scritto in castigliano. A questi quattro volumi ne venne aggiunto un quinto."}
{"id": "4174655", "revid": "1652635", "url": "https://it.wikipedia.org/wiki?curid=4174655", "title": "Meic Uilleim", "text": "Il clan di Meic Uilleim (anglicizzato in Mac William) era un clan di origine Gaelica che discendevano da William FitzDuncan (morto nel 1147) a sua volta nipote di Malcolm III di Scozia. Essi furono esclusi dalla linea di successione nel XII secolo da Davide I di Scozia e per questo insorsero in diverse ribellioni volte a rivendicare i loro diritti sul Mormaer di Moray ed anche sul Regno di Scozia.\nL'erede mancato.\nQuando Malcolm III di Scozia mor\u00ec nel 1093 sul trono si successero in rapida successione i suoi figli Duncan II di Scozia, padre di William FitzDuncan, che mor\u00ec nel 1194, poi Alessandro I di Scozia che regn\u00f2 fino al 1124 ed infine Davide I di Scozia. Poich\u00e9 i primi due morirono senza figli William fu riconosciuto come erede legittimo, o quantomeno probabile, tale speranza mor\u00ec per\u00f2 nel 1114 quando nacque Enrico di Scozia figlio di Davide. Enrico mor\u00ec prima del padre, nel 1152, ma a quel punto i sogni di successione di William erano gi\u00e0 infranti poich\u00e9 Enrico aveva comunque generato un erede maschio che sal\u00ec al trono alla morte del nonno Davide nel 1154 con il nome di Malcolm IV di Scozia. Come ricompensa ricevette le terre che erano appartenute al nipote di Lulach di Scozia nel Mormaer di Moray e che ora erano rimaste senza un erede giacch\u00e9 egli era morto nel 1130 mentre combatteva contro l'esercito di Davide I.\nQuando William mor\u00ec nel 1147 le sue terre al sud vennero date al figlio William di Egremont, mentre le propriet\u00e0 del Moray vennero riprese dalla corona. Poco dopo la sua morte, uno dei suoi figli illegittimi, Wimund Vescovo di Skye, si ribell\u00f2 contro Davide per riprendersi le terre di Moray, il risultato fu che egli venne catturato in Cumbria, castrato e accecato.\nA combattere per i diritti della famiglia fu uno degli altri suoi figli Domnall mac Uilleim, l'appoggio che egli ricevette dai Meic Uilleim del Moray pu\u00f2 far supporre che egli fosse il figlio di una delle figlie di Oengus di Moray (il nipote di Lulach) che aveva sposato William. Egli infatti si era sposato diverse volte e non di tutte le sue mogli \u00e8 rimasta traccia.\nDomnall.\nBench\u00e9 sembrasse che Domnall dovesse ricevere il Moray alla morte di William, come s'\u00e8 visto, non avvenne. La data di nascita di Domnall \u00e8 ignota e questo potrebbe far supporre che fosse ancora bambino e per questo Davide I non ritenne saggio affidare due domini tanto distanti geograficamente a qualcuno che non avrebbe potuto governarli. Le prime tracce storiche di Domnall risalgono al 1170 anche se taluni lo ricollegano ai disordini che avvennero nel Moray dieci anni prima sotto il regno di Malcolm IV.\nNel 1179 Guglielmo I di Scozia insieme al fratello David di Scozia, Conte di Huntingdon (1144circa-17 giugno 1219) imbracciarono le armi contro la contea di Ross-shire forse per occuparsi di una rivolta organizzata da Domnall o dai suoi seguaci. Due anni dopo Domnall aveva raccolto un esercito consistente e le attivit\u00e0 regie si focalizzarono sulla regione di Galloway, al sud, e fino a che Lochlann di Galloway (morto il 12 dicembre 1200 non venne ricondotto a ragione, pi\u00f9 con la diplomazia che con i successi militari, la situazione nel Moray e a Ross non pot\u00e9 essere placata.\nIn quel periodo Domnall pare che avesse un buon controllo sul nord, il castello del re di Auldearn e il relativo borgo vennero distrutti e quando il re arriv\u00f2 con l'esercito per fronteggiarlo nel 1187 la questione si risolse in un nulla di fatto.\nL'anno prima Adam, uno dei figli di Domnall, era stato ucciso da M\u00e1el Coluim Conte di Atholl nella chiesa di Cupar e insieme a lui nell'incendio che venne appiccato morirono 58 dei suoi uomini. La presenza di Adam a Cupar, che era una sorta di confine simile nelle funzioni alle Marche gallesi, pu\u00f2 far pensare che Domnall non stesse pi\u00f9 combattendo per il mero controllo di Moray, ma per impossessarsi del trono di Scozia. Tuttavia non tutti ritengono che Adam fosse suo figlio e taluni storici lo ascrivono come appartenente alle fila del clan di MacHeths.\nLe ribellioni fallite.\nIn ogni caso Domnall mor\u00ec poco dopo Adam e i Meic Uilliam scompaiono dalle cronache per un po'. Al loro posto sorse Harald Maddadsson, Conte delle Orcadi che divenne la minaccia principale al regno di Guglielmo I nel nord del paese. Harald mor\u00ec nel 1206 e cinque anni dopo un altro figlio di Domnall, Gofraid mac Domnaill, arriv\u00f2 dall'Irlanda a Ross e l\u00ec diede luogo a una ribellione, Guglielmo and\u00f2 ad affrontare la minaccia, ma quando si arriv\u00f2 alla battaglia perse. Il re dovette quindi tornare al sud lasciando Mael Coluim, Conte di Fife (1204-1228) come luogotenente del Moray, per tutta risposta Gofraid cattur\u00f2 poco dopo uno dei castelli del re dimostrando quanto era ben lungi dall'essere sconfitto.\nAlessandro di Scozia port\u00f2 quindi un'ingente armata al nord seguita da altri uomini speditigli dal padre Guglielmo in cui erano compresi dei mercenari provenienti dal Ducato di Brabante che erano stati mandati da Giovanni d'Inghilterra. Quando le file di Gofraid vennero rotte i suoi seguaci lo abbandonarono e lo tradirono consegnandolo a William Comyn (1163 circa-1233) che era Giudice di Scozia, Gofraid venne catturato e giustiziato per ordine del re.\nNel 1214 Guglielmo mor\u00ec e il figlio Alessandro II di Scozia gli succedette al trono e nelle file dei Meic Uilleim il nuovo capo era Domnall B\u00e1n, fratello del defunto Gofraid che insieme a Cinaed dei MacHeths si lanci\u00f2 in una nuova invasione. Tali progetti furono brutalmente infranti da Fearchar, Conte di Ross che uccise li uccise entrambi, disperse la rivolta e sped\u00ec le loro teste al sovrano. Tutto questo accadeva nel 1215, ma gi\u00e0 tredici anni dopo i Meic Uilleim erano di nuovo attivi sotto la guida di Gille Escoib, probabilmente uno dei nipoti di Domnall. Nel 1228 venne tentata una nuova ribellione, ma anche questa fall\u00ec e Gille venne ucciso e suo figlio, ancora piccolo, venne ucciso fra il 1229 e il 1230."}
{"id": "4174656", "revid": "125686981", "url": "https://it.wikipedia.org/wiki?curid=4174656", "title": "Jorvik Viking Centre", "text": "Il Jorvik Viking Centre \u00e8 un museo e un parco archeologico di York (Inghilterra), fondato dal York Archaeological Trust nel 1984.\nLa Storia.\nLa ditta Cravens di confetteria, fondata nel 1803, spost\u00f2 i propri stabilimenti in Coppergate street, nel centro di York nel 1966. La fabbrica venne poi demolita nel 1976 e il York Archaeological Trust, fondato nel 1972, condusse estesi scavi archeologici che portarono alla messa in luce dei resti della citt\u00e0 vichinga di J\u00f3rv\u00edk con numerosi reperti, comprendenti anche legno, cuoio e tessuti, risalenti al periodo intorno all'anno 900 d.C.\nVenne quindi costruito il Coppergate Shopping Center nel 1981, mentre il York Archaeological Trust decise di ricostruire sul sito scavato parte della citt\u00e0 antica, con figure, suoni ed odori. Il Jorvik Viking Center \u00e8 stato progettato da John Sunderland ed \u00e8 stato inaugurato nell'aprile del 1984. Dalla sua apertura \u00e8 stato visitato da circa 20 milioni di visitatori.\nNel 2001 il centro fu ingrandito e vi furono aggiunti elementi tecnologici e di animazione e nuovi stimoli sensoriali. Un nuovo museo che espone i reperti rinvenuti \u00e8 stato inaugurato il 13 febbraio del 2010."}
{"id": "4174671", "revid": "115848278", "url": "https://it.wikipedia.org/wiki?curid=4174671", "title": "Gonzaga di Guastalla", "text": "La linea di Guastalla \u00e8 stata un ramo cadetto della dinastia dei Gonzaga.\nIl primo regnante della linea fu il conte Ferrante I Gonzaga, quinto figlio di Francesco II Gonzaga, marchese di Mantova (1466-1519).\nDei suoi due fratelli, il maggiore Federico (1500-1540), divenne marchese poi primo duca di Mantova, sotto il titolo di Federico II e marchese di Monferrato; il giovane Ercole (1505-1563) sar\u00e0 vescovo di Mantova e poi cardinale.\nTra le sue cinque sorelle due morirono giovani, una Eleanora (1493-1550), spos\u00f2 il duca di Urbino Francesco Maria I Della Rovere e le altre due, Ippolita e Paola, divennero suore a Mantova.\nQuesto ramo pi\u00f9 giovane chiamato \"Gonzaga-Guastalla\" entrer\u00e0 in conflitto con il ramo dei \"Gonzaga-Nevers\" nel 1628 in occasione della Guerra di successione di Mantova e del Monferrato, i cui pretendenti per la successione su Mantova di Vincenzo II furono da una parte Ferrante II di Guastalla e dall'altra Carlo I di Gonzaga-Nevers.\nSi arricchir\u00e0 nel 1703 del ducato di Sabbioneta e della signoria di Bozzolo (e principati annessi), alla estinzione della linea di Sabbioneta e Bozzolo.\nL'ultimo duca della linea di Guastalla fu Giuseppe Maria Gonzaga (nato demente, regner\u00e0 sotto la tutela del suo ministro Spilimbergo e poi della moglie Eleonora). Mor\u00ec nel 1746 senza eredi.\nAll'estinzione di questo ramo dei Gonzaga, i suoi territori furono inizialmente acquisiti nel 1747 da Maria Teresa d'Austria, quale imperatrice e duchessa di Milano; furono in seguito uniti al ducato di Parma e Piacenza, assegnato a Filippo di Borbone ai sensi del Trattato di Aquisgrana nel 1748.\nDinastia.\nDuchi di Guastalla.\nNel 1746, con l'estinzione della linea, il Ducato fu annesso dal Ducato di Parma e Piacenza.\nPrincipi di Molfetta.\nFerrante I Gonzaga divenne principe di Molfetta sposando nel 1529 Isabella di Capua, che portava in dote il principato di Molfetta.\nFerrante III Gonzaga (1618-1678) vendette nel 1640 il principato di Molfetta alla famiglia Doria di Genova.\nAlbero genealogico.\n Ferrante I (1507-1557), 1\u00ba Conte di Guastalla , vicer\u00e9 di Sicilia e Governatore del Ducato di Milano\n Isabella di Capua x 1529 (NC-1559), figlia ed erede di Ferdinando, Duca di Termoli, principe di\n \u2502 Molfetta e Ariano\n \u251c \u2500&gt; Cesare I (1530-1575), conte di Guastalla, duca di Amalfi e di Termoli , marchese di Pomponesco\n \u2502 e Ostiano, principe di Molfetta\n \u2502 x 1560 Camilla Borromeo (NC-1582)\n \u2502 \u251c \u2500&gt; Margherita (1561-1618) (SD) \n \u2502 \u2502 x 1582 Vespasiano I di Sabbioneta (Casa Gonzaga di Sabbioneta e Bozzolo) \n \u2502 \u251c \u2500&gt; Ferdinando II (1563-1630), 1\u00ba Marchese e primo duca di Guastalla, duca di Amalfi e di Termoli, \n \u2502 \u2502 Principe di Molfetta \n \u2502 \u2502 x 1587 Vittoria Doria (1569-1618) \n \u2502 \u2502 \u251c \u2500&gt; Zenobia (1588-1618) \n \u2502 \u2502 \u2502 x 1607 Don Giovanni Tagliavia d'Aragona, duca di Terranova \n \u2502 \u2502 \u251c \u2500&gt; Cesare II (1592-1632), duca di Guastalla \n \u2502 \u2502 \u2502 x 1612 Isabella Orsini (ca 1598-1623), figlia di Paolo Orsini e Fulvia Peretti \n \u2502 \u2502 \u2502 \u251c \u2500&gt; Ferdinando III (1618-1678), duca di Guastalla \n \u2502 \u2502 \u2502 \u2502 x 1647 Margherita d'Este (1619-1692) \n \u2502 \u2502 \u2502 \u2502 \u251c \u2500&gt; Anna Isabella (1655-1703), duchessa di Guastalla, espropriati nel 1692 da suo cugino e\n \u2502 \u2502 \u2502 \u2502 \u2502 fratello Vincenzo I (vedi sotto)\n \u2502 \u2502 \u2502 \u2502 \u2502 x 1670 Carlo Ferdinando III di Mantova (Casa Gonzaga di Mantova) \n \u2502 \u2502 \u2502 \u2502 \u2514 \u2500&gt; Maria Vittoria (1659-1707) \n \u2502 \u2502 \u2502 \u2502 x 1679 Vincenzo (vedi sotto) \n \u2502 \u2502 \u2502 \u2514 \u2500&gt; Vespasiano (1621-1687), Vicer\u00e9 di Valencia \n \u2502 \u2502 \u2502 x 1646 Ines Maria Manrique de Lara (NC-1679), figlia del conte di Paredes Manuel Nava \n \u2502 \u2502 \u2502 e Luisa Enriquez \n \u2502 \u2502 \u2502 \u251c \u2500&gt; Maria Luigia (1649-1729) \n \u2502 \u2502 \u2502 \u2502 x 1675 Thomas de la Cerda (1638-1692), marchese di Lacuna Vejo di Camero \n \u2502 \u2502 \u2502 \u251c \u2500&gt; Maria Josefa \n \u2502 \u2502 \u2502 \u2502 x 1690 Antonio de Ribera Banoso Caspar Pimentel, marchese di Malpica \n \u2502 \u2502 \u2502 \u251c \u2500&gt; F3. Isabella (NC) (CDS) \n \u2502 \u2502 \u2502 \u2514 \u2500&gt; F4. Diego (NC) (CDS) \n \u2502 \u2502 \u251c \u2500&gt; Vittoria (NC) (CDS) \n \u2502 \u2502 \u251c \u2500&gt; Isabella (NC) (CDS) \n \u2502 \u2502 \u251c \u2500&gt; Filippo (NC) (CDS) \n \u2502 \u2502 \u251c \u2500&gt; Francesco (NC) (CDS) \n \u2502 \u2502 \u251c \u2500&gt; Giannettino (ca 1601-1649) (CDS) \n \u2502 \u2502 \u251c \u2500&gt; Vincenzo (1602-1694), vicer\u00e9 di Sicilia (DSC) \n \u2502 \u2502 \u251c \u2500&gt; Andrea (NC-1686) conte di San Paolo per il regno di Napoli \n \u2502 \u2502 \u2502 x Laura Crispano, figlia del marchese di Fusara \n \u2502 \u2502 \u2502 \u251c \u2500&gt; Giovanni (NC) conte di San Paolo (SD) \n \u2502 \u2502 \u2502 \u2502 x Ippolita Cavaniglia figlia di Girolamo, marchese di San Marco \n \u2502 \u2502 \u2502 \u2502 \u2514 \u2500&gt; Giulia (NC) \n \u2502 \u2502 \u2502 \u2502 x Cavaniglia Emanuele Duca di San Giovanni Rotondo \n \u2502 \u2502 \u2502 \u2514 \u2500&gt; Vincenzo I (1634-1714), conte di San Paolo, Duca di Guastalla (1692), \n \u2502 \u2502 \u2502 Duca e Principe di Sabbioneta (1703), \n \u2502 \u2502 \u2502 Signore e Principe di Bozzolo (1703) \n \u2502 \u2502 \u2502 x1 Porzia Guidi (NC-1672), figlia del Marchese Nicola Bagno e Montebello \n \u2502 \u2502 \u2502 Teodora e Guastalla \n \u2502 \u2502 \u2502 x2 1679 Maria Vittoria di Guastalla (1659-1707) (vedi sopra) \n \u2502 \u2502 \u2502 \u251c \u2500&gt; Maria Isabella (1680-1726) (CDS) \n \u2502 \u2502 \u2502 \u251c \u2500&gt; Antonia (1682-1685) (CDS) \n \u2502 \u2502 \u2502 \u251c \u2500&gt; Eleonora Louisa (1686-1742) \n \u2502 \u2502 \u2502 \u2502 x 1709 Ferdinando Maria de 'Medici (1660-1711), principe di Toscana \n \u2502 \u2502 \u2502 \u251c \u2500&gt; Antonio Ferdinando (1687-1729), duca di Guastalla (1714), \n \u2502 \u2502 \u2502 \u2502 Duca e Principe di Sabbioneta (1714), \n \u2502 \u2502 \u2502 \u2502 Signore e Principe di Bozzolo (1714) (CDS) \n \u2502 \u2502 \u2502 \u2502 x 1727 Teodora Assia-Darmstadt (1709-1784) \n \u2502 \u2502 \u2502 \u2514 \u2500&gt; Giuseppe Maria (1690-1746), duca di Guastalla (1729), Duca e Principe di Sabbioneta (1729), \n \u2502 \u2502 \u2502 Signore e Principe di Bozzolo (1729) (CDS) \n \u2502 \u2502 \u2502 x 1731 duchessa Eleonora di Schleswig-Holstein-Sondenburg (1715-1760) \n \u2502 \u2502 \u251c \u2500&gt; Artemisia (NC), suora a Bologna (SD) \n \u2502 \u2502 \u251c \u2500&gt; Carlo (NC-1670), cavaliere dell'Ordine dei Redentori (DSC) \n \u2502 \u2502 \u2514 \u2500&gt; 6 bambini sono morti in tenera et\u00e0 \n \u2502 \u2502 \n \u2502 \u2514 \u2500&gt; Scipione (NC-1593), cardinale Patriarca di Gerusalemme (SD) \n \u2502 x? \n \u2502 \u2514 \u2500&gt; Ippolita (NC) \n \u2502 x Alfonsino Cauzzi Gonzaga, figlio di Sigismondo Cauzzi Gonzaga ed Renata d'Este \n \u251c \u2500&gt; Anna (SD) \n \u251c \u2500&gt; Ippolita (1535-1563) \n \u2502 1548 x1 Fabrizio Colonna, duca ereditario di Paliano \n \u2502 1562 x2 Antonio Carafa, duca di Mondragone, Principe di Stigliano \n \u251c \u2500&gt; Ercole (ND) (CDS) \n \u251c \u2500&gt; Francesco (1538-1566), cardinale, protonotario apostolico, arcivescovo di Cosenza, \n \u2502 Vescovo di Mantova (SD) \n \u251c \u2500&gt; Andrea (1539-1586), marchese di Alessano e Specchia (DSC) \n \u2502 x 1580 Maria de Padilla \n \u251c \u2500&gt; Gian Vicenzo (1540-1591), cardinale (SD) \n \u251c \u2500&gt; Ottavio (1543-1583), capitano generale della cavalleria a Milano \n \u2502 x1 da Correggio Isabella, figlia di Manfredo II, conte di Correggio e di Lucrezia d'Este \n \u2502 \u2514 \u2500&gt; Ercole (NC-1603) \n \u2502. x Francesca Guerrieri, figlia di Tullo marchese di Mombello e conte di Conzano \n \u2502. \u2514 \u2500&gt; Ottavio (NC-1617), ambasciatore di Mantova in Spagna (DSC) \n \u2502 x2 1575 Cecilia Medici (ca 1552-1616), figlia di Augusto e il marchese de Marignan Barbara del Majno \n \u2502 \u2514 \u2500&gt; Gian Ottavio (NC) (CDS) \n \u2502 x? \n \u2502 \u2514 \u2500&gt; Ferrante (NC), cavaliere dell'Ordine di Malta (DSC) \n \u251c \u2500&gt; Filippo (SD) \n \u251c \u2500&gt; Geronima (SD) \n \u2514 \u2500&gt; Maria (SD) \n x? \n \u251c \u2500&gt; Livia \n \u2502 x Gerolamo Negri \n \u2514 \u2500&gt; Antonia (DSC)\nArchivio.\nIl fondo archivistico della famiglia comprende un piccolo nucleo composto da quattro scatole, presso la Fondazione Cetani."}
{"id": "4174673", "revid": "110157", "url": "https://it.wikipedia.org/wiki?curid=4174673", "title": "Pervomajsk (Oblast' di Ni\u017enij Novgorod)", "text": "Pervomajsk () \u00e8 una cittadina della Russia europea centro-orientale, nell'oblast' di Ni\u017enij Novgorod, capoluogo del \"rajon\" Pervomajskij.\nSorge lungo la linea ferroviaria Saransk - Ni\u017enij Novgorod e dista circa 190 km da Ni\u017enij Novgorod. Fondata nel XIX secolo, ha ricevuto lo status di citt\u00e0 nel 1951,"}
{"id": "4174679", "revid": "1310927", "url": "https://it.wikipedia.org/wiki?curid=4174679", "title": "Xavier Tomas", "text": ""}
{"id": "4174681", "revid": "2048388", "url": "https://it.wikipedia.org/wiki?curid=4174681", "title": "Ong Long", "text": "Sal\u00ec al trono nel 1730 alla morte del padre e predecessore Setthathirat II, durante il cui regno il precedente glorioso Stato di Lan Xang si era frazionato nei Regni di Luang Prabang, di Champasak e di Vientiane.\nParte delle informazioni che riguardano Ong Long provengono dalle missioni dei gesuiti italiani presenti nel paese, che erano state ammesse a Lan Xang per la prima volta da Surigna Vongsa, il grande re che aveva regnato dal 1638 al 1690 e che aveva portato l'antico regno al massimo splendore. I resoconti dei missionari si limitarono per\u00f2 a descrivere principalmente gli aspetti religiosi della vita del paese.\nBiografia.\nPremesse.\nOng Long nacque a Vientiane con il titolo di principe Lankaya, era il primogenito del re Setthathirat II e di una nobile vietnamita di Hu\u1ebf, la citt\u00e0 dell'odierno Vietnam centrale dove era nato il padre. Setthathirat II era stato l'ultimo re di Lan Xang; era salito al trono nel 1698 guidando un'armata vietnamita che aveva invaso Vientiane, ed aveva deposto il precedente re Nan Tharat in un periodo di grave instabilit\u00e0 del regno. Gli antichi conflitti interni all'aristocrazia di corte ed ai vari rami della casa reale si erano acuiti maggiormente con la sua ascesa al trono ed avevano portato al frazionamento di Lan Xang nel 1707.\nCon l'intermediazione del re del Siam Phetracha, Setthathirat II ed il cugino Kitsarat si erano accordati per la spartizione dello Stato, al primo era toccato il Regno di Vientiane Lan Xang ed al secondo quello di Luang Prabang Lan Xang. Nel 1713 si era staccato da Vientiane anche il Regno di Champasak, il cui trono era stato affidato a Soi Sisamut, fratellastro di Setthathirat II.\nRe di Vientiane.\nNegli anni seguenti non si erano registrati altri eventi di grande rilievo e Setthathirat II mor\u00ec nel 1730. Il Consiglio di Stato proclam\u00f2 re suo figlio, il principe Lankaya, che sal\u00ec al trono con il nome regale Ong Long. Il nuovo sovrano nomin\u00f2 vicer\u00e9 il fratello minore Sadet Chaofa Jaya, detto anche Khuang Na. La maggior parte del periodo in cui Ong Long regn\u00f2, Vientiane conobbe un periodo di pace ed il regno si stabilizz\u00f2 dopo i grandi eventi di inizio secolo. Solo negli ultimi anni di regno, Ong Long dovette fronteggiare due ribellioni.\nLa prima fu quella guidata dal principe Thao Kukeo, figlio dell'ex governatore della Provincia di Nakhon Phanom Phra Borom Raja, che nel 1709 aveva tentato di impadronirsi di Vientiane. Le armate del padre erano state respinte e Setthathirat II aveva ripreso il controllo della provincia nel 1715, alla morte di Borom Raja, costringendo Thao Kukeo a fuggire nel neonato Regno di Champasak. Diversi anni dopo Thao Kukeo organizz\u00f2 la rivolta contro Vientiane, ottenendo il supporto di diverse municipalit\u00e0 dell'odierno Laos centrale. Con l'aiuto di un'armata vietnamita, nel 1764 Thao Kukeo prese il controllo dell'odierna Thakhek costringendo alla fuga il governatore Thao Kamsing, che con i suoi uomini si rifugi\u00f2 nelle campagne in attesa dei rinforzi di Vientiane. Non pago, Thao Kukeo mosse all'attacco delle municipalit\u00e0 situate sull'altra sponda del Mekong, ma durante la traversata del fiume le sue truppe furono vittima di un'imboscata tesa dal governatore di quella provincia. I ribelli subirono gravi perdite e Thao Kukeo fu catturato.\nNel 1766, un alto ufficiale a nome Phra Vorarad Vongsa si ribell\u00f2 a Ong Long, ed a capo dei suoi uomini lasci\u00f2 la capitale, oltrepass\u00f2 il Mekong e si install\u00f2 nell'odierna Provincia di Nongbua Lamphu, proclamandosi sovrano di uno Stato indipendente. Ong Long prov\u00f2 inutilmente a raggiungere un accordo con il ribelle, e chiam\u00f2 poi in aiuto il governatore della Provincia di Nakhon Ratchasima, che a quel tempo faceva parte del Regno di Vientiane. Le truppe di Korat ebbero la meglio su quelle dei rivoltosi, e Vorarad Vongsa si rifugi\u00f2 a sud, nell'odierna Provincia di Ubon Ratchathani, che era allora parte del Regno di Champasak. La sua perseveranza avrebbe qualche anno pi\u00f9 tardi fornito l'occasione al Siam di sottomettere i tre regni laotiani.\nIn ambito internazionale, gli anni Sessanta del XVIII secolo videro il ritorno della Birmania al ruolo di protagonista nelle vicende politiche del sudest asiatico. La nuova Dinastia Konbaung, fondata dal re Alaungpaya, nel 1759 aveva portato a termine la riunificazione del paese dopo la dissoluzione del Regno di Taung\u00f9. L'espansione ad est si era arrestata nel 1760 per la morte accidentale di Alaungpaya durante l'assedio di Ayutthaya, la capitale del Siam. Segu\u00ec un periodo di turbolenze interne e nel 1763 il nuovo re birmano Hsinbyushin riconquist\u00f2 la sovranit\u00e0 sul Regno Lanna, persa durante il declino di Taung\u00f9. Nel 1765 le armate birmane sottomisero il Regno di Luang Prabang ed il 7 aprile 1767 posero fine al Regno di Ayutthaya, radendo al suolo la capitale. La pressione a cui fu sottoposto il Regno di Vientiane dai birmani avrebbe contribuito alla conquista siamese del 1779.\nSuccessione.\nOng Long mor\u00ec a Vientiane nel 1767, e gli succedette il fratello Bugna, detto anche Ong Bun, che era dal 1735 governatore dell'odierna Provincia di Xiangkhoang e divenne re di Vientiane con il nome regale Bunsan. Il nuovo sovrano avrebbe dovuto affrontare uno dei momenti pi\u00f9 duri nella storia del popolo lao, quando nel 1779 Vientiane fu conquistata dalle truppe siamesi di re Taksin del nuovo Regno di Thonburi, sorto dalle ceneri di quello di Ayutthaya. Il Regno di Vientiane divenne cos\u00ec vassallo dei siamesi e non sarebbe mai pi\u00f9 riuscito ad ottenere l'indipendenza. Sarebbe stato annesso dal Siam nel 1828, dopo il vano tentativo del re Anuvong di liberarsi dal controllo di Bangkok.\nAltra ipotesi sul successore di Setthathirat II.\nIl laotiano Maha Sila Viravong, uno degli studiosi pi\u00f9 autorevoli della storia di Lan Xang, sostenne che il successore di Setthathirat II non sia stato Ong Long ma Ong Bun, un altro figlio del monarca, che avrebbe regnato su Vientiane dal 1730 al 1779 con il nome regale Bunsan. Secondo Viravong, gli avvenimenti descritti in questa voce accaddero durante il regno di Bunsan, che fu deposto e costretto alla fuga dagli invasori siamesi nel 1779 per tornare l'anno seguente a Vientiane, dopo il ritiro delle truppe di Bangkok. Mor\u00ec nel 1781 a Vientiane e lasci\u00f2 il trono al figlio Nanthesan."}
{"id": "4174685", "revid": "830939", "url": "https://it.wikipedia.org/wiki?curid=4174685", "title": "Jos\u00e9 Mar\u00eda Aguirre", "text": "Rivoluzionario nel 1810, combatt\u00e9 contro gli indipendentisti di Uruguay e Paraguay e, ottenuta l'indipendenza nel 1816, fu uno dei pi\u00f9 noti oppositori del Brasile."}
{"id": "4174686", "revid": "2033069", "url": "https://it.wikipedia.org/wiki?curid=4174686", "title": "Fashion House", "text": "Fashion House \u00e8 una telenovela statunitense. La serie ha debuttato il 5 settembre 2006 e si \u00e8 conclusa il 5 dicembre 2006. Venne prodotta dalla \"Twentieth Television\" con i registi David Hogan, Alex Hennech, Jim Slocum e Jeremy Stanford.\nLa telenovela \u00e8 focalizzata sull'avidit\u00e0, la lussuria e l'ambizione che circonda un cambio di gestione aziendale della societ\u00e0 pi\u00f9 in vista del business della moda. Ha come protagonista l'attrice, Bo Derek, capo spietato del business, e da Morgan Fairchild, suo rivale. Lo show venne ricordato pi\u00f9 per le sue storie d'amore, di passione e di dramma. La 20th Century Fox Home Entertainment non ha annunciato l'intenzione di pubblicare questa serie su DVD.\nLa serie ha preso spunto dalla telenovela cubana \"Salir de Noche\", prodotta dalla \"Miami Xystus\". La versione americana \u00e8 ambientata a Los Angeles, ed \u00e8 stata prodotta dalla \"Stu Segall Productions\" di San Diego. Il logo venne disegnato su un'idea del regista Chris Hoffman.\nNella sua settimana di debutto ha ottenuto un'audience modesta, in media 1.300.000 spettatori."}
{"id": "4174692", "revid": "643662", "url": "https://it.wikipedia.org/wiki?curid=4174692", "title": "Kimikis", "text": ""}
{"id": "4174693", "revid": "1543377", "url": "https://it.wikipedia.org/wiki?curid=4174693", "title": "Campionati del mondo di ciclismo indoor - Doppio Elite", "text": "Il Doppio Elite \u00e8 uno degli eventi di ciclismo artistico disputati durante i Campionati del mondo di ciclismo indoor. L'evento si tenne per la prima volta nel 2008, andando a sostituire nel programma il Doppio maschile. A differenza di quest'ultimo, al Doppio Elite partecipano coppie formate indifferentemente da due uomini o da un uomo e una donna.\nAlbo d'oro.\n\"Aggiornato all'edizione 2012.\""}
{"id": "4174703", "revid": "110157", "url": "https://it.wikipedia.org/wiki?curid=4174703", "title": "Albrechti\u010dky", "text": "Albrechti\u010dky (in tedesco \"Klein Olbersdorf\") \u00e8 un comune della Repubblica Ceca facente parte del distretto di Nov\u00fd Ji\u010d\u00edn, nella regione della Moravia-Slesia."}
{"id": "4174707", "revid": "1305772", "url": "https://it.wikipedia.org/wiki?curid=4174707", "title": "Jos\u00e9 Domingues dos Santos", "text": "Biografia.\nRepubblicano di ispirazione liberale milita nel partito democratico nelle cui file viene eletto deputato per tre volte dal 1918 al 1926.\nNel gennaio 1919 venne arrestato durante il tentativo di colpo di Stato di Paiva Couceiro ma un mese dopo verr\u00e0 liberato a seguito del contro-golpe di Jo\u00e3o Maria Sarmento Pimentel.\nLa carriera politica.\nPochi mesi dopo dos Santos venne chiamato a far parte del governo di Alfredo de S\u00e1 Cardoso come Ministro del Lavoro. Si dovette dunque confrontare il clima di forte conflittualit\u00e0 sociale ed in particolare con lo sciopero dei ferrovieri del 3 luglio e con gli attentati del 15 agosto alla stazione Do Rossio.\nL'esecutivo di Cardoso si dimise nel gennaio 1920 ma dos Santos torn\u00f2 al governo pochi mesi dopo come Ministro del Commercio e delle Comunicazioni del gabinettoguidato da Ant\u00f3nio Maria da Silva.\nNel novembre dello stesso anno, nel nuovo governo di Liberato Pinto dos Santos fu ancora una volta Ministro del Lavoro e mantenne questa carica anche nel successivo esecutivo di Bernardino Machado.\nNel dicembre 1923 venne chiamato dal neo-Presidente del Consiglio \u00c1lvaro de Castro alla guida del Ministero della Giustizia.\nUna nuova crisi di governo indusse il direttivo del partito democratico a proporre al Presidente della Repubblica Manuel Teixeira Gomes di nominare Presidente del Consiglio dos Santos il quale tuttavia, dopo poco pi\u00f9 di due mesi, fu costretto a dimettersi a causa di un voto di sfiducia."}
{"id": "4174708", "revid": "110157", "url": "https://it.wikipedia.org/wiki?curid=4174708", "title": "Barto\u0161ovice", "text": "Barto\u0161ovice (in tedesco \"Partschendorf\") \u00e8 un comune della Repubblica Ceca facente parte del distretto di Nov\u00fd Ji\u010d\u00edn, nella regione della Moravia-Slesia."}
{"id": "4174709", "revid": "74173", "url": "https://it.wikipedia.org/wiki?curid=4174709", "title": "Judith Gigault de Bellefonds", "text": "Carmelitana del convento della rue Saint-Jacques di Parigi dal 1629 e priora di quello stesso dal 1641, accolse nel convento la celebre nobile Louise de La Valli\u00e8re, acquistando cos\u00ec fama di ottima consigliera spirituale tra le personalit\u00e0 di spicco dell'epoca."}
{"id": "4174711", "revid": "182396", "url": "https://it.wikipedia.org/wiki?curid=4174711", "title": "Legio pseudocomitatensis", "text": ""}
{"id": "4174713", "revid": "599013", "url": "https://it.wikipedia.org/wiki?curid=4174713", "title": "Fr\u00e9d\u00e9ric Brando", "text": ""}
{"id": "4174714", "revid": "110157", "url": "https://it.wikipedia.org/wiki?curid=4174714", "title": "Bernartice nad Odrou", "text": "Bernartice nad Odrou (in tedesco \"Bernsdorf\") \u00e8 un comune della Repubblica Ceca facente parte del distretto di Nov\u00fd Ji\u010d\u00edn, nella regione della Moravia-Slesia."}
{"id": "4174717", "revid": "1566286", "url": "https://it.wikipedia.org/wiki?curid=4174717", "title": "Jane Levy", "text": "Biografia.\nFiglia di Mary Tilbury, un'artista, e di Lester Levy, un musicista, Jane Levy \u00e8 cresciuta nella Contea di Marin (California). Capitano della squadra di calcio scolastica e componente di un gruppo di danza hip hop, dopo il diploma si trasferisce per due anni a New York, dove studia recitazione allo \"Stella Adler Studio of Acting\".\nDopo essere ritornata in California, partecipa nel 2011 alla serie televisiva \"Shameless\" nei panni di Mandy Milkovich. Nello stesso anno interpreta Tessa Altman nella serie televisiva \"Suburgatory\". Dopo tre stagioni, tuttavia, l'ABC ha cancellato ufficialmente la serie. Nel 2020 interpreta Zoey Clarke nella serie televisiva \"Lo straordinario mondo di Zoey\". \nVita privata.\nIl 3 marzo 2011 si \u00e8 sposata con l'attore portoghese Jaime Freitas, per poi separarsi il 31 ottobre dello stesso anno. Nell'aprile 2013 ha presentato una istanza di divorzio per \"differenze inconciliabili\".\nDoppiatrici italiane.\nNelle versioni in italiano dei suoi film Jane Levy \u00e8 stata doppiata da:"}
{"id": "4174718", "revid": "2196166", "url": "https://it.wikipedia.org/wiki?curid=4174718", "title": "Abbazia di Santa Maria di Novara", "text": "L'abbazia di Santa Maria di Novara (anche detta Santa Maria di Nucaria, Santa Maria di Nuara, Santa Maria di Vallebona) era un'abbazia cistercense situata a Novara di Sicilia, comune italiano della citt\u00e0 metropolitana di Messina.\nStoria.\nEpoca normanna.\nSecondo alcuni storici Santa Maria di Novara (o di Vallebona) fu fondata nel 1137, per iniziativa dello stesso Ruggero II che incaric\u00f2 dei monaci basiliani, comunit\u00e0 religiosa di rito greco gi\u00e0 attestata nel territorio. In seguito lo stesso sovrano disporr\u00e0 l'insediamento di religiosi dell'Ordine cistercense, quindi di rito latino per contrastare la secolarizzazione dei costumi, conferendo l'incarico a Bernardo di Chiaravalle.\nLa comunit\u00e0 cistercense \u00e8 attestata sui pendii delle Rocche in contrada Sant'Anna col titolo di \"Santa Maria dell'Annunciazione\". Del primitivo insediamento sono pervenuti solo dei ruderi. Un luogo meno impervio, ai margini di un corso d'acqua \u00e8 individuato pi\u00f9 a valle, oggi denominato Badiavecchia di Vallebona.\nBernardo invio l'abate Ugo a capo di religiosi provenienti dalla vicina Calabria. Nel 1172 il monastero entr\u00f2 sotto la giurisdizione dell'Ordine cistercense come filiazione dell'abbazia di Santa Maria della Sambucina, situata in Calabria nel comune di Luzzi.\nEpoca borbonica.\nPer allentamento e decadimento della disciplina monastica, per la vetust\u00e0 delle strutture, per abusi commessi da parte dei monaci, l'importanza dell'istituzione cominci\u00f2 a vacillare fino a tramontare del tutto, circostanze che indussero ad edificare una nuova sede su un'altura in prossimit\u00e0 del centro cittadino.\nNel 1659 i religiosi si trasferirono nelle strutture cittadine di Novara, l'Abbazia di Sant'Ugo.\nIl monastero di Badia Vecchia distrutto da un'alluvione, nuovamente restaurato, fu abitato fino 1731 per essere definitivamente abbandonato e destinato come semplice chiesetta per le necessit\u00e0 spirituali del piccolo borgo.\nAbbazia di Sant'Ugo.\nIn citt\u00e0 molti monaci si abbandonarono alle comodit\u00e0 e agli agi della vita del popoloso centro, tantissimi di loro abusarono delle tante dovizie che possedevano al punto tale che la popolazione ne reclam\u00f2 l'abolizione e l'espulsione dell'istituzione nel 1783.\nNel 1784 la comunit\u00e0 religiosa dell'abbazia cittadina si trasfer\u00ec a Messina nel borgo di Tremestieri in contrada Roccamadore, probabilmente a causa della soppressione del monastero voluta dai Borboni. L'abbazia and\u00f2 presto in rovina.\nLo Stato incamer\u00f2 le grosse rendite, la chiesa divenne di patronato regio e furono istituiti un cappellano e un vicecappellano.\nFiliazioni.\nNella linea dell'abbazia francese di Clairvaux e nel rispetto delle direttive previste dalla Charta Caritatis, \nalla casa madre di Santa Maria di Vallebona di Novara, comprendenti le chiese suffraganee, i monasteri, le grangie, le dipendenze e pertinenze, corrispondono le filiazioni: "}
{"id": "4174721", "revid": "110157", "url": "https://it.wikipedia.org/wiki?curid=4174721", "title": "B\u00edlov (Moravia-Slesia)", "text": "B\u00edlov (in tedesco \"Bielau\") \u00e8 un comune della Repubblica Ceca facente parte del distretto di Nov\u00fd Ji\u010d\u00edn, nella regione della Moravia-Slesia."}
{"id": "4174723", "revid": "773636", "url": "https://it.wikipedia.org/wiki?curid=4174723", "title": "B\u00f2", "text": ""}
{"id": "4174728", "revid": "110157", "url": "https://it.wikipedia.org/wiki?curid=4174728", "title": "B\u00edtov (Moravia-Slesia)", "text": "B\u00edtov \u00e8 un comune della Repubblica Ceca facente parte del distretto di Nov\u00fd Ji\u010d\u00edn, nella regione della Moravia-Slesia."}
{"id": "4174729", "revid": "1372005", "url": "https://it.wikipedia.org/wiki?curid=4174729", "title": "Agnese di Orlam\u00fcnde", "text": "Moglie e poi vedova di Ottone III di Orlam\u00fcnde, si invagh\u00ec di Alberto di Norimberga e uccise i propri figli pur di poterlo seguire. Pentitasi, fond\u00f2 nel 1280 l'abbazia cistercense di Himmelkron.\nLa dama bianca che, secondo le leggende, appare ai membri della dinastia Hohenzollern, viene identificata con Agnese."}
{"id": "4174734", "revid": "110157", "url": "https://it.wikipedia.org/wiki?curid=4174734", "title": "Bordovice", "text": "Bordovice \u00e8 un comune della Repubblica Ceca facente parte del distretto di Nov\u00fd Ji\u010d\u00edn, nella regione della Moravia-Slesia."}
{"id": "4174737", "revid": "6923", "url": "https://it.wikipedia.org/wiki?curid=4174737", "title": "Goldoni Trattori", "text": ""}
{"id": "4174738", "revid": "110157", "url": "https://it.wikipedia.org/wiki?curid=4174738", "title": "Bravantice", "text": "Bravantice (in tedesco \"Brosdorf\") \u00e8 un comune della Repubblica Ceca facente parte del distretto di Nov\u00fd Ji\u010d\u00edn, nella regione della Moravia-Slesia."}
{"id": "4174740", "revid": "110157", "url": "https://it.wikipedia.org/wiki?curid=4174740", "title": "Ryb\u00ed", "text": "Ryb\u00ed (in tedesco \"Reimlich\") \u00e8 un comune della Repubblica Ceca facente parte del distretto di Nov\u00fd Ji\u010d\u00edn, nella regione della Moravia-Slesia."}
{"id": "4174743", "revid": "74801", "url": "https://it.wikipedia.org/wiki?curid=4174743", "title": "Agnolo di Pietro", "text": "Note biografiche.\nFu autore dell'arca di Santa Margherita a Cortona nel 1362 e del sepolcro di Ranieri Ubertini nel 1345."}
{"id": "4174748", "revid": "1410376", "url": "https://it.wikipedia.org/wiki?curid=4174748", "title": "Eccellenza Veneto 2012-2013", "text": "Il campionato italiano di calcio di Eccellenza regionale 2012-2013 \u00e8 stato il ventiduesimo organizzato in Italia. Rappresenta il sesto livello del calcio italiano.\nQuesti sono i gironi organizzati dal comitato regionale della regione Veneto.\nIl campionato di Eccellenza Veneto \u00e8 composto da 32 squadre divise in due gironi da 16 (sud-ovest, nord-est). Vi partecipano le 22 squadre salvatesi la precedente stagione, 4 retrocesse dalla Serie D (Sarego, Montecchio M, Villafranca V. e Concordia), 6 promosse dalla Promozione Veneto (Valdagno, Marosticense, Adriese, LiventinaGorghense, pi\u00f9 Teolo e Nervesa vincitrici del trofeo promozione e dei play-off rispettivamente).\nIl Lape Ceregnano ha cambiato nome e sede diventando Rovigo L.P.C. mentre il Valdagno si \u00e8 trasferito a Grancona dando vita al Boca Ascesa Val Liona.\nI play-off e play-out non vengono giocati tra due squadre se il distacco \u00e8 maggiore a 9 punti, mentre da questa stagione sono introdotti anche i play-off a 4 squadre anzich\u00e9 avere accesso diretto per la 2\u00aa classificata."}
{"id": "4174751", "revid": "2110845", "url": "https://it.wikipedia.org/wiki?curid=4174751", "title": "Fran\u00e7ois Maspero", "text": "\u00c8 stato anche editore, libraio e direttore di periodici.\nBiografia.\nL'adolescenza di Fran\u00e7ois Maspero \u00e8 marcata dall'impegno della sua famiglia nella Resistenza. Suo padre, Henri Maspero, sinologo e professore al Coll\u00e8ge de France, fu arrestato nel 1944 e mor\u00ec nel campo di concentramento di Buchenwald. Suo fratello fu ucciso in guerra nel 1944. Sua madre, autrice di studi sulla Rivoluzione Francese, fu deportata nel lager di Ravensbr\u00fcck ma riusc\u00ec a sopravvivere.\nNel 1955, a ventitr\u00e9 anni, Fran\u00e7ois Maspero apre una libreria nel Quartiere Latino chiamata \"La gioia di leggere\" (chiuder\u00e0 nel 1975). Ha creato nel 1959, in piena guerra d'Algeria, le \u00c9ditions Maspero, impegnate a sinistra. La squadra di partenza \u00e8 composta, oltre che da lui stesso da Marie-Th\u00e9r\u00e8se Maugis, poi Jean-Philippe Bernigaud e Fanchita Gonzalez Batlle, raggiunti in seguito da \u00c9mile Copfermann. Maspero si consacra all'editoria fino all'inizio degli anni '80. Nel 1978 fonda la rivista L'Alternative, che diriger\u00e0 fino al 1984, nel quale dar\u00e0 voce ai dissidenti di paesi del \"socialismo reale\".\nNel 1982, dopo un nuovo periodo difficile, decide di passare la mano ad una nuova redazione diretta da Fran\u00e7ois G\u00e8ze. Lo storico Yves Mollier precisa che \"l'accanimento poliziesco \u00e8 costato caro ad un editore che \u00e8 stato oggetto di diciassette condanne\". Si licenzia senza liquidazione e cede le sue partecipazioni al nuovo direttore per un franco. La sua casa editrice cambier\u00e0 nome ne La D\u00e9couverte. Maspero non avr\u00e0 pi\u00f9 alcuna relazione con essa.\nA partire dal 1984, Fran\u00e7ois Maspero si consacra alla scrittura e pubblica \"le sourire du chat\". Questo romanzo \u00e8 basato largamente sulle sue esperienze autobiografiche. Il seguente, Le Figuier, copre il periodo 1960-1967, evocando l'atmosfera della guerra d'Algeria e l'impegno dei movimenti di liberazione dell'America Latina.\nEffettua per Radio-France dei reportages come \"Cet hiver en Chine\" nel 1986. Nel 1989, in compagnia del fotografo Ana\u00efk Frantz, fa un \"viaggio a lunga percorrenza\" sulla linea B della RER parigina, \"Les Passagers du Roissy-Express\". Nel 1995, il documentario \"Balkans-Transit\", in compagnia del fotografo Klavdij Sluban, riassume cinque anni di viaggi tra il Mare Adriatico e il Mar Nero.\nI personaggi dei suoi romanzi si ritrovano tutti nel suo libro \"Le Vol de la m\u00e9sange\", traversata di un mezzo secolo e interrogazione sul senso della testimonianza. La sua cronaca della conquista dell'Algeria, \"L'Honneur de Saint-Arnaud\", \u00e8 pubblicata a parigi e ad Algeri. Altra cronaca storica, \"L'Ombre d'une photographe\", Gerda Taro, fa rivivere la compagna di Robert Capa, morta a 27 anni a Madrid nel 1937.\nDal 1990, Maspero ha effettuato con Klavdij Sluban, delle inchieste sulla Bosnia (\u00ab Les murs de Sarajevo \u00bb nel 1995, \u00ab Retour en Bosnie \u00bb nel 1998), sull'America Latina (reportages su Cuba nel 1999, sui Caraibi nel 2000).\n\u00c8 uno degli organizzatori del Tribunale Russell sulla Palestina e membro del comitato patrocinatore di questo tribunale di opinione, i cui lavori sono iniziati il 4 marzo 2009.\nNello stesso tempo, traduce parecchi autori in lingua francese, tra cui John Reed, \u00c1lvaro Mutis, Jes\u00fas D\u00edaz, Joseph Conrad e Arturo P\u00e9rez-Reverte.\nViene trovato morto nella vasca da bagno di casa sua, il 12 aprile 2015."}
{"id": "4174752", "revid": "767487", "url": "https://it.wikipedia.org/wiki?curid=4174752", "title": "Argyr\u012bs Pedoulak\u012bs", "text": "Carriera.\nTutta la sua carriera da giocatore e da allenatore si \u00e8 svolta in Grecia. Nel 2012 diventa capo allenatore del Panathinaikos."}
{"id": "4174753", "revid": "125429260", "url": "https://it.wikipedia.org/wiki?curid=4174753", "title": "Abbazia di Santa Maria di Span\u00f2", "text": "Labbazia di Santa Maria di Span\u00f2 (in latino \"Sanctae Mariae de Spano\") era un'abbazia cistercense situata in un'exclave del comune di Randazzo, alle pendici occidentali dell'Etna, in Sicilia.\nStoria.\nL'abbazia appartenente alla diocesi di Messina, altrimenti nota come \"Abbazia di Santa Maria della Stella\" fu fondata nel 1263 da Nicola di Troina e affidata ai monaci dell'Ordine cistercense dell'abbazia di Santa Maria di Novara di Sicilia, linea Clairvaux.\nLa vita del monastero fu breve: nel 1310 \u00e8 documentata l'aggregazione all'abbazia madre di Novara."}
{"id": "4174754", "revid": "1304821", "url": "https://it.wikipedia.org/wiki?curid=4174754", "title": "Episodi di My Little Pony - L'amicizia \u00e8 magica", "text": "Questa pagina contiene la lista completa degli episodi della serie televisiva d'animazione My Little Pony - L'amicizia \u00e8 magica (\"My Little Pony: Friendship Is Magic\"); la serie consta di nove stagioni, per un totale di duecentoventuno episodi, senza contare gli speciali.\nDVD.\nA met\u00e0 aprile 2013, Hasbro ha firmato un accordo con Clear Vision per distribuire la versione DVD di \"My Little Pony: Friendship Is Magic\" in Italia, Regno Unito, Francia, Spagna, e altri paesi dell'Europa settentrionale e del Medio Oriente. Al momento, l'accordo comprende solo la prima e la seconda stagione della serie. Finn Arnesen, vicepresidente di Hasbro Studios per la distribuzione internazionale, ha spiegato che \u00ab\"My Little Pony\" \u00e8 un fenomeno di scala mondiale, ed \u00e8 fortemente richiesto in questi territori\u00bb. I DVD finora rilasciati in Italia sono:"}
{"id": "4174763", "revid": "110157", "url": "https://it.wikipedia.org/wiki?curid=4174763", "title": "Lebja\u017e'e (Oblast' di Kirov)", "text": "Lebja\u017e'e () \u00e8 un insediamento di tipo urbano della Russia europea centrale, situato nella oblast' di Kirov; \u00e8 il capoluogo del \"rajon\" Lebja\u017eskij."}
{"id": "4174767", "revid": "110157", "url": "https://it.wikipedia.org/wiki?curid=4174767", "title": "Ni\u017eneivkino", "text": "Ni\u017eneivkino () \u00e8 un insediamento di tipo urbano della Russia europea centrale, situato nella oblast' di Kirov."}
{"id": "4174769", "revid": "767487", "url": "https://it.wikipedia.org/wiki?curid=4174769", "title": "Stevan Ridley", "text": "Carriera professionistica.\nNew England Patriots.\n2011.\nRidley fu scelto nel corso del terzo giro del Draft 2011 dai New England Patriots. Nella sua stagione da rookie disput\u00f2 tutte le 16 partite della stagione regolare, 2 delle quali come titolare, correndo per 441 yard e segnando un touchdown nella settimana 4 nella vittoria 31-9 contro gli Oakland Raiders, gara in cui corse 97 yard su 10 possessi. Coi Patriots, Ridley giunse fino al Super Bowl XLVI pers\u00f2 contro i New York Giants.\n2012.\nIl 9 settembre, Ridley e i Patriots debuttarono con una vittoria contro i Tennessee Titans nella nuova stagione. Stevan guid\u00f2 la squadra correndo per 125 yard su 21 possessi e segnando un touchdown su corsa, il secondo della carriera. Nel turno successivo, i Patriots subirono la prima inaspettata sconfitta stagionale contro gli Arizona Cardinals: Ridley tuttavia continu\u00f2 a giocare bene correndo 71 yard su 18 tentativi.\nNella settimana 4 i Patriots vinsero segnando ben 52 punti ai Buffalo Bills con Stevan che corse altre 106 yard e segn\u00f2 due touchdown. Nel turno successivo i Patriots vinsero contro i Denver Broncos col running back che disput\u00f2 un'altra grande partita correndo 151 yard e segnando un touchdown.\nNella settimana 8 i Patriots vinsero nettamente contro i St. Louis Rams nella cornice speciale dello Wembley Stadium a Londra: Ridley gioc\u00f2 alla grande correndo 127 yard e segnando un touchdown.\nDopo la settimana di pausa i Patriots batterono i Bills con Stevan che corse 98 yard e segn\u00f2 un touchdown. Nella gara del Giorno del Ringraziamento Ridley corse altre 97 yard e segn\u00f2 un touchdown nella vittoria sui New York Jets.\nCon la sesta vittoria consecutiva, nella settimana 13 i Patriots si assicurarono l'undicesimo titolo di division dal 2001 battendo i Dolphins. Ridley corse 78 yard e segn\u00f2 il nono touchdown stagionale. Nel Monday Night Football successivo Ridley contribu\u00ec alla vittoria contro gli Houston Texans, la squadra col miglior record della lega, correndo 72 yard e segnando un touchdown.\nNell'ultimo turno di campionato, grazie alla vittoria sui Miami Dolphins per 28-0, New England si assicur\u00f2 il secondo record della AFC e la possibilit\u00e0 di saltare il primo turno di playoff. Ridley contribu\u00ec correndo 74 yard e segnando 2 touchdown. La sua stagione regolare si concluse con 1.263 yard corse e al terzo posto nella NFL con 12 touchdown su corsa.\nNel divisional round dei playoff, Ridley corse 82 yard e segn\u00f2 un touchdown coi Patriots che batterono facilmente gli Houston Texans. La corsa dei Patriots si arrest\u00f2 nella finale della AFC perdendo in casa contro i Ravens. Ridley termin\u00f2 la gara con 70 yard corse.\n2013-2014.\nI primi due touchdown della stagione, Ridley li segn\u00f2 nella vittoria della settimana 6 sui precedentemente imbattuti New Orleans Saints. And\u00f2 a segno anche nelle settimane seguenti contro Jets, Dolphins e due volte contro gli Steelers. Il settimo TD stagionale lo segn\u00f2 nel Monday Night della settimana 11 ma i Patriots furono sconfitti dai Carolina Panthers.\nNel divisional round dei playoff contro i Colts, Ridley corse 52 yard e segn\u00f2 due touchdown nella vittoria per 43-22 che permise alla sua squadra di qualificarsi per la terza finale della AFC consecutiva.\nNel 2014, Ridley si ruppe il legamento crociato anteriore nel mese di ottobre, chiudendo in anticipo la sua stagione.\nNew York Jets.\nL'8 aprile 2015, Ridley firm\u00f2 un contratto annuale con i New York Jets."}
{"id": "4174770", "revid": "287204", "url": "https://it.wikipedia.org/wiki?curid=4174770", "title": "Nizneivkino", "text": ""}
{"id": "4174772", "revid": "80339", "url": "https://it.wikipedia.org/wiki?curid=4174772", "title": "Nizhneivkino", "text": ""}
{"id": "4174778", "revid": "1919892", "url": "https://it.wikipedia.org/wiki?curid=4174778", "title": "Taide (romanzo)", "text": "Taide (titolo originale \"Tha\u00efs\") \u00e8 un romanzo di Anatole France, pubblicato nel 1890, ispirato alla leggenda della vita di santa Taide, una prostituta convertita al cristianesimo, che sarebbe vissuta nel IV secolo. Dal romanzo \u00e8 stata tratta l'opera lirica omonima Tha\u00efs di Louis Gallet, musica di Jules Massenet (1894).\nTradotto in 36 lingue di tutto il mondo, in Italia \u00e8 apparso nel 1911, nella traduzione di \"Amintore Galli\".\nTrama.\nIl monaco Pafnuzio, abate d'un gruppo di monaci cenobiti egiziani, che ha scelto quella vita per purificarsi da una giovinezza frivola e dissoluta, in seguito ad una visione, decide di redimere Taide, la pi\u00f9 celebre attrice ed Etera di Alessandria. Torna quindi sui luoghi della sua giovent\u00f9, incontrando anche qualcuno degli antichi amici e restando sempre pi\u00f9 disgustato dal mondo che ha lasciato. Finalmente riesce ad incontrare Taide, dopo un suo spettacolo. Con un certo stupore scopre che lei era stata battezzata, quand'era bambina, grazie ad uno schiavo cristiano della sua famiglia, che in seguito aveva subito il martirio ed era ora venerato col nome di san Teodoro. Pafnuzio si convince che quindi la visione avuta si inserisce in un piano divino per la redenzione della peccatrice. Riesce rapidamente a convincerla a bruciare tutte le sue ricchezze ed a ritirarsi in un convento, dove la conduce personalmente affidandola alla badessa. \nNegli anni successivi mentre Taide imbocca la strada della redenzione e verso la santit\u00e0, Pafnuzio non riesce pi\u00f9 a trovare la pace interiore, tormentato da visioni (in cui costantemente compare l'immagine di Taide) e creature che non riesce a comprendere se siano diaboliche o divine. Fugge dalla sua comunit\u00e0, e diventa stilita, issandosi su una colonna, rudere di un antico tempio. Paradossalmente mentre dentro di lui il dubbio e l'insicurezza continuano ad aumentare, la sua fama di santit\u00e0 cresce, ed in breve nei pressi della sua colonna nasce e si sviluppa una citt\u00e0, creata dai pellegrini che vengono a chiedere grazie al santo. \nUna notte, tormentato da demoni e dalla visione di Taide, mentre tutti dormono, abbandona la colonna e fugge nel deserto. Quando al mattino i primi pellegrini si accorgeranno della sua scomparsa, ci sar\u00e0 chi \u00e8 pronto a giurare che una schiera di angeli nella notte lo ha prelevato portandolo in cielo, aggiungendo l'ultimo tassello all'immagine del santo.\nIn realt\u00e0 Pafnuzio ha vagato fino a che, scoperta l'ingresso di un'antica tomba sotterranea, vi \u00e8 entrato, rimanendo prostrato sulla lastra tombale in meditazione per giorni e mesi, sempre pi\u00f9 circondato da creature malefiche e tormentato dalla visione di Taide, finch\u00e9 un giorno nella tomba arriva un mercante, la cui carovana si \u00e8 accampata nelle vicinanze, che gli comunica che Taide, ormai in odore di santit\u00e0, sta per morire. A quella notizia Pafnuzio, ormai dimentico della sua vita di preghiera ed ascetismo che anzi rinnega convinto che l'unica serenit\u00e0 si sarebbe potuta raggiungere tra le braccia di Taide, parte alla volta del convento dove arriva giusto per assistere al trapasso della santa e constatare la propria completa dannazione. "}
{"id": "4174783", "revid": "105380072", "url": "https://it.wikipedia.org/wiki?curid=4174783", "title": "Divisione Nazionale B 1941", "text": "La Divisione Nazionale B 1941 \u00e8 stata la edizione della seconda divisione del campionato italiano maschile di pallanuoto. Le squadre partecipanti furono suddivise in due gironi. La prima classificata di ogni girone guadagn\u00f2 l'accesso al girone finale.\nFase a gironi.\nGirone A.\nVerdetti\nRisultati noti\nGirone B.\nVerdetti\nRisultati\nFinali.\nRisultati"}
{"id": "4174786", "revid": "767487", "url": "https://it.wikipedia.org/wiki?curid=4174786", "title": "Antonio Brancato", "text": "Fu uno degli uomini pi\u00f9 operosi e benefici \"arb\u00ebresh\" di Piana degli Albanesi per l'intera comunit\u00e0 siculo-albanese, scrivendo inoltre alcune poesie sacre il lingua \"nazionale\" albanese.\nBiografia.\nCoadiuv\u00f2 padre Giorgio Guzzetta nell\u2019istituzione dell'Oratorio dei Padri celibi di rito bizantino di Piana degli Albanesi (1716).\nNel 1733 fond\u00f2 il \"Collegio di Maria\" a Piana degli Albanesi per l'educazione della giovent\u00f9 femminile \"arb\u00ebreshe\" di tutte le colonie albanesi di Sicilia. Il Collegio, retto dalle suore collegine secondo i regolamenti del cardinale Corradini nella tradizione orientale italo-albanese, continua ancora oggi la sua missione.\nPap\u00e0s Antonio Brancato fu anche un notevole poeta in lingua albanese, con inni religiosi e popolari. Mor\u00ec a 72 anni il 21 novembre 1760.\nInsieme al Servo di Dio Padre Giorgio Guzzetta \u00e8 una delle figure del XVIII secolo pi\u00f9 lungimiranti della comunit\u00e0 albanese di Sicilia."}
{"id": "4174790", "revid": "15756", "url": "https://it.wikipedia.org/wiki?curid=4174790", "title": "La crociera della Tuonante", "text": "La crociera della Tuonante \u00e8 un romanzo d'avventura di Emilio Salgari. \u00c8 il secondo romanzo, scritto nel 1910, che continua il Ciclo dei corsari delle Bermude ambientantato nell'omonimo arcipelago ai tempi della guerra d'indipendenza americana (circa 100 anni dopo le avventure de Il Corsaro Nero).\nTrama.\nDiretto seguito del romanzo \"I corsari delle Bermude\", la vicenda sembra cos\u00ec aver subito solo una breve pausa. Infatti, mentre la lotta infuriava tra la \"Tuonante\" e la fregata del Marchese d'Halifax, la bella nave del capitano William Mac-Lellan aveva ricevuto un grave danno: le era stato spezzato l'albero di trinchetto e quindi la sua corsa era stata interrotta e l'odiato marchese aveva potuto prendere il largo. La nave deve perci\u00f2 tornare a Boston per le riparazioni, ma \u00e8 di nuovo ben presto pronta a riprendere il mare e a dare battaglia. \u00c8 pronta per la sua \"crociera\" ed \u00e8 tanto pi\u00f9 temuta per la presenza, a bordo, di un artigliere abilissimo, Mastro Testa di Pietra, sempre in compagnia del simpatico Piccolo Flocco.\nPostosi nuovamente sulle tracce del Marchese, riprende con lui la battaglia, furiosa e terribile. Sia la corvetta \"Tuonante\" che la fregata nemica si incagliano in banchi di sabbia e gli equipaggi si affidano a zattere di fortuna. Navi inglesi raccolgono il Marchese d'Halifax e Mary, che raggiungono cos\u00ec New-York, dove il fratellastro di Mac-Lellan \u00e8 deciso ad organizzare il suo matrimonio con la fanciulla. L'astuto Testa di Pietra vigila e cos\u00ec il duello decisivo tra Mac-Lellan e il Marchese si svolge nientemeno che nella cappella sotterranea di una chiesa, interrompendo la cerimonia. Il libro si chiude con un'affrettata conclusione in cui si accenna alle nozze tra il baronetto e la bella Mary, nello stesso giorno in cui il generale Washington vinse le armate inglesi comandate dal capitano Cadwallari sulla Delavara.\nSeguito.\nLe vicende prossime sono narrate nel successivo romanzo salgariano, \"Straordinarie avventure di Testa di Pietra\"."}
{"id": "4174796", "revid": "125370491", "url": "https://it.wikipedia.org/wiki?curid=4174796", "title": "Ryan Mallett", "text": "Carriera professionistica.\nNew England Patriots.\nMallett fu scelto nel corso del terzo giro del Draft 2011 dai New England Patriots. Nella sua stagione da rookie non disput\u00f2 alcuna partita, rimanendo per tutto l'anno il terzo quarterback nelle gerarchie della squadra, dietro a Tom Brady e Brian Hoyer.\nNella terza gara di pre-stagione del 2012 contro i Tampa Bay Buccaneers, Malley pass\u00f2 per due touchdown e termin\u00f2 con un ottimo passer rating di 107,7.\nNella settimana 8 del 2012 i Patriots vinsero nettamente contro i St. Louis Rams nella cornice speciale dello Wembley Stadium a Londra; Mallett fece il suo debutto nella NFL entrando nel quarto periodo e completando un passaggio su tre per 17 yard. Anche nel 2013, l'ultima stagione coi Patriots, continu\u00f2 ad essere la prima riserva di Brady.\nHouston Texans.\nIl 31 agosto 2014, Mallett fu scambiato con gli Houston Texans per una scelta del sesto giro del Draft 2015. Dopo avere passato la prima met\u00e0 della stagione come riserva di Ryan Fitzpatrick, all'alba della settimana 10 fu nominato titolare per la prima volta in carriera. Dopo il turno di pausa, debutt\u00f2 quindi nella settimana 11 contro i Browns passando per 211 yard, due touchdown, di cui il primo in carriera a J.J. Watt, e subendo un intercetto, nella vittoria esterna per 23-7. Sette giorni dopo per\u00f2, durante il riscaldamento pre-partita, aggrav\u00f2 un precedente problema a un pettorale, che pose fine alla sua stagione, malgrado quel giorno fosse riuscito a partire come titolare nella gara poi persa coi Bengals.\nMallett torn\u00f2 in campo nella pre-stagione 2015, ma gli fu preferito il nuovo arrivato Brian Hoyer come titolare per l'inizio della stagione regolare. Questi per\u00f2 nel primo turno, perso contro i Chiefs, fatic\u00f2, venendo sostituito a sei minuti dal termine da Mallett, che guid\u00f2 la squadra a segnare due touchdown, scalzando il compagno per il posto di titolare nella gara successiva, persa contro i Panthers. La prima vittoria giunse nel terzo turno contro i Buccaneers in cui pass\u00f2 228 yard, un touchdown e sub\u00ec un intercetto. Sette giorni dopo, Mallett fu a sua volta sostituito da Hoyer nella gara contro i Falcons dopo che Houston era in svantaggio di oltre 40 punti. Malgrado ci\u00f2, torn\u00f2 a partire titolare nel turno successivo contro i Colts, salvo essere nuovamente sostituito nel secondo quarto. Per la gara successiva, Hoyer divenne di nuovo titolare.\nIl 27 ottobre 2015, il giorno dopo che perse il volo della squadra diretto a Miami per affrontare i Dolphins, Mallett fu svincolato.\nBaltimore Ravens.\nIl 15 dicembre 2015, Mallett firm\u00f2 con i Baltimore Ravens in seguito agli infortuni di Joe Flacco e Matt Schaub, venendo nominato titolare per le ultime due gare della stagione. Nella settimana 16, i Ravens batterono a sorpresa i rivali di division di Pittsburgh; nella partita Mallett stabil\u00ec il suo nuovo primato personale di 274 yard passate, con un touchdown.\nNel terzo turno della stagione 2017, a Londra contro i Jaguars, Flacco fu tolto nel secondo tempo con la squadra in svantaggio per 44-0 e Mallett subentr\u00f2 facendo segnare ai suoi l'unico touchdown di giornata con un passaggio per Ben Watson."}
{"id": "4174797", "revid": "1149807", "url": "https://it.wikipedia.org/wiki?curid=4174797", "title": "Episodi di My Little Pony - L'amicizia \u00e8 magica (seconda stagione)", "text": "Questo \u00e8 un elenco degli episodi della seconda stagione di My Little Pony - L'amicizia \u00e8 magica (\"My Little Pony: Friendship is Magic\"); trasmessa in originale a partire dal 17 settembre 2011 su The Hub. La stagione \u00e8 composta da ventisei episodi di 22 minuti, di cui due coppie (episodi 1-2 e 25-26) formano altrettanti episodi doppi.\nIn Italia \u00e8 stata trasmessa a partire dal 13 ottobre 2012 su Boomerang (in pay TV) ogni sabato con due episodi, in replica la domenica. Dal 5 novembre 2012 vanno in onda le repliche su Cartoonito (in chiaro) tutti i giorni; sempre dal 5 novembre, gli episodi vengono trasmessi su Boomerang anche durante i giorni feriali.\nNota sulla trasmissione di alcuni episodi.\n\"Hearth's Warming Eve\".\nL'episodio \"Hearth's Warming Eve\", andato in onda in originale come undicesimo della stagione, \u00e8 stato trasmesso come tredicesimo nella versione italiana e in altri adattamenti internazionali, rispecchiando probabilmente l'ordine di produzione.\n\"The Last Roundup\".\nL'episodio \"The Last Roundup\" \u00e8 stato cancellato dalla libreria iTunes poco tempo dopo la sua trasmissione originale per essere poi nuovamente caricato in una versione modificata; le modifiche sono attinenti al controverso personaggio di Derpy, che compare in quell'episodio con un ruolo parlante. Nella versione modificata, \u00e8 stato omesso il nome della pony pegaso (in origine pronunciato da Rainbow Dash), e la voce di quest'ultima, cos\u00ec come alcune sue espressioni facciali, sono state ritoccate per farle sembrare pi\u00f9 \"normali\".\nLa versione non modificata dell'episodio \u00e8 stata inclusa nel DVD \"The Friendship Express\". Inoltre, il nome di Derpy compare nella versione italiana, francese e russa dell'episodio.\nInizio di stagione in Italia.\nI primi due episodi trasmessi in Italia non sono stati l'episodio 1 e 2 della stagione (\"Il ritorno dell'armonia\"), bens\u00ec gli ultimi due (\"Un matrimonio a Canterlot\"), andati in onda su Boomerang il 13 ottobre 2012. Ci\u00f2 non \u00e8 accaduto nella messa in onda su Cartoonito, cominciata regolarmente con il primo episodio \"Il ritorno dell'armonia - parte 1\".\n\"The Super Speedy Cider Squeezy 6000\" in Italia.\nL'episodio \"The Super Speedy Cider Squeezy 6000\", bench\u00e9 doppiato in italiano, non \u00e8 mai stato trasmesso sulle reti televisive italiane. Tuttavia, a febbraio 2015, Hasbro ha pubblicato, sul suo canale YouTube, una parte dell'episodio italiano con la canzone. Infine, il 26 maggio 2015, con l'uscita del DVD \"Baby Cakes\" nel Regno Unito, \"\"l'episodio \u00e8 stato pubblicato con il titolo \"Fino all'ultima goccia di sidro\".\nDettagli episodi.\nIt's About Time.\nAlla fine Twilight, insieme a Spike e Pinkie Pie, si reca negli archivi di Canterlot per riuscire a trovare un incantesimo che permetta di fermare il tempo. Poi per\u00f2 scopre che la futura s\u00e9 stessa era proprio lei e che non voleva avvertire la Twilight del passato di una catastrofe, bens\u00ec di non preoccuparsi troppo durante la settimana."}
{"id": "4174808", "revid": "767487", "url": "https://it.wikipedia.org/wiki?curid=4174808", "title": "Mauro Grossi", "text": "Biografia.\nMusicista con una formazione musicale fondata sia su basi accademiche che moderne, \u00e8 diplomato in Pianoforte (vecchio ordinamento) presso l'Istituto Musicale Pareggiato \"P. Mascagni\" di Livorno (oggi Istituto superiore di studi musicali Pietro Mascagni) e in Jazz (nuovo ordinamento) presso il Conservatorio \"G.Puccini\" di La Spezia. Ha frequentato il corso di perfezionamento tenuto da Herbie Hancock presso il Mozarteum di Salisburgo, studiato Composizione con Gaetano Giani Luporini e conseguito l'attestato finale del Berklee Correspondence Course in Arrangiamento per Orchestra Jazz.\nNoto didatta, ha avuto fra i suoi allevi numerosi musicisti jazz italiani fra cui Stefano Bollani; dal 1994 \u00e8 titolare della cattedra di Jazz presso l'Istituto superiore di studi musicali Pietro Mascagni (Istituto di Alta Formazione AFAM) di Livorno.\nHa collaborato con musicisti storici come Eddie \u201cLockjaw\u201d Davis, Curtis Fuller, Chet Baker, Tony Scott, esponenti del jazz internazionale attuale come Lee Konitz, Luis Agudo, Gilad Atzmon, Cyro Baptista, Jeff Berlin, Jay Clayton, Al Cohn, Al Grey, Eddie Henderson, Sheila Jordan, Robin Kenjatta, Peter King, Ray Mantilla, Jason Marsalis, Chuck McPherson, Bob Mintzer, Alejandro Sanguinetti, David Schnitter, Stan Sulzman, Bobby Watson, Paul Wertico, Kenny Wheeler, Ernie Wilkins, James Zollar e con artisti del jazz italiano contemporaneo come Flavio Boltro, Giovanni Tommaso, Pietro Tonolo, Danilo Rea, Andrea Dulbecco, Enrico Intra, Giorgio Gaslini, Dino Betti Van Der Noot, Enrico Rava, Bruno Tommaso, Paolo Fresu, Tino Tracanna, Mario Raja.\nAttivo anche nel pop come arrangiatore e nel settore della musica ebraica insieme alla cantante statunitense Faye Nepon e con il violista e violinista russo Igor Polesitky, ha realizzato composizioni e arragiamenti per RAI, Unione Europea, EBU-UER Eurovisione. Nel 2002 si \u00e8 esibito al conservatorio Tchaikowsky di Mosca rappresentando l'Italia per la Presidenza del Consiglio dei Ministri al Festival internazionale \"Micholes\". Ha suonato a Cracovia su invito dell'Istituto Italiano di Cultura alla prima celebrazione mondiale del Giorno della Memoria. Ha realizzato importanti ricerche su manoscritti di inediti di Chet Baker composti dal trombettista statunitense durante la detenzione nel carcere di Lucca; il progetto \u00e8 stato presentato con Paolo Fresu a Piacenza e Nuoro nel 2009.\nFra le sue produzioni discografiche come leader o co-leader spiccano il secondo Cd del Maurizio Giammarco Heart Quartet per l'etichetta Blue Note, il suo Cd in varie formazioni \u201cBitter Cake Walk\u201d, il piano solo \u201cColori\u201d, il 2\u00b0 Cd tel trio ARS3 con \u201cPromemoria\u201d, segnalato con \"bollino di qualit\u00e0\" dalle riviste Jazzit e Musica Jazz e un Cd di Gianluca Esposito con Bob Minzer, Flavio Boltro, John Arnold, Kelly Joyce per l'etichetta Wide Records.\n\u00c8 autore o coautore di colonne sonore fra cui la title-track del film di Roberto Faenza \"Prendimi l'Anima\", Medusa Film, col trio Shir-Am3, e la colonna sonora del film \u201cSolometro\u201d di M.Cucurnia prodotto e interpretato da Michele Placido."}
{"id": "4174809", "revid": "214753", "url": "https://it.wikipedia.org/wiki?curid=4174809", "title": "Rally di Germania 2012", "text": "Il Rally di Germania, che si \u00e8 corso dal 24 al 26 agosto, \u00e8 stato il nono della stagione 2012 e ha registrato la vittoria di S\u00e9bastien Loeb."}
{"id": "4174812", "revid": "1543377", "url": "https://it.wikipedia.org/wiki?curid=4174812", "title": "Frammentazione (riproduzione)", "text": "La frammentazione (o architomia) \u00e8 una modalit\u00e0 di riproduzione asessuale tipica di molti organismi pluricellulari. Si attua con il distacco di un pezzo dell'organismo, che trovandosi in un ambiente idoneo, d\u00e0 vita a un clone dell'individuo da cui si \u00e8 distaccata. Il distacco pu\u00f2 essere pi\u00f9 o meno involontario, e il \"frammento\" (da cui appunto prende il nome questa modalit\u00e0 di riproduzione) pu\u00f2 essere pi\u00f9 o meno specializzato per la riproduzione stessa. Quindi al contrario della gemmazione, non vi \u00e8 una protuberanza che cresce, ma una parte che abbandona l'organismo.\nLa frammentazione non va confusa con l'autotomia, ovvero l'autoamputazione di parti del corpo a scopo antipredatorio o riproduttivo. Un esempio sono le lucertole che perdono la coda per distrarre il predatore con i movimenti convulsi di questa, una volta tagliata.\nClassificazione.\nLa frammentazione avviene tramite produzione di:\nDiffusione.\nMondo vegetale.\n\u00c8 possibile trovare la frammentazione soprattutto nel mondo vegetale, grazie alle grandissime capacit\u00e0 autorigenerative delle piante. In generale consiste nel distacco dal tallo o dal cormo della pianta madre, di parti vegetative, dette appunto \"propaguli\", capaci di originare un nuovo individuo. Pi\u00f9 le piante si fanno complesse per\u00f2, e pi\u00f9 questa capacit\u00e0 si perde. Fra le alghe, i muschi e le felci ne troviamo i massimi esempi, dove una qualsiasi parte del corpo, pu\u00f2 formare un intero individuo. Nelle gimnosperme e angiosperme invece, tale tipo di riproduzione si pu\u00f2 avere grazie oltre che con bulbilli e gemme avventizie, anche con tuberi, rizomi e stoloni.\nMondo animale.\nSi tratta in genere di quelli pi\u00f9 semplici (spugne, cnidari, platelminti, policheti, tunicati, echinodermi). Nelle stelle marine ad esempio, una volta che a una di queste viene strappato uno dei bracci, se questa propaggine possiede una parte del disco centrale, pu\u00f2 rigenerarsi in un nuovo asteroideo (anche se le braccia rigenerate saranno in scala ridotta). Una forma particolare di frammentazione \u00e8 visibile in alcune attinie attraverso un procedimento detto lacerazione pedale, che consistente nella perdita di cellule del piede dell'animale abbandonate sul substrato, le quali si moltiplicano generando individui completi."}
{"id": "4174822", "revid": "2136470", "url": "https://it.wikipedia.org/wiki?curid=4174822", "title": "Larne Football Club", "text": "Il Larne Football Club \u00e8 una societ\u00e0 calcistica nordirlandese con sede nella citt\u00e0 di Larne.\nFondato nel 1889 il Larne milita nella IFA Championship la seconda serie del calcio nord-irlandese. I colori sociali sono il bianco ed il rosso."}
{"id": "4174824", "revid": "3115", "url": "https://it.wikipedia.org/wiki?curid=4174824", "title": "Aeronautical Division, U.S. Signal Corps", "text": "LAeronautical Division, Signal Corps (1907\u20131914) \u00e8 stata la prima organizzazione militare al mondo di aeromobili pi\u00f9 pesanti dell'aria, e l'antenato della United States Air Force. Componente del Signal Corps e come tale appartenendo all'esercito statunitense, mise in campo il primo aereo militare a motore nel 1909, cre\u00f2 scuole per addestrare i propri aviatori, e diede origine ad un sistema di valutazione per le qualifiche dei piloti. Organizz\u00f2 e schier\u00f2 il primo reparto permanente americano di aviazione, il 1st Aero Squadron, nel 1913. L'Aeronautical Division addestr\u00f2 come piloti 51 ufficiali e 2 elementi di truppa, subendo 13 perdite umane in incidenti di volo. In tale arco di tempo, l'Aeronautical Division ebbe nel suo organico materiale 29 aerei prodotti da fabbricanti esterni, ne costru\u00ec un trentesimo assemblando pezzi di ricambio e prese in locazione un aereo civile per un breve periodo nel 1911.\nIn forza di un'autorizzazione ad istituire un'Aviation Section nel Signal Corps emanata dal Congresso nel 1914, l'Aeronautical Division continu\u00f2 ad essere la principale branca organizzativa della sezione fino al 1918, quando la sua inefficienza nel gestire la mobilitazione imposta dalla Prima guerra mondiale indusse il War Department a sostituirla con un'organizzazione del tutto nuova che fin\u00ec per rappresentare il nucleo fondante dello United States Army Air Service.\nGenesi di un'arma.\nLo United States Army Signal Corps ebbe a che fare con l'aeronautica gi\u00e0 durante la Guerra di secessione americana, quando Thaddeus S. C. Lowe fu nominato capo dello Union Army Balloon Corps (corpo \"nordista\" di ricognizione mediante mongolfiere). Nel 1892, il maggior generale Adolphus Greely,\n\"Chief Signal officer of the Army,\" avanz\u00f2 progetti per un'unit\u00e0 distaccata \"War Balloon\" (\"mongolfiera da guerra\", letteralmente) in seno al Signal Corps, ed autorizz\u00f2 l'acquisto di un pallone aerostatico dalla Francia, soprannominato \"General Myer\", con base presso Fort Riley nel 1893 e Fort Logan nel 1894. Quando il \"General Myer\" divenne inservibile, personale del Signal Corps, prendendo a modello il \"General Myer,\" ne costru\u00ec un secondo, il \"Santiago,\" che fu impiegato in battaglia a Cuba nel 1898.\nNel 1898\u201399, il War Department accett\u00f2 il rapporto di una commissione d'inchiesta pro-aeronautica di cui faceva parte anche Alexander Graham Bell ed invest\u00ec 50\u00a0000 dollari per i diritti su una macchina volante pi\u00f9 pesante dell'aria sviluppata da Samuel Pierpont Langley, segretario della Smithsonian Institution. Bench\u00e9 il Great Aerodrome di Langley si fosse rivelato un fiasco imbarazzante, l'esercito USA successivamente riprese interesse nell'aviazione, a seguito dei brillanti risultati conseguiti dai fratelli Wright, e si impegn\u00f2 in prolungate trattative per ottenere un aereo.\nTutte le attivit\u00e0 di \"scuola mongolfiere\" dello U.S. Army Signal Corps furono trasferite a Fort Omaha (Nebraska) nel 1905. Nel 1906 il comandante della \"Signal School\" presso Fort Leavenworth (Kansas), maggiore George O. Squier, studiava la teoria aeronautica e teneva delle conferenze sulla macchina volante dei Wright. Uno dei suoi istruttori \u2014 il capitano Billy Mitchell \u2014 seguiva anche corsi di aviazione ed insegnava l'uso di palloni da ricognizione. Nel luglio 1907 Squier divenne aiutante del Chief Signal Officer, brigadier generale James Allen, e lo convinse immediatamente a creare una struttura aviatoria nell'ambito del Signal Corps.\nL'Aeronautical Division, Signal Corps, consistente al suo esordio in un ufficiale e due militari di truppa, fu operativa dal 1\u00ba agosto 1907. Il capitano Charles deForest Chandler fu designato a comandare la nuova divisione, con l'assistenza del caporale Edward Ward e del soldato di prima classe Joseph E. Barrett. Anche il sottotenente Frank P. Lahm, ufficiale di cavalleria, fu assegnato alla divisione e ne divenne membro il 17 settembre 1907. Entrambi gli ufficiali avevano esperienza di palloni aerostatici. Lahm aveva raggiunto la notoriet\u00e0 l'anno prima, vincendo la prima edizione della Gordon Bennett Cup, un evento internazionale per mongolfiere, mentre Chandler era gi\u00e0 entrato a far parte dell'Aero Club of America (antenato della National Aeronautic Association). Rimase a capo della divisione fino al 1908, poi di nuovo dal 1911 al 1913. Nell'intervallo, fu sostituito da Lahm e da maggio 1910 fino a giugno 1911 (periodo in cui Chandler frequentava il \"Signal School Course \" presso Fort Leavenworth), dal capitano Arthur S. Cowan, gi\u00e0 ufficiale di fanteria, destinato alla Signal School ma privo di cognizioni e qualifiche aviatorie. Il 23 dicembre 1907 il Signal Corps eman\u00f2 la \"Specification No. 486\" (una sorta di gara d'appalto) per una macchina pi\u00f9 pesante dell'aria e sollecit\u00f2 proposte commerciali. Una copia della \"specification\" fu spedita ai fratelli Wright il 3 gennaio 1908.\nAcquisto di aeromobili.\nNel 1908, l'Aeronautical Division, con l'intervento del presidente Theodore Roosevelt nel processo di acquisto, compr\u00f2 un dirigibile non-rigido da Thomas Scott Baldwin per 6\u00a0750 dollari, ed un aereo dai fratelli Wright per 25\u00a0000 dollari. La gi\u00e0 ricordata Specification No. 486 richiedeva che ambedue i tipi di velivolo fossero in grado di trasportare due persone. Il dirigibile doveva essere idoneo a portare un peso di 450 libbre (200\u00a0kg) e raggiungere una velocit\u00e0 di 20 miglia orarie (32\u00a0km/h); le specifiche per l'aereo erano un peso trasportabile di 350\u00a0lb (160\u00a0kg), una velocit\u00e0 di 40\u00a0mph (64\u00a0km/h) e di poter volare per una distanza di almeno 125 miglia (201\u00a0km).\nIl dirigibile fu consegnato per primo, nel luglio 1908, dopo che Baldwin aveva proposto un prezzo estremamente basso per assicurarsi l'aggiudicazione (erano stati stanziati 25\u00a0000 dollari). Baldwin e Glenn Curtiss fecero i collaudi sopra Fort Myer e i risultati soddisfecero tutte le specifiche, eccetto la velocit\u00e0, di poco inferiore a quella prefissata. Il mezzo ricevette la denominazione Signal Corps Dirigible No. 1. Il mese successivo, Baldwin addestr\u00f2 tre ufficiali che avrebbero dovuto impiegare il dirigibile: Lahm, il sottotenente di artigliieria campale Thomas Selfridge e il sottotenente di fanteria Benjamin Foulois. Foulois fu addestrato come primo pilota di dirigibile e preparato a muovere il mezzo da Fort Omaha a St. Joseph (Missouri) per una dimostrazione durante una state fair. Ad ogni modo, la prima ascensione in solitaria con un dirigibile, ed il primo volo di un singolo pilota militare, non avvenne prima del 26 maggio 1909.\nI fratelli Wright, che in principio chiedevano 100\u00a0000 dollari per il loro aereo, poi acconsentirono di vendere un Wright Model A conforme ai requisiti per 25\u00a0000 dollari (ottennero anzi cinquemila dollari extra per il fatto di aver superato la specifica minima di velocit\u00e0). L'aereo fu consegnato a Fort Myer (Virginia) il 1\u00ba settembre 1908 per i collaudi. Il primo test di idoneit\u00e0 dell'aereo fu condotto il 3 settembre a Fort Myer, con Orville Wright ai comandi. Selfridge e Lahm furono nominati ufficiali osservatori per le prove dell'aereo dei Wright nel settembre 1908. Sia Lahm sia il maggiore Squier parteciparono a voli di prova come osservatori ed il 13 settembre Wright tenne in volo l'aereo per un'ora e dieci minuti.\nIl 17 settembre 1908, poich\u00e9 gli era stato ordinato di recarsi a St. Joseph per una dimostrazione di dirigibili, Selfridge chiese di sostituire l'osservatore della United States Navy, tenente George Sweet, che secondo il programma avrebbe fatto un volo di prova. Durante il volo, a 150 piedi (46 m) di quota, un'elica si spezz\u00f2 andando in frantumi, e tranci\u00f2 un cavo del timone, provocando la caduta dell'aereo. Wright fu ricoverato e Selfridge \u2014 unico ufficiale dell'esercito che avesse pratica di volo con mezzi pi\u00f9 pesanti dell'aria \u2014 fu vittima del primo incidente aereo mortale.\nOrville, questa volta in compagnia del fratello Wilbur, torn\u00f2 a Fort Myer nel giugno 1909 con un nuovo aereo, pi\u00f9 piccolo e pi\u00f9 veloce, spinto dal motore del \"Flyer\" distrutto nello schianto del 1908. I fratelli passarono la parte migliore del mese di luglio (caratterizzato per lo pi\u00f9 da condizioni meteorologiche avverse al volo) mettendo a punto il velivolo e preparandosi per le prove finali. Per le verifiche di idoneit\u00e0 del 1909, furono nominati ufficiali osservatori Lahm e Foulois.\nLahm vol\u00f2 con Wright il 27 luglio, e poi il 30 luglio alla presenza del presidente William Howard Taft, Foulois e Wright nella prova finale di idoneit\u00e0 fecero un volo attraverso il paese di 10\u00a0miglia (16\u00a0km) attorno a Shuter's (o Shooters) Hill tra Fort Myer ed Alexandria (Virginia). Questo volo super\u00f2 ogni precedente record di velocit\u00e0, durata con un passeggero e altitudine con un passeggero. Compiaciuto per le prestazioni di questo aereo, l'esercito lo acquist\u00f2 riconoscendo ai Wright 25\u00a0000 dollari con un premio extra di 5\u00a0000 (mille dollari per ogni miglio orario eccedente la specifica progettuale di 40\u00a0mph (64 hm/h)). Il picco di velocit\u00e0 dell'aereo era stato di 45\u00a0mph (74 hm/h) portando il prezzo totale della compravendita a 30\u00a0000 dollari.\nImpiego operativo di aerei.\nPrimi voli con il solo pilota.\nL'esercito accett\u00f2 il Wright A Military Flyer il 2 agosto 1909, denominandolo \"Signal Corps (S.C.) No. 1\". Il 25 agosto, l'esercito prese in affitto 160 acri (circa 2 km\u00b2) di terra a fianco della Baltimore and Ohio Railroad nei pressi di College Park (Maryland) per usare tale appezzamento quale campo addestrativo. L'aereo appena acquistato fu consegnato a College Park il 7 ottobre, montato da Wilbur Wright e fatto volare per la prima volta il giorno successivo. Wright inizi\u00f2 la formazione di Lahm e del sottotenente Frederick E. Humphreys distaccato dal Corps of Engineers, volando costantemente dinanzi ad ampie frotte di curiosi, inviati della stampa e notabili. Entrambi volarono in solitaria il 26 ottobre, con Humphreys che precedette Lahm (comandante del distaccamento) poich\u00e9 era il suo turno di volare. Sebbene entrambi i voli fossero inferiori al quarto d'ora come durata ed a 30 piedi (9,1 m) di altitudine, pi\u00f9 tardi lo stesso giorno Lahm rimase in aria 40 minuti, dicendo a Wright di essere atterrato solo perch\u00e9 era ora di cena. Il contratto che l'esercito aveva stipulato con i fratelli Wright si concludeva con il completamento dell'addestramento dei due allievi piloti, e Wilbur Wright fece il suo ultimo volo pubblico il 2 novembre. Dopo quel giorno, Lahm prese come passeggero il tenente Sweet, che quindi fu il primo ufficiale di marina a volare.\nIl 5 novembre, entrambi i piloti erano a bordo, con Lahm ai comandi, quando l'aereo si schiant\u00f2 in una virata a bassa quota. Bench\u00e9 nessun pilota fosse rimasto ferito, ed i Wright si fossero fatti carico delle spese di riparazione, tale incidente pose termine ai voli sino al 1910. Sia Lahm sia Humphreys ripresero servizio presso i rispettivi corpi di appartenenza.\nFoulois e Beck.\nLa vita operativa del dirigibile fu breve, poich\u00e9 l'aggressivit\u00e0 delle intemperie ed il gas idrogeno usato per far volare l'aeromobile provocavano cedimenti della cella stagna che si verificavano con crescente pericolosit\u00e0. Il dirigibile fu giudicato inservibile e venduto all'incanto. Foulois aveva apertamente criticato il dirigibile, raccomandandone l'abbandono, ed anche se era uno dei prescelti per ricevere l'addestramento da pilota, fu invece inviato a Nancy in qualit\u00e0 di delegato al Congresso Internazionale di Aeronautica. Foulois torn\u00f2 dalla Francia il 23 ottobre, e fece un qualche volo preliminare in affiancamento di Wilbur Wright (ancorch\u00e9 quest'ultimo non vi fosse obbligato contrattualmente), con il progetto di far terminare da Humphreys l'addestramento di Foulois.\nNel novembre 1909, Foulois divenne l'unico ufficiale assegnato all'Aeronautical Division. Poteva vantare un tempo di volo totale (conseguito a College Park) di tre ore e due minuti ma non aveva mai volato da solo. Per l'inclemenza del tempo invernale a College Park, Foulois dovette trasferirsi a svolgere il programma di volo presso Fort Sam Houston, un'infrastruttura dell'esercito vicino a San Antonio (Texas). Foulois ed otto uomini di truppa smontarono il relitto dello S.C. No. 1, lo spedirono in Texas dentro a 17 cassoni e lo rimontarono il 23 febbraio 1910, dopo aver costruito una baracca per ricoverarlo presso l'Arthur MacArthur Field usato per l'addestramento della cavalleria. Il 2 marzo 1910, dopo essersi allenato, Foulois fece registrare il suo primo volo in solitaria dalle 09.30 alle 09.37. e quattro voli in totale, facendo schiantare lo S.C. No. 1 nell'atterraggio finale. Raggiunse un'altitudine massima di 200 piedi (61 m circa) ed una velocit\u00e0 di 50 miglia orarie (80\u00a0km/h circa) accreditandosi 59 minuti e 30 secondi di tempo di volo. Dopo che l'aereo era stato riparato, ci vol\u00f2 ancora cinque volte il 12 marzo, e ricevette istruzioni per posta dai fratelli Wright. Fino al 1911, Foulois rimase il solo aviatore ed innovatore dell'esercito. Nel diario di volo dell'aereo dichiar\u00f2 di aver montato, il 12 marzo 1910, un sottopancia di 4 piedi (circa 1,2 m) proveniente da finimenti della cavalleria per fungere da cintura di sicurezza sullo S.C. No. 1, poi l'8 agosto, assieme a Oliver Simmons fiss\u00f2 delle ruote da macchina agricola. sui pattini di atterraggio, creando il primo rudimentale carrello. Lo S.C. No. 1 fece il suo ultimo volo, ed il sessantaseiesimo con Foulois ai comandi, l'8 febbraio 1911.\nAl principio del 1911, gli Stati Uniti ammassarono buona parte del loro Regular Army nel Texas meridionale come dimostrazione di forza verso i messicani rivoluzionari, formando la \"Maneuver Division\". Nel marzo 1911 presso Fort McIntosh a Laredo (Texas), Foulois e l'istruttore di velivoli Wright Philip Orin Parmelee mostrarono per la prima volta come il mezzo aereo possa essere utilizzato in appoggio alle manovre delle forze di terra. Lo S.C. No. 1 non era abbastanza sicuro in volo per le missioni di ricognizione e di trasmissione di messaggi che esegu\u00ec, e per un dollaro di canone nominale, Foulois prese in affitto il Wright B Flyer posseduto personalmente da Robert J. Collier, proprietario della testata \"Collier's,\" il 21 febbraio. Foulois e Parmalee misero fuori uso nel Rio Grande il velivolo affittato, durante il loro secondo volo, il 5 marzo.\nIl maggiore Squier, come Chief Signal Officer della Maneuver Division, form\u00f2 una compagnia aerea provvisoria il 5 aprile 1911, la prima unit\u00e0 di aviazione nella storia americana, come premessa all'addestramento di 18 ulteriori piloti. Fu autorizzato l'acquisto di cinque nuovi aerei, e due arrivarono a Fort Sam il 20 aprile, un Curtiss 1911 \"Type IV military aeroplane\" (Curtiss Model D) che prese la denominazione Signal Corps No. 2, ed un nuovo Wright Model B che divenne lo S.C. No. 3. Entrambi erano muniti di ruote al posto dei pattini, ed il Curtiss disponeva di un motore a 8 cilindri da 60 hp (45 kW) in netto contrasto con il 4 cilindri da 40\u00a0hp (30\u00a0kW) con cui avevano preso dimestichezza in addestramento gli allievi piloti. Due piloti civili, Frank Trenholm Coffyn della Wright Company ed Eugene Ely della Curtiss, arrivarono con gli aerei per prestare assistenza all'attivit\u00e0 formativa. Tutti e tre i velivoli dell'esercito decollarono simultaneamente il 22 aprile 1911, durante una parata-rassegna delle truppe della Maneuver Division presso Fort Sam Houston, immortalata in una fotografia panoramica puntata da un collegamento \"infra\" (sezione Collegamenti esterni).\nDopo che l'esercito aveva approvato gli aerei il 27 aprile, Foulois ed Ely iniziarono ad addestrare un piccolo gruppo di aspiranti piloti sulla macchina Curtiss, e tra questi allievi ve n'erano tre (il capitano Paul W. Beck ed i tenenti George E.M. Kelly e John C. Walker, Jr.) che erano stati parzialmente addestrati quali futuri istruttori di aereo Curtiss da Glenn Curtiss a North Island, San Diego (California), prima di essere comandati in Texas. Gli allievi piloti furono divisi in due sezioni separate poich\u00e9 i comandi sui due mezzi erano sensibilmente differenti e gli apparecchi monoposto Curtiss mal si prestavano ovviamente alla supervisione di un istruttore. Lo S.C. No. 1, giudicato non pi\u00f9 sicuro per il volo a causa di troppe riparazioni, fu ritirato dal servizio il 4 maggio, ed in ottobre fu inviato alla Smithsonian Institution.\nIl pi\u00f9 abile fra i nuovi piloti era Beck, che per anzianit\u00e0 fu fatto comandante della compagnia aerea provvisoria, provocando una frattura permanente tra lui e Foulois, di gran lunga il pilota pi\u00f9 esperto. La macchina Curtiss, S.C. No.2, quasi si schiant\u00f2 il 2 maggio condotta da Walker, che la fece piantare di muso mentre tentava una virata. L'aereo carambol\u00f2 e sebbene Walker miracolosamente avesse ripreso il controllo, rimase cos\u00ec scosso che volontariamente si ritir\u00f2 dal volo. Il giorno seguente Beck mise fuori uso lo S.C. No. 2 quando il motore cedette a 300 piedi (91 m), riportando gravi danni. Il 10 maggio Kelly, il pilota meno esperto, rest\u00f2 ucciso volando sullo stesso aereo nel suo volo di qualificazione schiantandosi all'atterraggio in condizioni di vento a raffiche. Il comandante di divisione, maggior generale William Henry Carter, ritir\u00f2 immediatamente l'autorizzazione a volare su Fort Sam. Foulois, che era un ufficiale mustang ed un veterano della guerra ispano-americana, attribu\u00ec la colpa del disastro alle incongrue riparazioni eseguite sul Curtiss D, ed indirettamente a Beck.\nFoulois tra l'altro si rifiut\u00f2 di stare agli ordini di Beck. Foulois venne pertanto rimosso dall'aviazione con distacco presso la \"Division of Militia Affairs\" in seno al War Department. Beck prese il posto di Foulois come istruttore, e trasfer\u00ec la scuola di nuovo a College Park con lo S.C. No. 3. Beck lavor\u00f2 come istruttore a College Park fino al 1\u00ba maggio 1912, quando fu ritrasferito in fanteria in applicazione della cosiddetta \"legge manci\u00f9\".\nArnold e Milling.\nBench\u00e9 fosse di stanza nelle Filippine nel 1908, Henry H. Arnold assisteva il capitano Arthur S. Cowan (al tempo in fanteria) in un incarico di cartografia militare. Cowan ritorn\u00f2 negli USA, trasferito al Signal Corps, e fu incaricato di reclutare due tenenti per farli diventare piloti. Cowan interpell\u00f2 Arnold, che telegraf\u00f2 il suo interesse anche al trasferimento nel Signal Corps, ma non ricevette alcuna risposta per due anni. Nel 1911, ricollocato a Fort Jay (New York), Arnold mand\u00f2 una domanda di trasferimento al Signal Corps, ed il 21 aprile 1911 ricevette disposizioni che lo assegnavano assieme al tenente Thomas D. Milling a Dayton (Ohio), per addestramento al volo nella scuola di aviazione dei fratelli Wright. Iniziata l'istruzione il 3 maggio, Milling aveva volato in solitaria l'8 maggio dopo due ore di tempo di volo mentre Arnold fece il suo primo volo il 13 maggio dopo tre ore e quarantotto minuti di lezioni di volo.\nA giugno, lui e Milling terminarono il loro periodo di formazione, e il giorno 14 di quel mese furono inviati a College Park (Maryland) in qualit\u00e0 di primi istruttori di volo dell'esercito. Erano a disposizione per l'addestramento due aerei Wright B, dal momento che era stato consegnato lo S.C. No. 4 cinque giorni dopo, aggiungendosi allo S.C. No. 3, appena arrivato dal Texas. La scuola ufficialmente apr\u00ec il 3 luglio 1911, ed addestr\u00f2 dieci allievi, tra cui due membri della Guardia nazionale e Chandler, che era stato nuovamente assegnato al comando della divisione e della scuola dopo aver conseguito il diploma alla Signal School. Lo S.C. No. 2, riparato e riammesso in servizio, fu raggiunto alla fine di luglio dallo S.C. No. 6, un nuovo Curtiss E \"scout\", e Milling divenne il solo aviatore a padroneggiare i comandi (significativamente diversi) di ciascun tipo. Si apr\u00ec una spaccatura tra \"piloti Wright\" e \"piloti Curtiss\", e la faccenda si risolse solo quando, nel 1914, le macchine Wright furono dismesse per ragioni di sicurezza.\nMilling vinse la \"Tri-State Biplane Race\" (corsa per biplani lungo tre Stati) con un Wright B contro una schiera di esperti dell'aria, volando da Boston (Massachusetts) a Nashua (New Hampshire) a Worcester (Massachusetts) a Providence (Rhode Island) con ritorno a Boston, per un totale di 175 miglia, senza uso di bussola. Fu anche il suo primo volo notturno, con alcuni grossi fal\u00f2 che indicavano la pista d'atterraggio.\nArnold stabil\u00ec un record di altitudine di 3\u00a0260 piedi (990 m) il 7 luglio 1911, e lo infranse due volte. In agosto incorse per la prima volta in uno schianto, cercando di decollare da un campo coltivato in cui si era perso. A fine novembre la scuola smont\u00f2 i suoi quattro aerei e si trasfer\u00ec ad Augusta (Georgia) dove, nella stagione invernale, avrebbe svolto la propria attivit\u00e0 utilizzando una fattoria presa in affitto. Un allievo di quel gruppo, tenente Charles B. Winder dell'Ohio, fu il primo ufficiale della Guardia nazionale a completare l'addestramento aeronautico conseguendo la certificazione F.A.I. nella primavera del 1912.\nArnold prese in consegna il primo aereo dell'esercito a configurazione traente (con un'elica ed il motore montati davanti) il 26 giugno 1912, ma si schiant\u00f2 nella baia di Plymouth (Massachusetts) durante il decollo. Arnold inizi\u00f2 a sviluppare una fobia del volo, inasprita dagli incidenti mortali capitati: il 12 giugno a Arthur L. Welsh, l'istruttore della Wright Company che era stato il suo maestro; e il 18 settembre 1912 al tenente Lewis Rockwell, compagno di corso di Arnold in accademia. Entrambi persero la vita sui nuovi Wright C \"speed scouts\".\nNell'ottobre 1912, Arnold e Milling furono inviati a Fort Riley (Kansas) per fare pratica nell'osservazione per l'artiglieria campale. Il 5 novembre, il Wright C di Arnold stall\u00f2, si avvit\u00f2 su se stesso, ed a malapena il pilota scamp\u00f2 da uno schianto fatale. Immediatamente e spontaneamente si ritir\u00f2 dall'attivit\u00e0 aeronautica, nel 1913 ritorn\u00f2 in fanteria dopo aver chiuso la scuola di College Park, poi rimpiazzata da un'altra installazione allietata da condizioni meteorologiche favorevoli al volo tutto l'anno sulla North Island presso San Diego (California), nel 1917 denominata Rockwell Field. in omaggio alla memoria del compagno di studi di Arnold.\nStanziamenti, crescita e \"principio di ammutinamento\".\nNel 1911, l'Aeronautical Division ricevette il primo finanziamento diretto dal Congresso per l'aviazione (125\u00a0000 dollari per l'anno fiscale 1912, met\u00e0 di quanto era stato proposto), ed affianc\u00f2 cinque nuovi velivoli al suo parco mezzi. In aggiunta agli S.C. 2, 3, 4, e 6, fu ordinata la costruzione di un Wright B (su licenza) da parte della Burgess Company and Curtis con la relativa denominazione di \"Model F\" (S.C. No. 5).\nUn sesto apparecchio, un Wright B Flyer denominato S.C. No. 7, fu montato a Fort McKinley nelle Filippine ed usato dal tenente Lahm per eseguire il primo volo di un aereo militare americano fuori dagli Stati Uniti continentali il 21 marzo 1912.\nFurono adottate le regole della \"F\u00e9d\u00e9ration A\u00e9ronautique Internationale\" (FAI), tra cui gli standard per la certificazione dei piloti, ed i tenenti Henry H. Arnold e Thomas D. Milling. divennero i primi due piloti dell'esercito a conseguire la certificazione FAI. Il 23 febbraio 1912, l'esercito americano stabil\u00ec le proprie qualifiche per aviatori militari ed assegn\u00f2 le prime cinque (di 24) al tenente Arnold, al capitano Chandler, al tenente Milling, al capitano Beck, ed al tenente Foulois nel luglio 1912.\nNel febbraio 1912, riconoscendo la necessit\u00e0 di un aereo specializzato nel servizio campale, l'Aeronautical Division tracci\u00f2 le sue prime nuove specifiche per aerei dal 1907, creando una classe \"Scout\" per un aereo biposto, da bassa velocit\u00e0, per la ricognizione tattica; ed una classe \"Speed Scout\" per un monoposto pi\u00f9 leggero, pi\u00f9 veloce, per la ricognizione strategica (ossia a raggio pi\u00f9 ampio). Nel maggio 1912, la divisione acquist\u00f2 il suo primo Speed Scout, un Wright C. L'aereo si schiant\u00f2 durante il volo di collaudo l'11 giugno a College Park, uccidendo il sottotenente Leighton W. Hazelhurst, che aveva fatto parte della prima classe di allievi piloti, e Arthur L. Welsh, l'istruttore della Wright Company che aveva insegnato a volare ad Arnold. Lo stesso Arnold stava pilotando un Wright C (S.C. No. 10) nel novembre 1912 a Fort Riley (Kansas), quando rischi\u00f2 di perdere la vita. In totale la divisione acquist\u00f2 sei Wright C (non comprendendo quello su cui volavano Welsh ed Hazelhurst) ed un \"Burgess Model J\" (un Wright C costruito su licenza), sei dei quali precipitarono. Questo fatto port\u00f2, il 24 febbraio 1914, alla radiazione dal servizio di tutti gli aerei \"pusher\", compresi il solo Wright C sopravvissuto ed un Burgess rimaneggiato per adeguarsi allo standard Wright C.\nAnticipando una probabile guerra con il Messico, il 28 febbraio 1913 il capitano Chandler, quattro piloti, 21 soldati di truppa ed un distaccamento di aerei Curtiss JN-3 furono trasferiti dalla sede invernale della scuola d'aviazione (Augusta (Georgia)) a Texas City. Da ultimo, otto piloti su nove aerei si addestrarono con la 2nd Division sulla Costa del Golfo e a San Antonio. Organizzato come reparto provvisorio il 5 marzo, il 1st Aero Squadron divenne la prima unit\u00e0 permanente della forza aerea l'8 dicembre 1913.\nUna volta a Texas City, i piloti principianti esposero le loro rimostranze per quanto riguardava la sicurezza al nuovo Chief Signal Officer brigadier generale George P. Scriven, che si era recato in Texas in visita ispettiva dopo aver letto resoconti stampa sfavorevoli sullo squadrone, ed in pratica intimando a Scriven che se Chandler non fosse stato sostituito essi si sarebbero ritirati dall'aviazione. Malgrado che avesse definito l'incidente un \"principio di ammutinamento\", Scriven esoner\u00f2 Chandler il primo di aprile e lo trasfer\u00ec a Fort McKinley. nelle Filippine, sostituendolo interinalmente con Cowan, che era gi\u00e0 a Texas City come \"signal officer\" della 2d Division in fase di mobilitazione. In settembre, il tenente colonnello Samuel Reber \u2014 gi\u00e0 pilota di mongolfiere ed influente membro dell'Aero Club of America \u2014 divenne il nuovo capo dell'Aeronautical Division. Sia Cowan sia Reber erano \"non-aviatori\", il che provoc\u00f2 ulteriori contrasti con i piloti, presso i quali era ormai consolidato convincimento che solo un aviatore avesse le carte in regola per comandare reparti volo. Quando, in giugno, il 1st Aero Squadron si un\u00ec all'aliquota che \u2014 come abbiamo visto poc'anzi \u2014operava con i Curtiss presso North Island, Reber nomin\u00f2 Cowan comandante della scuola d'aviazione a North Island, aggravando in tal modo i dissapori che abbiamo pi\u00f9 volte descritto.\nEspansione del servizio di aviazione.\nIl capitano Beck fu forse il primo sostenitore di un servizio aereo separato dalle forze terrestri dell'esercito. Nel 1912 Beck pubblic\u00f2 un suo articolo sul \"Giornale della fanteria\" intitolato: \"L'aviazione militare in America: le sue necessit\u00e0\", in cui appoggiava l'idea di una forza aerea indipendente ed assegnataria di missioni proprie. Dopo essere rientrato in fanteria, continuava ad interpellare i suoi amici nel Congresso per poter ritornare all'aviazione. Nel febbraio 1913 il deputato James Hay (Democratici-Virginia) avanz\u00f2 una proposta di legge volta a trasferire l'aviazione dal Signal Corps ad un rango paragonabile a quello dell'esercito come un semi-autonomo \"Air Corps\". Il provvedimento fu considerato troppo radicale e non super\u00f2 l'esame in commissione, ma quando nel 1913 la legge sugli stanziamenti incorpor\u00f2 molte delle sue norme, Hay lo ripresent\u00f2 in forma riveduta nel maggio, (HR5304) \"Una legge per aumentare l'efficienza del servizio di aviazione\". L'esame del nuovo progetto legislativo si svolse nell'agosto del 1913. Beck comparse \"testimoniando\" a favore del provvedimento, unico ufficiale a prendere tale posizione, e fu contrastato dal maggiore Billy Mitchell, in rappresentanza dello Stato Maggiore, e da Foulois, Arnold e Milling in rappresentanza del Signal Corps. Il disegno fu modificato nel testo originale e venne scritto per sgombrare il campo normativo alla nascita dell'Aviation Section, U.S. Signal Corps il 18 luglio 1914.\nGli stanziamenti per l'aviazione si limit\u00f2 a 100\u00a0000 dollari, in parte perch\u00e9 il Signal Corps aveva speso solo 40\u00a0000 dollari dei finanziamenti per l'anno fiscale 1912. Tuttavia, in conseguenza dell'alto numero di caduti in servizio, l'indennit\u00e0 di volo (35% in pi\u00f9 della paga normale) e un sistema di promozioni accelerate per i piloti furono approvati dal Congresso il 3 marzo 1913, nella legislazione degli stanziamenti e l'Aeronautical Division crebbe da 14 a 18 piloti. L\"'Army Air Forces Statistical Digest (World War II)\" (\"Raccolta di statistiche dell'Army Air Forces (Seconda guerra mondiale)\") indicava la forza della divisione in 51 tra ufficiali e uomini di truppa, con riferimento al 1\u00ba novembre 1912, e 114 alla data del 30 settembre 1913. La statistica predisposta per il dibattito parlamentare HR5304 (citato \"supra)\" mostrava che gli Stati Uniti occupavano il 14\u00ba posto quanto a spese tra le nazioni che disponevano di un'aviazione.\nL'anno successivo, il Congresso aument\u00f2 le dimensioni ed il prestigio dell'aviazione del Signal Corps costituendo l'Aviation Section, naturale estensione dell'Aeronautical Division come componente del quartier generale che emana ordini in nome del Chief Signal Officer. Reber divenne capo della sezione e fu promosso tenente colonnello, delegando le funzioni di capo dell'Aeronautical Division ad un altro \"non aviatore\", il maggiore Edgar Russel, esperto istruttore ed assistente comandante della Signal School.\nIl 1\u00ba ottobre 1917, durante la Prima guerra mondiale, l'Aeronautical Divisione fu rinominata \"Air Division\" e fu abolito in blocco dal War Department il 24 aprile 1918.\nTra il 1\u00ba agosto 1908 ed 30 giugno 1914, il Signal Corps spese 430\u00a0000 dollari nell'aeronautica, finanziando l'acquisto di 30 velivoli e la costruzione di un trentunesimo (S.C. No. 23) ricavato da parti di ricambio. Al 1914, solo nove dei 23 superstiti erano ancora in servizio, e due di quelli che furono ritirati non volarono mai operativamente.\nCapi dell'Aeronautical Division.\nIl capo esecutivo dell'Aeronautical Division non aveva alcun titolo ufficiale tra il 1907 ed il 1914 ma spesso vi si fa riferimento con la locuzione \"Officer in Charge\" (OIC, \"ufficiale al comando\"). I quattro riconosciuti in questo periodo dall'USAF quali OIC della divisione, e pertanto con la qualifica di \"capo\" della sua branca progenitrice, sono denotati di seguito con il \"punto elenco\". Tutti gli altri hanno riscontro in liste di studi ufficiali pubblicati dall\"Office of Air Force History\" (Ufficio storico dell'aeronautica) o dal suo successore AFHRA. Dopo il 18 luglio 1914 la divisione fece parte di una sezione aviatoria autorizzata da una specifica normativa, con un \"Chief of Division\" (capo divisione) preposto al controllo della sezione.\nDal 1\u00ba agosto 1907 al 18 agosto 1914:"}
{"id": "4174830", "revid": "1543377", "url": "https://it.wikipedia.org/wiki?curid=4174830", "title": "Relazioni BEA sul Volo Air France 447", "text": "La relazione intermedia del 2 luglio 2009.\nIl 2 luglio 2009, il BEA pubblic\u00f2 un primo rapporto intermedio, che descrisse tutti i fatti noti ed una sintesi dell'esame visivo del timone e delle altre parti del velivolo che vennero recuperate in quei giorni.\nDa tale rapporto emerse che:\nLa relazione intermedia del 17 dicembre 2009.\nIl 17 dicembre 2009, il BEA pubblic\u00f2 un secondo rapporto intermedio, che integr\u00f2 le considerazioni esposte nel rapporto del precedente mese di giugno, sottolineando che:\nLa relazione intermedia del 27 maggio 2011.\nIl 27 maggio 2011, il BEA rilasci\u00f2 una breve relazione di quattro pagine su alcuni risultati delle scatole nere, senza per\u00f2 fornire alcuna conclusione. Comunic\u00f2 inoltre che una prima relazione esauriente sull'analisi dei dati era fissata per la fine di luglio.\nLa relazione rilev\u00f2 che:\nLa quarta pagina del rapporto mostra il percorso di volo da Natal, \u00e8 una descrizione dettagliata della traiettoria per gli ultimi 6 minuti di volo.\nLa relazione intermedia del 29 luglio 2011.\nIl 29 luglio 2011, il BEA ha pubblicato un terzo rapporto intermedio, nel quale ha reso noti i primi risultati delle indagini che seguono l'analisi delle scatole nere. Secondo l'ente, la colpa del disastro \u00e8 da attribuirsi al guasto dei sensori di velocit\u00e0 Pitot, che si sono congelati ad alta quota, unitamente all'incapacit\u00e0 dei piloti di fronteggiare la situazione, dovuta al loro scarso addestramento per il tipo di emergenza, che non avrebbero cos\u00ec compreso in tempo che l'aereo era andato in stallo.\nIn particolare \u00e8 stato stabilito che:\nIl BEA ha convocato un incontro con esperti di medicina aeronautica per studiare il motivo per cui i piloti hanno reagito in quel modo. Ad essi viene infatti attribuita l'inadeguatezza dei comandi impartiti all'aeromobile in seguito alla disattivazione del pilota automatico dovuta al guasto del sensore; ci\u00f2 ha fatto s\u00ec che l'aereo precipitasse di 11.500 metri in tre minuti. L'Air France tuttavia ha preso le difese dei propri piloti, sostenendo che il guasto \u00e8 prima di tutto meccanico, il fattore umano viene solo dopo.\nLa relazione finale del 5 luglio 2012.\nIl 5 luglio 2012, il BEA ha presentato la sua relazione finale, confermando i risultati delle relazioni preliminari ed intermedie e fornendo ulteriori dettagli e venticinque nuove raccomandazioni per migliorare la sicurezza dei voli in futuro. In essa, l'agenzia sottolinea che la tragedia \u00e8 stata causata da un mix fatale di errori del pilota in concomitanza con problemi tecnici dovuti al congelamento dei sensori di velocit\u00e0. Secondo il rapporto, i tubi di Pitot, ostruiti dal ghiaccio, indicarono dei valori errati riguardo alla velocit\u00e0 dell'aereo, e in conseguenza di ci\u00f2 vi furono diversi errori di valutazione della situazione da parte dei piloti, il tutto aggravato dall'assenza del capitano Marc Dubois in cabina di pilotaggio, al momento dell'emergenza. Il direttore del BEA, Jean-Paul Troadec ha cos\u00ec riassunto la vicenda del volo AF 447: \"Questo incidente \u00e8 il risultato di un insieme di problemi tecnici dell'aereo, che ne hanno impedito il suo normale funzionamento, e di una squadra di piloti che non aveva compreso la situazione di emergenza creatasi\". L'associazione dei piloti in Francia si \u00e8 espressa contro la relazione, dicendo che l'equipaggio non pu\u00f2 essere imputato come responsabile principale della tragedia.\nSecondo la relazione l'incidente \u00e8 stato provocato dalla successione dei seguenti eventi:\nTali eventi possono essere spiegati da una combinazione dei seguenti fattori:\nLa causa della mancata considerazione dell'equipaggio riguardo l'avviso di stallo, potrebbe essere dovuta a:"}
{"id": "4174842", "revid": "466539", "url": "https://it.wikipedia.org/wiki?curid=4174842", "title": "Straordinarie avventure di Testa di Pietra", "text": "Straordinarie avventure di Testa di Pietra \u00e8 un romanzo d'avventura di Emilio Salgari. \u00c8 il terzo e ultimo romanzo, pubblicato postumo nel 1915, che conclude il Ciclo dei corsari delle Bermude ambientato nell'omonimo arcipelago ai tempi della guerra d'indipendenza americana (circa 100 anni dopo le avventure de \"Il Corsaro Nero\").\nTrama.\nIl Mastro artigliere bretone \u00e8 la figura di primo piano di questo terzo ed ultimo romanzo del ciclo nel cui sfondo vi \u00e8 sempre la guerra d'indipendenza americana. Gli insorti americani hanno liberato dagli inglesi Boston, le province del sud e New York, ora le truppe di Washington sono impegnate nel Canada. \u00c8 di vitale importanza che alcune urgentissime istruzioni arrivino alle truppe americane presenti vicino al Lago Champlain, ma l'impresa \u00e8 tanto pi\u00f9 difficile e pericolosa in quanto si compie in inverno inoltrato e la zona da attraversare \u00e8 abitata da indiani che appoggiano gli inglesi. E chi poteva essere pi\u00f9 adatto di Testa di Pietra, popolarissimo per la sua forza, la sua astuzia e la sua mira infallibile? Perci\u00f2 il buon mastro e Piccolo Flocco partono per la difficile missione.\nNonostante il tradimento della guida Davis e tante insidie, Testa di Pietra \u00e8 sempre all'altezza della situazione; grazie alla sua forza riesce a sconfiggere in un duello a colpi d'ascia il capo di una trib\u00f9 indiana e diventa cos\u00ec nientemeno che grande \"sakem\"! \u00c8 in questa veste che incontra il suo amato baronetto William Mac-Lellan, inviato da Washington a controllare la situazione. Quest'ultimo viene anche informato della presenza molto vicina del fratellastro, il pericoloso rivale marchese d'Halifax. Infine nel castello del barone di Clairmont avviene lo scontro decisivo tra i due nobili scozzesi. La vittoria non pu\u00f2 per\u00f2 che spettare al leale e generoso Mac-Lellan ed \u00e8 con la morte del Marchese d'Halifax che si chiude definitivamente questo ciclo sullo fondo di un'altra vittoria: quella dell'indipendenza americana."}
{"id": "4174847", "revid": "228587", "url": "https://it.wikipedia.org/wiki?curid=4174847", "title": "The Brand New Heavies", "text": ""}
{"id": "4174853", "revid": "76963", "url": "https://it.wikipedia.org/wiki?curid=4174853", "title": "Greg Cipes", "text": "\u00c8 noto per il suo tipico accento della Florida e per aver doppiato Beast Boy in \"Teen Titans\"."}
{"id": "4174866", "revid": "287204", "url": "https://it.wikipedia.org/wiki?curid=4174866", "title": "All American Red Heads", "text": "All American Red Heads \u00e8 la prima squadra professionistica statunitense di pallacanestro femminile, esistita dal 1936 al 1986. Nel 2012 \u00e8 stata inserita fra i membri del Naismith Memorial Basketball Hall of Fame.\nStoria.\nFondata a Cassville in Missouri per volont\u00e0 di Connie Mack \"Ole\" Olson (ex cestista), la squadra delle All American Red Heads giocava anche contro formazioni di soli uomini adottando le regole della pallacanestro maschile, e dedicandosi spesso a incontri di esibizione sullo stile degli Harlem Globetrotters.\nNel corso della propria storia le Red Heads disputarono fino a 200 partite l'anno, dal Madison Square Garden al Chicago Stadium, fino al Canada e alle Filippine, oltre che in piccoli territori rurali degli Stati Uniti.\nNei primi 16 anni disputarono circa 7.000 incontri, e gli spettatori totali furono circa 4 milioni. Intento della squadra era quello di dimostrare l'uguaglianza, sul piano sportivo e sociale, tra uomini e donne. Fino al 1955 la sede rimase a Cassville; in quell'anno Olson vendette le Read Heads a Orwell Moore, che trasfer\u00ec le Red Heads a Caraway in Arkansas.\nLa squadra si sciolse dopo 50 anni di esistenza, ma l'ultimo incontro ufficiale delle Red Heads venne giocato il 26 luglio 1996: si tratt\u00f2 di una partita di esibizione contro i Wal-Mart All Stars e l'Albert Payne Gymnasium."}
{"id": "4174868", "revid": "288300", "url": "https://it.wikipedia.org/wiki?curid=4174868", "title": "Platinum Stars F.C.", "text": ""}
{"id": "4174873", "revid": "1645873", "url": "https://it.wikipedia.org/wiki?curid=4174873", "title": "Manuel M\u00e1rquez Sterling", "text": "Inizi\u00f2 la sua carriera giornalistica a 16 anni scrivendo per \"El Pueblo\" ed \"El Camagueyano\", quest'ultimo fondato dal padre. \nFu ambasciatore presso il Messico, vivendo i tragici giorni di scontri che portarono alla deposizione del Presidente Francisco Madero al fianco di quest'ultimo. I suoi reportage della rivoluzione messicana, in particolare di quei giorni, furono poi pubblicati nel libro \"Los \u00daltimos d\u00edas de Madero\".\nIl 18 gennaio 1934 accett\u00f2 di ricoprire, per appena sei ore (dalle 6:00 alle 12:00), la carica di presidente, per impedire il vuoto di potere in seguito alle dimissioni di Carlos Hevia.\nDopo pochi mesi fu nominato ambasciatore presso gli Stati Uniti d'America. Fiero oppositore dell'Emendamento Platt, port\u00f2 a conclusione la discussione sul \"Trattato di Relazioni\", che abrogava larga parte di quel provvedimento.\nManuel M\u00e1rquez Sterling fu anche un forte giocatore di scacchi. Partecip\u00f2 ad alcuni campionati di Cuba e del Messico e nel 1900 prese parte al grande Torneo di Parigi. Tuttavia in un torneo cos\u00ec forte (vinse il campione del mondo Emanuel Lasker davanti a uno stuolo di grandi campioni) dovette accontentarsi del 16\u00ba posto su 17 giocatori."}
{"id": "4174882", "revid": "1793900", "url": "https://it.wikipedia.org/wiki?curid=4174882", "title": "Trittico di Montefiore", "text": "Il Trittico di Montefiore \u00e8 il risultato della ricomposizione di sei pannelli che facevano parte dell'originario e smembrato \"Polittico di Montefiore\" di Carlo Crivelli, databile al 1471 circa e conservato nel Polo museale di San Francesco a Montefiore dell'Aso. Misura circa 250x162 cm ed \u00e8 dipinto a tempera e oro su tavola. \nStoria.\nLa datazione del polittico di basa su scarsi documenti e su questioni stilistiche. Si sa che nel 1478 era gi\u00e0 completo e installato in chiesa, mentre sulla base delle affinit\u00e0 con altre opere si pu\u00f2 circoscrivere al 1470-1473 circa la data di esecuzione. Per una certa influenza di Niccol\u00f2 Alunno nella predella, l'opera secondo Federico Zeri dovrebbe essere anteriore al \"Polittico del 1472\", quindi riferibile al 1471 circa. \nIgnorato dalle fonti antiche come Luigi Lanzi o Amico Ricci, il polittico sub\u00ec una sorte analoga nei primi studi critici sull'attivit\u00e0 dell'artista. \nRiscoperto solo pi\u00f9 tardi, quando ormai era irrimediabilmente sembrato, \u00e8 considerata un'opera cardine del catalogo crivellesco. Fu smembrato nel XIX secolo, come ricorda un documento del 1872 riferito a qualche anno prima: \u00abi P.P. francescani vendettero, con dispiacere del paese, alcuni quadri del Crivelli per oltre mille scudi... con il pretesto di restaurare il convento\u00bb. La parte centrale pass\u00f2 per le mani dell'antiquario romano Vallati, presso il quale, nel 1858, fu visto da M\u00fcndher. Un anno dopo la \"Piet\u00e0\" entrava alla National Gallery di Londra. \nI pannelli superstiti a Montefiore vennero ricomposti in un trittico ed esposti, fino al 2007, nella chiesa di Santa Lucia. Prima che la critica prendesse coscienza dell'esistenza originaria di un polittico, il carattere anomalo del \"trittico\" contribu\u00ec a far sottovalutare l'opera e misconoscerne la paternit\u00e0 (L. Venturi, Geiger, Testi, Berenson, Serra). La serie di giudizi negativi si interruppe con la mostra del 1950 ad Ancona, quando il \"Trittico\" fu esposto come opera interamente autografa di Carlo, venendo poi accolto dal Pallucchini, dal Podest\u00e0 e da altri. La \"Maddalena\" fu addirittura scelta da Andr\u00e9 Chastel per illustrare la sua monografia sull'arte italiana del Rinascimento e da Anna Bovero per la copertina della sua monografia dedicata al Crivelli edita da Rizzoli.\nUna prima ricostruzione del polittico fu proposta da Zampetti nel 1952, a cui Federico Zeri associ\u00f2 una prima ricomposizione della predella, riconsiderando l'intero insieme (1961).\nDescrizione e stile.\nIl \"trittico\" \u00e8 costituito da sei pannelli, tre dell'ordine principale, con santi a tutta figura che originariamente erano disposti attorno a una \"Madonna in trono col Bambino\" (firmata, oggi a Bruxelles, Mus\u00e9es Royaux des Beaux-Arts de Belgique), e tre santi a mezzo busto dell'ordine superiore. \nAlcune figure hanno acutissime sfumature psicologiche, e presentano un trattamento della luce che dimostra una certa conoscenza dei coevi esperimenti di Antonello da Messina e Giovanni Bellini. Federico Zeri vi lesse un'influenza di Piero della Francesca, mediata forse da Girolamo di Giovanni, riguardante la monumentalit\u00e0 e il sicuro inserimento nello spazio dei santi, cos\u00ec diversi dalle opere pi\u00f9 giovanili, legate al mondo chiuso e severo del Rinascimento padovano.\nSan Pietro apostolo.\nI santi del registro inferiore poggiano su un gradino marmoreo con un fregio dorato alla base decorato da finti rilievi e davanti a uno zoccolo, pure decorata da bassorilievi. \nDalla ricomposizione arbitraria, San Pietro \u00e8 al centro del trittico, ma, originariamente, doveva essere il primo pannello di sinistra accanto alla Madonna. Si tratta di una delle raffigurazioni del santo pi\u00f9 riuscite del Crivelli: il volto serio e fisso sull'osservatore ha un'espressione caricata, quasi grottesca. Le mani, tipicamente crivellesche, reggono un corposo volume e le pesanti chiavi del Paradiso, con una cura quasi maniacale dell'anatomia (tendini, vene, articolazioni). Lo stesso trattamento si ritrova nei piedi protesi verso lo spettatore. Particolarmente scultorea \u00e8 la veste, che si increspa in poderose pieghe di grande effetto, che danno al santo una fisicit\u00e0 massiccia, quasi da scultura lignea che si affaccia da una nicchia.\nSanta Caterina d'Alessandria.\nAccanto a san Pietro sia nel trittico che, secondo la ricostruzione, nel polittico, santa Caterina d'Alessandria \u00e8 rappresentata in vesti principesche; la sua statura regale \u00e8 sottolineata non solo dalla corona, ma anche dagli abiti che mostrano una bellezza pi\u00f9 matura rispetto alla Maddalena, dall'altro lato; essa inoltre appare severa e distaccata, con lo sguardo gi\u00e0 rivolto al Bambino (suo sposo mistico), che ignora lo spettatore. \nCaterina regge con la punta delle dita della mano destra la palma del martirio e con l'altra mano la ruota dentata. Un limite dell'artista, presenta anche in altre rappresentazioni della santa, \u00e8 lo scorcio della ruota che non crea un'ellisse, ma un ovale schiacciato e appiattito. In basso spunta dalla veste un piede con elegante calzare rosso, interamente coperto: la castit\u00e0 verginale della santa \u00e8 sottolineata dal contegno dell'atteggiamento e dalla pudicizia della sua veste e del velo che le copre i capelli, in sottile contrasto con la Maddalena.\nSanta Maria Maddalena.\nDoveva essere nel polittico il secondo pannello di sinistra accanto al \"San Francesco\" (Bruxelles, Mus\u00e9es Royaux des Beaux-Arts de Belgique). La Maddalena \u00e8 considerata uno dei capolavori di Crivelli, a cominciare dalla sottile interpretazione che il pittore ne diede, tenendo conto del suo essere emblema del peccato e della redenzione attraverso la penitenza. \nIl celebre sguardo di profilo, sorridente e un po' ammiccante verso lo spettatore, allude al passato da cortigiana della santa. Ci\u00f2 rompe l'atmosfera di seriet\u00e0 trasmessa dalle altre figure e si avvicina allo spettatore in una dimensione molto pi\u00f9 umana, non estranea a un sottile erotismo. Col palmo della mano destra alza il vaso di unguenti, mentre con due dita dell'altra mano solleva con delicatezza le vesti, dalle quali sporge un piede seminudo, calzante un sandalo. I capelli sono lunghi, mossi e ben visibili, La veste di velluto, tipicamente rossa, \u00e8 molto scollata, con una parte del seno ben visibile al di sotto di un velo trasparente. la scelta \u00e8 quindi quella di rappresentare la santa nel pieno della sua accattivante gioia di vivere, non in quello dell'espiazione e della preghiera.\nSanta Chiara d'Assisi.\nLa \"Santa Chiara d'Assisi\", ora pannello centrale dell'ordine superiore del trittico, nell'originale polittico a destra, al \"Cristo Morto sorretto da due angeli\" (Londra, National Gallery). In questa tavola Crivelli rappresenta la fondatrice delle clarisse in una malinconia affascinante. Molto bello il modo in cui tiene con tutte e due le mani un libro sacro e il giglio simbolo di purezza verginale.\nSanto francescano (beato Giovanni Duns Scoto?).\nVicino a santa Chiara nell'ordine superiore del trittico si trova un personaggio di dubbia identit\u00e0. Questa raffigurazione presenta molti elementi che si avvicinano ai coevi studi sulla luce di Antonello da Messina e anche Giovanni Bellini; da molto tempo la critica dibatte circa la sua identit\u00e0: giovane, francescano nel saio, ha come attributo solo un generico libro. infatti non \u00e8 sant'Antonio da Padova, sempre raffigurato da Crivelli con il giglio, nemmeno Giacomo della Marca, visto che a quell'epoca non era ancora stato canonizzato; gli studiosi hanno ipotizzato che possa trattarsi di Giovanni Duns Scoto, erudito dell'ambito francescano detto \"dottor sottile\". \nSan Ludovico da Tolosa.\nSan Ludovico da Tolosa, altro santo del pantheon francescano, era accanto a un perduto pannello nell'ordine superiore del polittico e ora a sinistra di santa Chiara; Ludovico \u00e8 raffigurato da Crivelli in sontuosi abiti da vescovo, di profilo (come la sottostante Maddalena) e impugna il bastone pastorale, mentre con l'altra mano manda una benedizione."}
{"id": "4174892", "revid": "729019", "url": "https://it.wikipedia.org/wiki?curid=4174892", "title": "Pra\u00e7a de Espanha (metropolitana di Lisbona)", "text": "Pra\u00e7a de Espanha \u00e8 una stazione della linea Blu della metropolitana di Lisbona.\nLa stazione \u00e8 stata inaugurata nel 1959 con il nome di \"Palhav\u00e3\". Dal 1995 la stazione usa il nome attuale.\nInterscambi.\nNelle vicinanze della stazione effettuano fermata alcune linee automobilistiche urbane e interurbane, gestite da Carris e Transportes Sul do Tejo."}
{"id": "4174897", "revid": "1149807", "url": "https://it.wikipedia.org/wiki?curid=4174897", "title": "Il Piccol'orso", "text": "Il Piccol'orso (\"Little Bear\") \u00e8 una serie animata canadese a disegni animati prodotta da John B. Carls Productions Inc., Wild Things Productions, Nelvana Limited e Hong Guang Animation e basata sulla serie di libri per l'infanzia \"Little Bear\" scritti da Else Holmelund Minarik ed illustrati da Maurice Sendak. \u00c8 stata trasmessa dal 6 novembre 1995 al 7 novembre 2003 sulla rete CBC.\nEpisodi.\nLa serie si compone di 5 stagioni per un totale di 65 episodi."}
{"id": "4174899", "revid": "486946", "url": "https://it.wikipedia.org/wiki?curid=4174899", "title": "Jiangsu Sainty F.C.", "text": ""}
{"id": "4174901", "revid": "1543377", "url": "https://it.wikipedia.org/wiki?curid=4174901", "title": "Sakartvelos tasi 2012-2013", "text": "La Sakartvelos tasi 2012-2013 (in georgiano \"\u10e1\u10d0\u10e5\u10d0\u10e0\u10d7\u10d5\u10d4\u10da\u10dd\u10e1 \u10d7\u10d0\u10e1\u10d8\", \"Coppa di Georgia\"), nota anche come Coppa David Kipiani 2012-2013, \u00e8 stata la 23\u00aa edizione del trofeo. La competizione \u00e8 iniziata il 29 agosto 2012 e si \u00e8 conclusa il 22 maggio 2013 con la finale. Il Dinamo Tbilisi ha vinto la coppa per la decima volta nella sua storia.\nPrimo turno.\nLe partite di andata si sono giocate il 29 e il 30 agosto 2012, quelle di ritorno il 17 e il 19 settembre.\nOttavi di finale.\nLe partite di andata si giocano il 26 febbraio 2013, quelle di ritorno il 3 marzo.\nQuarti di finale.\nLe partite di andata si giocano il 13 marzo 2013, quelle di ritorno il 10 aprile.\nSemifinali.\nLe partite di andata si giocano il 23 aprile 2013, quelle di ritorno l'8 maggio."}
{"id": "4174909", "revid": "599013", "url": "https://it.wikipedia.org/wiki?curid=4174909", "title": "Via Vittorio Emanuele III", "text": "Via Vittorio Emanuele III, comunemente chiamata via Vittorio Emanuele, \u00e8 una delle principali arterie stradali di Capri.\nLunga duecento metri circa, la via inizia da piazza Umberto I e procede sino a raggiungere la piazzola del Quisisana, dove hanno inizio via Camerelle e via Federico Serena.\nLa via, che ha conosciuto pi\u00f9 di quattro diverse denominazioni, deve la sua fama a causa dei vari alberghi e locali che ivi sorsero; in particolare l\u00ec fino al XX secolo vi era il caff\u00e8 storico caprese, lo Zum Kater Hiddigeigei, cos\u00ec chiamato in onore del gatto Hiddigeigei presente in un'opera parafilosofica del poeta tedesco Joseph Victor von Scheffel.\nStoria.\nPreambolo.\nIn un documento risalente al 1551 la strada viene riportata come \u00abLa Strettola\u00bb e la piccola cappella collocata vicino all'arco che congiunge la chiesa di Santo Stefano (sede dell'antico vescovado locale) con il Municipio era detta \u00absan Giovanni Battista alla Strettola\u00bb.\nIl primo tratto della strada, quello che connette piazza Umberto I con il termine di via Le Botteghe, venne ampliato nel 1688 durante la costruzione della chiesa di Santo Stefano; la porzione restante rimase invece inalterata fino all'altezza dell'ex hotel Pagano.\nLo storico tedesco Ferdinand Gregorovius, che l\u00ec soggiorn\u00f2, defin\u00ec tuttavia la via \u00abuna stradicciola angusta la quale non fu mai percorsa da alcun veicolo\u00bb e stretta tanto da \u00abdar passaggio a stento due persone\u00bb.\nLo Zum Kater Hiddigeigei.\nA rendere famosa la strada contribu\u00ec un locale ivi collocato, lo Zum Kater Hiddigeigei (); quest'ultimo era il punto di ritrovo per tutti gli stranieri, specie tedeschi, che frequentavano l'isola.\nLa birreria, definita da Edwin Cerio la \u00abroccaforte della Tedescheria Mediterranea\u00bb, venne fondata negli anni ottanta dell'Ottocento dalla famiglia Pagano.\nIl caff\u00e8 venne cos\u00ec nominato in onore del gatto Hiddigeigei presente nel poema parafilosofico di Joseph Victor von Scheffel \"Il trombettiere di S\u00e4ckingen\".\nLo Zum Kater Hiddigeigei venne cos\u00ec descritto da Hans Barth:\nFine Ottocento e XX secolo.\nIn omaggio alla comunit\u00e0 tedesca che frequentava ogni anno l'isola la strada venne intitolata nel 1894 alla dinastia degli Hohenzollern, diventando quindi \u00abvia Hohenzollern\u00bb.\nTuttavia, prima ancora che fosse stata intitolata alla casa regnante tedesca, la via era denominata Tratto Quisisana in quanto conduceva all'hotel omonimo; i residenti la chiamano infatti anche \"'a scesa\" o \"'a sagliuta\" del Quisisana.\nNel 1918, poco dopo il termine della prima guerra mondiale, la strada fu dedicata ai capresi caduti in guerra (divenendo via Gloriosi Figli di Capri) per poi assumere nello stesso anno l'attuale denominazione."}
{"id": "4174914", "revid": "1543377", "url": "https://it.wikipedia.org/wiki?curid=4174914", "title": "RossoLive", "text": "RossoLive \u00e8 il primo album dal vivo della cantautrice romana Noemi, pubblicato per la Sony Music il 18 settembre 2012. Il disco \u00e8 stato anticipato dal singolo \"Se non \u00e8 amore\".\nDescrizione.\n\"RossoLive\" \u00e8 stato registrato il 1\u00ba agosto 2012 a Roma all'Auditorium Parco della Musica, ed \u00e8 il risultato del \"RossoNoemi tour\", tourn\u00e9e che ha registrato il tutto esaurito nei pi\u00f9 importanti teatri e piazze d'Italia e che \u00e8 stato un grande successo di critica e pubblico. Gli unici brani a non essere stati registrati dal vivo sono i quattro inediti. \"Se non \u00e8 amore\" e \"Buongiorno alla vita\" sono stati registrati ai Fantasy Records di Berkeley in California; mentre \"Tra vento e aria\" e \"Il cielo toccher\u00f2\" sono stati registrati ai Trafalgar Studios di Roma.\n\u00c8 composto da due cd, 13 brani nel primo disco e 14 nel secondo. Nel primo troviamo il singolo, apripista dell'album, \"Se non \u00e8 amore\", l'inedito \"Buongiorno alla vita\", la cover di Franco Battiato \"La cura\" ed altri singoli e brani del repertorio di Noemi. Nel secondo troviamo i due brani, che fanno da colonna sonora anche al film d'animazione \"Ribelle - The Brave\", \"Il cielo toccher\u00f2\" e \"Tra vento e aria\"; le cover \"Quello che\" dei 99 Posse, \"Valerie\" dei The Zutons interpretata anche da Amy Winehouse, \"Altrove\" di Morgan, \"Damn Your Eyes\" di Etta James ed altri singoli e brani del repertorio di Noemi. Chiude il lavoro \"L'amore si odia\" in duetto con Fiorella Mannoia.\nAll'album sono allegati il booklet e due contenuti video quali le esibizioni live di \"Briciole\" e \"Vuoto a perdere\".\nLa copertina \u00e8 stata resa nota dalla cantante, tramite twitter, in anteprima il 30 agosto 2012.\nL'album raggiunge l'undicesima posizione nella classifica FIMI e vende oltre 25.000 copie.\nTracce.\nCD 2.\nDurata totale: 2 h : 06 min : 41 s\nIn allegato con l'album sono presenti due contenuti video e il booklet.\nSuccesso commerciale.\nL'album vende oltre 25.000 copie. \"RossoLive\" debutta all'undicesima posizione della classifica FIMI, mantenendo la top 15 per circa un mese. Altalena poi nei mesi successivi tra top30 e top40. Esce poi dalla top50, scendendo gradualmente in classifica. Fra alti e bassi rimane nella top 100 della classifica per svariate settimane; lasciando la classifica l'anno seguente, nel 2013. L'ultima posizione occupata dall'album \u00e8 stata la 69\u00aa.\nMusicisti.\nTutti i brani live dell'album, registrati il 1\u00ba agosto 2012 a Roma all'Auditorium Parco della Musica, sono stati suonati dai seguenti musicisti:\nI due inediti scritti da Fabrizio Moro, quali il singolo \"Se non \u00e8 amore\" e il brano \"Buongiorno alla vita\" sono stati registrati presso i Fantasy Records di Berkeley in California, la produzione e gli arrangiamenti sono di Corrado Rustici; sono stati mixati da Jason Carmer presso gli studi californiani della Electric Studio. I musicisti che hanno suonato i due brani sono:\n\"RossoLive tour\".\nNoemi in Gran Bretagna si \u00e8 esibita con Sarah Jane Morris durante il \"Cello Songs Tour\" e ha partecipato al London Jazz Festival. In Gran Bretagna ha tenuto anche un concerto come solista al Roof gardens di Londra il 29 marzo 2013 in cui avuto come opening act Andrey Laurencelle e Frida Touray, quest'ultima anche corista della band di Noemi. Sul palco sono saliti ospiti quali Sarah Jane Morris, Antonio Forcione e gli Urban Voices Collective.Inoltre negli ultimi mesi a Londra ha partecipato a varie jam session, organizzate in locali come l'After Dark, il Ronnie Scott e in serate Open Mic. Mentre in Italia si \u00e8 esibita, oltre che in altre date, anche il 13 aprile durante il concerto d'apertura dell'America's Cup World Series AC45 World Series 2012-2013.\nBand.\nDurante le tappe italiane Noemi ha suonato sia il pianoforte che la chitarra. La band era composta da:"}
{"id": "4174918", "revid": "599013", "url": "https://it.wikipedia.org/wiki?curid=4174918", "title": "Giuseppe Puerari", "text": "Soprannominato \"Pope\", era noto negli almanacchi come Puerari I, per distinguerlo dai fratelli, anch'essi calciatori, Emilio Puerari II e Giovanni Puerari III.\nCarriera.\nMediano destro, milit\u00f2 nella Cremonese. Ha esordito in Prima divisione a Milano il 22 ottobre 1922 nella partita Milan-Cremonese (2-1). La sua ultima apparizione con i grigiorossi avvenne il 5 dicembre 1926 nella partita Cremonese-Alessandria (1-0). In tutto disput\u00f2 85 partite.\nMor\u00ec durante la seconda guerra mondiale a Kola\u0161in, in Montenegro, annoverato tra i caduti della resistenza cremonesi."}
{"id": "4174921", "revid": "110157", "url": "https://it.wikipedia.org/wiki?curid=4174921", "title": "Amplificazione larvale", "text": "L'amplificazione larvale \u00e8 un fenomeno affine alla poliembrionia, dove per\u00f2 \u00e8 la larva, che tramite divisioni successive, d\u00e0 origine ad altre larve. Pu\u00f2 essere considerata a tutti gli effetti, una riproduzione asessuata in stadio giovanile.\n\u00c8 tipica dei platelminti, dove aumenta le possibilit\u00e0 di una linea genetica, di riuscire a trovare un ospite idoneo. Questa riproduzione \u00e8 effettuata anche per scopi antipredatori, come nel dollaro della sabbia. In particolare, la riproduzione qui \u00e8 scatenata dal muco che secerne un pesce loro predatore, e una volta effettuata, l'echinoderma \u00e8 talmente piccolo, che diventa invisibile agli occhi del cacciatore."}
{"id": "4174931", "revid": "33528", "url": "https://it.wikipedia.org/wiki?curid=4174931", "title": "Campanon", "text": ""}
{"id": "4174933", "revid": "599013", "url": "https://it.wikipedia.org/wiki?curid=4174933", "title": "Ana Jokovi\u0107", "text": ""}
{"id": "4174934", "revid": "287204", "url": "https://it.wikipedia.org/wiki?curid=4174934", "title": "Ana Jokovic", "text": ""}
{"id": "4174939", "revid": "1524446", "url": "https://it.wikipedia.org/wiki?curid=4174939", "title": "Futbola Klubs J\u016brnieks", "text": "Il Futbola Klubs J\u016brnieks, pi\u00f9 comunemente noto come FK J\u016brnieks oppure J\u016brnieks, \u00e8 una societ\u00e0 calcistica lettone con sede nella citt\u00e0 di Riga. Milita in 3. L\u012bga, la quarta serie del campionato lettone di calcio.\nStoria.\nPeriodo sovietico.\nIl club fu fondato nel 1959 come KBRR R\u012bga: con tale denominazione raggiunse la massima serie lettone nel 1962 e disput\u00f2 i suoi primi due campionati sovietici lettoni, condotti nelle prime posizioni. Nel 1964 divenne KRR R\u012bga, sfiorando il titolo nel 1967, quando si classific\u00f2 terza ad un solo punto dalle due capolista.\nNel 1968 assunse il nome di FK J\u016brnieks con cui \u00e8 diventato celebre: due anni pi\u00f9 tardi arriv\u00f2 il primo titolo, con la conquista della Coppa Lettone, mentre nel 1972 arriv\u00f2 pure la doppietta campionato/coppa. In seguito i risultati furono pi\u00f9 modesti, ma il club mantenne comunque la massima divisione lettone fino al 1991, ultimo anno sotto il dominio sovietico, quando, arrivando 14\u00ba retrocesse in 1. L\u012bga.\nPeriodo lettone.\nCol temporaneo cambio di denominazione in Decemv\u012bri R\u012bga vinse immediatamente il campionato di seconda divisione, ma dovette rinunciare alla Virsl\u012bga per problemi economici; dopo un anno di inattivit\u00e0 torn\u00f2 a disputare la 1. L\u012bga nel 1994 riadottando il nome FK J\u016brnieks, e fin\u00ec 3\u00ba. L'anno seguente vinse per la seconda volta il campionato, e in questo caso riusc\u00ec ad iscriversi in Virsl\u012bga. Il ritorno in massima serie (prima apparizione dopo l'indipendenza) non fu fortunato: nella Virsl\u012bga 1996 la squadra fin\u00ec ultima anche dopo gli spareggi retrocessione, tornando in 1. L\u012bga. Dopo un ultimo anno in questa categoria, peraltro terminato al 2\u00ba posto, il club dichiar\u00f2 bancarotta.\nNel 2017, a distanza di venti anni dall'ultima apparizione, lo J\u016brnieks \u00e8 stato rifondato e iscritto al campionato di 2. L\u012bga. Con l'istituzione del campionato a girone unico, nel 2020 \u00e8 tra le squadre relegate nella nuova 3. L\u012bga."}
{"id": "4174954", "revid": "599013", "url": "https://it.wikipedia.org/wiki?curid=4174954", "title": "Lara Mandi\u0107", "text": "Carriera.\nCon la ha disputato i Campionati mondiali del 2002 e tre edizioni dei Campionati europei (1997, 1999, 2001).\nCon la ha disputato i Campionati europei del 2003."}
{"id": "4174955", "revid": "287204", "url": "https://it.wikipedia.org/wiki?curid=4174955", "title": "Lara Mandic", "text": ""}
{"id": "4174957", "revid": "647919", "url": "https://it.wikipedia.org/wiki?curid=4174957", "title": "RSPP", "text": ""}
{"id": "4174969", "revid": "22475", "url": "https://it.wikipedia.org/wiki?curid=4174969", "title": "Harmonicon", "text": "Harmonicon \u00e8 un genere di ragni appartenente alla famiglia Dipluridae.\nCaratteristiche.\n\u00c8 uno dei generi della sottofamiglia Diplurinae che possiede un organo liriforme prolateralmente sulle gnathocoxae. Differisce dal genere Diplura per la forma di quest'organo: claviforme in Diplura, a forma di gancio o di uncino in Harmonicon.\nDistribuzione.\nLe 3 specie note di questo genere sono diffuse in America meridionale, precisamente in Brasile e in Guyana francese.\nTassonomia.\nRimosso dalla sinonimia con Diplura , a seguito di un lavoro di Mar\u00e9chal &amp; Marty del 1998 e \"contra\" un precedente studio dell'aracnologo Raven del 1985.\nQuesto genere inoltre sembra essere stato \"costruito\" appositamente intorno alla sola specie tipo H. rufescens, escludendovi gli esemplari di H. nigridorsi e H. riveti , rispettivamente posti nei generi \"Pseudohermachura\" e \"Prosharmonicon\" , che poi sono stati confermati quali sinonimi posteriori dello stesso genere Diplura dal recente lavoro di Drolshagen &amp; B\u00e4ckstam del 2011.\nAlla luce di queste ultime considerazioni, Harmonicon sembrerebbe un emendamento senza validit\u00e0; si attendono ulteriori e pi\u00f9 approfonditi studi.\nAttualmente, a giugno 2012, si compone di tre specie:"}
{"id": "4174986", "revid": "256896", "url": "https://it.wikipedia.org/wiki?curid=4174986", "title": "Victory over Japan Day", "text": ""}
{"id": "4174998", "revid": "205197", "url": "https://it.wikipedia.org/wiki?curid=4174998", "title": "Coppa di Romania 2012-2013", "text": ""}
{"id": "4175000", "revid": "205197", "url": "https://it.wikipedia.org/wiki?curid=4175000", "title": "Coppa d'Austria 2012-2013", "text": ""}
{"id": "4175003", "revid": "205197", "url": "https://it.wikipedia.org/wiki?curid=4175003", "title": "Coppa di Bielorussia 2012-2013", "text": ""}
{"id": "4175004", "revid": "205197", "url": "https://it.wikipedia.org/wiki?curid=4175004", "title": "Coppa d'Estonia 2012-2013", "text": ""}
{"id": "4175005", "revid": "205197", "url": "https://it.wikipedia.org/wiki?curid=4175005", "title": "Coppa d'Estonia 2011-2012", "text": ""}
{"id": "4175006", "revid": "205197", "url": "https://it.wikipedia.org/wiki?curid=4175006", "title": "Coppa di Finlandia 2012", "text": ""}
{"id": "4175007", "revid": "205197", "url": "https://it.wikipedia.org/wiki?curid=4175007", "title": "Coppa di Finlandia 2011", "text": ""}
{"id": "4175008", "revid": "124736980", "url": "https://it.wikipedia.org/wiki?curid=4175008", "title": "Matta El Meskin", "text": "Matta el Meskin non \u00e8 solo una delle maggiori figure della storia contemporanea della Chiesa copta ortodossa ma anche un asceta e un autore spirituale noto e apprezzato in tutto il mondo, tradotto in diciassette lingue. \u00c8 stato inoltre un importante teologo, ecclesiologo ed esegeta cristiano contemporaneo.\nBiografia.\nPrimi anni di vita.\nMatta el Meskin nacque il 20 settembre 1919 a Banha, nella regione del Delta del Nilo, da una famiglia modesta. Suo padre era un impiegato delle ferrovie egiziane e sua madre una pia donna di campagna analfabeta che avrebbe incarnato il suo primo modello di vita cristiana. Durante la giovent\u00f9 trascorsa al Cairo (1935-1944) entr\u00f2 in contatto con il movimento delle \"mad\u0101ris al-a\u1e25ad\" (prime scuole) ma ben presto ne prese le distanze scoprendo con sgomento la chiusura e i pregiudizi nei confronti delle altre confessioni cristiane e delle altre religioni.\nLaureatosi in farmacia nel 1944, esercit\u00f2 la professione acquistando una propria farmacia a Damanhur, nel Delta.\nVita monastica.\nNel 1948, sentendosi chiamato alla vita monastica, Yusuf Iskandar vendette la farmacia, distribu\u00ec il denaro ai poveri e part\u00ec verso quello che all'epoca era uno dei monasteri egiziani pi\u00f9 austeri e pi\u00f9 isolati, il monastero di San Samuele il Confessore, nell'altopiano di al-Qalamun, nell'Alto Egitto.\nQui vivevano pochi monaci anziani, analfabeti e malati e il cui igumeno era lo ieromonaco Mina al-Baramusi, futuro patriarca Cirillo VI. Qui il 10 agosto dello stesso anno Yusuf Iskandar prese i voti con il nome di Matta al-Samu'ili e vi trascorse due anni e mezzo (1948-1951) in condizioni di estrema austerit\u00e0. Matta al-Samu'ili si dedic\u00f2 alla preghiera oltre che alla lettura dei padri della chiesa su alcune pagine dattiloscritte dall'archimandrita inglese Lazarus Moore, contenenti un florilegio dei padri su diversi temi spirituali. A fianco ai grandi nomi del monachesimo delle origini si trovavano anche i mistici della tradizione russa recente. Questi appunti rappresentarono il materiale che serv\u00ec per la stesura della sua prima e, probabilmente, pi\u00f9 importante opera, \"La vita di preghiera ortodossa\".\nDayr al-Sury\u0101n.\nNel marzo 1951, a causa di problemi alla vista, Matta al-Samu'ili si trasfer\u00ec nel monastero della Vergine noto come monastero dei Siriaci, nel deserto di Scete. Qui, il 19 marzo, contro la sua volont\u00e0, fu ordinato prete dal superiore anba Teofilo con il nome di Matta el Meskin. Dopo aver trascorso un breve periodo di discepolato con un'altra importante figura spirituale di quest'epoca, l'eremita etiope 'Abd al-Masih al-Habashi, per apprendere le basi dell'ascetismo e dell'eremitaggio, si scav\u00f2 una grotta dove trascorse un periodo di solitudine.\nVicario patriarcale ad Alessandria e ritorno al monastero di San Samuele.\nNel 1954 Matta el Meskin accett\u00f2, su insistenza di Giuseppe II (1875-1956, patriarca dal 1946 al 1956), l'incarico di vicario patriarcale ad Alessandria. In poco tempo riusc\u00ec a introdurre una serie di riforme tra cui la riorganizzazione dell'amministrazione patriarcale. La messa in discussione di molti privilegi del clero gli valse l'opposizione di numerosi prelati. Dimessosi, Matta el Meskin rientr\u00f2 al monastero dei Siriaci. Nel 1956, credendo che la riforma monastica in atto mancasse del necessario radicalismo, lasci\u00f2 il monastero insieme a dodici monaci suoi discepoli, tra i quali il futuro patriarca Shenuda III, per ritornare nuovamente al monastero di San Samuele.\nLa candidatura al patriarcato e l'esclusione.\nAlla morte di Giuseppe II, Matta el Meskin fu candidato al patriarcato e poi escluso, secondo quanto prevedeva lo statuto, perch\u00e9 di et\u00e0 inferiore a quarant'anni e con meno di quindici anni di vita monastica. Dopo l'elezione al soglio patriarcale di Mina al-Baramusi con il nome di Cirillo VI (1902-1971, patriarca dal 1959 al 1971), al termine di un periodo particolarmente tumultuoso per la chiesa copta, Matta el Meskin si ritir\u00f2 in solitudine fino alla fine del 1959. Scriver\u00e0 \"La chiesa eterna\". Il 9 aprile 1960, Matta el Meskin e i suoi discepoli partirono verso Hilwan, periferia meridionale del Cairo, dove Matta el Meskin aveva fondato, insieme ad altri, la casa della consacrazione nel 1958-1959. Nel 1981, alla morte di Cirillo VI, verr\u00e0 nuovamente candidato e nuovamente escluso per ragioni politiche.\nWadi al-Rayyan.\nL'11 agosto 1960 i monaci guidati da Matta el Meskin si diressero all'inospitale wadi al-rayyan, a circa cinquanta chilometri al nord del monastero di San Samuele, dove vissero, malgrado alterne vicende, per nove anni in grotte scavate da loro stessi, conducendo una vita simile a quella dei primi anacoreti cristiani. In questo periodo Matta el Meskin pubblic\u00f2 numerose tra le sue opere pi\u00f9 note, fra le quali ricordiamo: \"Con Cristo nella sua passione, morte e resurrezione\" (1961), \"Chiesa e Stato\" (1963), \"L'azione spirituale\" (1965), \"L'unit\u00e0 cristiana\" (1965), \"Istruzioni sulla preghiera\" (1966), \"Sant'Antonio, anacoreta secondo il vangelo\" (1968).\nMonastero di San Macario il Grande.\nIn seguito ad alcune divergenze, l'8 maggio 1969 il patriarca Cirillo VI convoc\u00f2 Matta el Meskin e il suo gruppo per chiarire la situazione e li invit\u00f2 a prendere in consegna l'antico monastero di San Macario il Grande, nel deserto di Scete, dove all'epoca non vivevano che sei monaci anziani in una struttura in rovina, sommersa dalla sabbia del deserto circostante. Matta el Meskin divenne il padre spirituale del monastero e diede il via a una importante rinascita riformandone il sistema monastico e intraprendendo lavori di restauro e ampliamento. In dieci anni il numero di monaci crebbe dalla decina iniziale a circa ottanta. \u00c8 in questi anni di stabilit\u00e0 che redasse le sue opere pi\u00f9 importanti come \"Il monachesimo copto all'epoca di San Macario\" (1972), \"Lo Spirito santo, Signore vivificante\" (1981), \"Il mistero dell'eucaristia\" (1982).\nRifiuto delle alte cariche ecclesiastiche.\nImitando i Padri del deserto che scappavano dalle cariche ecclesiastiche, piccole o grandi che fossero, Matta el Meskin non accett\u00f2 le cariche ecclesiastiche che gli vennero proposte. Accett\u00f2 controvoglia la sua ordinazione a prete quando era ancora al Dayr al-Sury\u0101n e, poco dopo il suo ingresso al Monastero di San Macario il Grande, rifiut\u00f2 la proposta di incarico come vescovo copto ortodosso di Londra prima ancora che il delegato del patriarca Cirillo VI, anba Gregorio, gliela proponesse dicendo: \"Chiedo scusa ma non sono fatto per queste cariche\". Quando, nel 1981, fu candidato al patriarcato si ritir\u00f2 in solitudine, dopo aver comunicato alla comunit\u00e0 il suo rifiuto categorico di voler partecipare alla selezione per il patriarcato. In quell'occasione, per la precisione il 28 marzo 1981, scrisse in una lettera indirizzata alla comunit\u00e0 queste parole:Vi scrivo questa lettera per ricordarvi ci\u00f2 che vi ho detto e ripetuto pi\u00f9 volte e cio\u00e8 che la mia missione in questa vita \u00e8 puramente monastica e che io non accetter\u00f2 in alcun modo di essere candidato per qualsivoglia carica ecclesiastica, ricordando la mia prima promessa fatta il primo giorno in cui ho messo piede in monastero: essere, rimanere e morire monaco. \u00c8 per questo che sono stato costretto a rifugiarmi in un luogo tranquillo e lontano affinch\u00e9 potessi trascorrere il resto dei miei giorni pregando, piangendo e convertendomi, fino alla morte. Credo che nessuno di voi possa negarmi il diritto di morire al mondo, alla gente, il diritto al silenzio e al pianto.\nLe accuse del patriarca Shenuda III.\nAlla morte di Cirillo VI (1971), Matta el Meskin fu candidato per la seconda volta al soglio del patriarcato copto ortodosso e fu nuovamente escluso. A essere eletto fu anba Shenuda, vescovo dell'educazione (1923-2012, patriarca dal 1971 al 2012), con il nome di Shenuda III. Nel 1981, in seguito all'acuirsi delle tensioni tra Anwar al-Sadat, Shenuda III e i gruppi estremisti islamici, il presidente egiziano fece arrestare otto vescovi ed esili\u00f2 Shenuda III nel monastero di San Pishoi, nel deserto di Scete, dove sarebbe restato fino al 1985. Matta el Meskin svolse il ruolo di paciere tra Shenuda III e Sadat rifiutando l'offerta di quest'ultimo di diventare patriarca al posto di Shenuda. Questi incontri furono alla base di malintesi tra Matta el Meskin e Shenuda III, i cui rapporti, bench\u00e9 Matta el Meskin fosse stato il padre spirituale del patriarca, andarono sempre pi\u00f9 raffreddandosi. Da allora Shenuda III accus\u00f2 Matta el Meskin di eresia attraverso una serie di articoli pubblicati da al-kiraza ('L'evangelizzazione'), il periodico ufficiale del patriarcato, poi ripubblicati in un libro intitolato \"Eresie moderne\".\nA partire dal 1988, Matta el Meskin visse, tranne che per sporadiche visite al monastero, in una skiti di quest'ultimo a settanta chilometri a ovest di Alessandria. Qui si dedic\u00f2 alla redazione dei commentari alle Scritture.\nLa morte.\nMatta el Meskin spir\u00f2 in ospedale l'8 giugno 2006 all'et\u00e0 di ottantasette anni. Lo stesso giorno furono celebrati i funerali al monastero di San Macario in assenza delle autorit\u00e0 ecclesiastiche.\nSpiritualit\u00e0.\nSolo un piccolo, ma significante numero di monaci ha lasciato un segno profondo nelle chiese. Il grande trappista cattolico Thomas Merton del Kentucky, l\u2019ortodosso russo Seraphim Rose di Platina (California), il protestante Roger Schutz di Taiz\u00e9 e il cattolico benedettino Bede Griffiths di Shantivanam nel sud dell\u2019India sono stati tutti degli autori che hanno scritto opere significative su preghiera e spiritualit\u00e0. Tutti e quattro questi monaci sono stati lettori del noto monaco copto ortodosso padre Matta el Meskin del Monastero di San Macario il Grande nel Wadi el Natrun in Egitto.Le parole citate indicano il grande impatto che la spiritualit\u00e0 di Matta el Meskin ha avuto sul cristianesimo contemporaneo.\nRiconoscimenti internazionali.\nNel 2005, un anno prima della morte, padre Matta el Meskin e il monastero di San Macario hanno ricevuto il premio internazionale \"Carlo Scarpa\" per il giardino. Tra le motivazioni della giuria si legge:La giuria del premio internazionale Carlo Scarpa per il giardino ha deciso di dedicare l\u2019edizione 2005 a Dayr ab\u016b Maq\u0101r, il monastero egiziano di San Macario, che fa parte, con Dayr al-Baram\u016bs, Dayr anb\u0101 Bi\u0161\u014d\u012b e Dayr al-Sury\u0101n, di un insieme di insediamenti monastici cristiani copti fondati nella seconda met\u00e0 del iv secolo nel W\u0101d\u012b al-Na\u1e6dr\u016bn, una depressione ricca di salnitro, sulla strada del deserto tra Alessandria e il Cairo, a ponente del delta del Nilo. La vicenda ininterrotta del monachesimo cristiano copto, nell\u2019arco di diciassette secoli, assume rilevanza particolare anche dal punto di vista della forma e della vita dei luoghi nei quali si \u00e8 venuta costituendo e svolgendo [...] I padri del deserto sono dunque anche gli inventori di una idea di paesaggio. La giuria sottolinea come sia persistente la forza di questa invenzione, come conquista della pienezza e della bellezza del deserto, nel quale pu\u00f2 crescere un patrimonio di valori: l\u2019equilibrio tra solitudine silenziosa e laboriosa, nei libri o nei campi, e dialogo collettivo e corale, nel canto e nella mensa quotidiana; la riduzione di s\u00e9 all\u2019essenziale; la necessaria conoscenza della natura e l\u2019internit\u00e0 alle sue leggi, anche severe, anche estreme; infine, e con particolare profondit\u00e0, l\u2019immersione nelle misure dello spazio e nel senso del tempo.Il 21 e il 22 maggio 2016, in occasione del decennale della scomparsa di Matta el Meskin, il Monastero di Bose, in collaborazione con il Monastero di San Macario, ha organizzato il primo convegno internazionale ed ecumenico dedicato al monaco egiziano in cui hanno preso parte studiosi appartenenti a diversi paesi e Chiese cristiane.\nCuriosit\u00e0.\nIl 22 dicembre 2016, in occasione dei tradizionali auguri di Natale alla curia romana, papa Francesco ha recitato una preghiera di Matta el Meskin sul mistero dell\u2019Incarnazione pubblicata nell'antologia italiana \u201cL\u2019umanit\u00e0 di Dio\u201d.Vorrei concludere semplicemente con una parola e con una preghiera. La parola \u00e8 quella di ribadire che il Natale \u00e8 la festa dell\u2019umilt\u00e0 amante di Dio. Per la preghiera, ho scelto l\u2019invocazione natalizia di Padre Matta el Meskin, monaco contemporaneo, che rivolgendosi al Signore Ges\u00f9, nato a Betlemme, cos\u00ec si esprime: \u00abSe per noi l\u2019esperienza dell\u2019infanzia \u00e8 cosa difficile, per te non lo \u00e8, Figlio di Dio. Se inciampiamo sulla via che porta alla comunione con te secondo questa piccola statura, tu sei capace di togliere tutti gli ostacoli che ci impediscono di fare questo. Sappiamo che non avrai pace finch\u00e9 non ci troverai secondo la tua somiglianza e con questa statura. Permettici oggi, Figlio di Dio, di avvicinarci al tuo cuore. Donaci di non crederci grandi nelle nostre esperienze. Donaci, invece, di diventare piccoli come te affinch\u00e9 possiamo esserti vicini e ricevere da te umilt\u00e0 e mitezza in abbondanza. Non ci privare della tua rivelazione, l\u2019epifania della tua infanzia nei nostri cuori, affinch\u00e9 con essa possiamo curare ogni orgoglio e ogni arroganza. Abbiamo estremo bisogno [\u2026] che tu riveli in noi la tua semplicit\u00e0 avvicinando noi, anzi la chiesa e il mondo tutto, a te. Il mondo \u00e8 stanco e sfinito perch\u00e9 fa a gara a chi \u00e8 il pi\u00f9 grande. C\u2019\u00e8 una concorrenza spietata tra governi, tra Chiese, tra popoli, all\u2019interno delle famiglie, tra una parrocchia e un\u2019altra: chi \u00e8 il pi\u00f9 grande tra di noi? Il mondo \u00e8 piagato da ferite dolorose perch\u00e9 il suo grande morbo \u00e8: chi \u00e8 il pi\u00f9 grande? Ma oggi abbiamo trovato in te il nostro unico medicamento, Figlio di Dio. Noi e il mondo tutto non troveremo n\u00e9 salvezza n\u00e9 pace, se non torniamo a incontrarti di nuovo nella mangiatoia di Betlemme. Amen\u00bb."}
{"id": "4175009", "revid": "767487", "url": "https://it.wikipedia.org/wiki?curid=4175009", "title": "Pumzi", "text": "Pumzi \u00e8 un cortometraggio del 2010 diretto da Wanuri Kahiu. Primo film di fantascienza del Kenya, \u00e8 ambientato in un'Africa post apocalittica.\nTrama.\n35 anni dopo la Terza Guerra Mondiale, detta anche la Guerra dell'Acqua, tutte le creature viventi sono ormai oggetti da museo. La terra \u00e8 arroventata dal Sole e gli uomini sopravvivono rinchiusi in una realt\u00e0 artificiale riciclando i loro stessi liquidi. Per mantenere l'ordine tutti prendono delle pastiglie che inibiscono i sogni. La scienziata Asha, che vive in una Nairobi sotterranea, riesce a far germogliare un seme e, spezzando ogni regola, esce all'aperto per piantarlo e ritrovare la vita."}
{"id": "4175010", "revid": "205197", "url": "https://it.wikipedia.org/wiki?curid=4175010", "title": "Coppa d'Irlanda 2012", "text": ""}
{"id": "4175011", "revid": "205197", "url": "https://it.wikipedia.org/wiki?curid=4175011", "title": "Coppa d'Irlanda 2011", "text": ""}
{"id": "4175012", "revid": "80339", "url": "https://it.wikipedia.org/wiki?curid=4175012", "title": "Mahamat Saleh Haroun", "text": ""}
{"id": "4175013", "revid": "205197", "url": "https://it.wikipedia.org/wiki?curid=4175013", "title": "Coppa d'Irlanda 2010", "text": ""}
{"id": "4175014", "revid": "228587", "url": "https://it.wikipedia.org/wiki?curid=4175014", "title": "Chicago house", "text": "La Chicago house \u00e8 un genere di musica elettronica nato a Chicago nei primi anni Ottanta. Non \u00e8 definibile come un sottogenere della musica house.\nStoria del genere.\nDopo il declino della disco music, la quale aveva caratterizzato il decennio precedente, venivano prodotti sempre meno vinili di musica disco. Chicago era l'unica citt\u00e0 dove ancora erano in voga le sonorit\u00e0 disco, e queste venivano trasmesse soprattutto nell'emittente radiofonica WBMX-FM.\nIn questo periodo, disc jockey come Frankie Knuckles, Marshall Jefferson e Ron Hardy mixavano dischi di pi\u00f9 stili musicali, quali italo disco, hip hop ed electro funk.\nAlcuni di questi produttori tramite drum-machine, effetti e strumentazioni elettroniche iniziarono a compiere delle modifiche ai loro brani preferiti, dando loro un'impronta personale.\nTutto questo per rendere il tutto pi\u00f9 ballabile in pista. Spesso queste versioni non sono mai state pubblicate, erano disponibili per dj in edizioni strettamente personali e limitate.\nLe prime produzioni.\nLa prima etichetta ufficiale fu la Dj International (1983) di Lerry Sherman a cui segu\u00ec la Traxx Records (1985) di Rocky Jones. \nUn dj, Jesse Saunders, possedeva un'etichetta discografica indipendente e nel 1984 viene pubblicato in 12\" una traccia chiamata \"On and On\". Fu prodotta per sostituire un disco \"rubato\" dalla collezione dello stesso Saunders. Per questo pezzo fu campionata la linea di basso di \"Space Invader\" di Player One, un brano del 1979. Vennero aggiunte voci e strumenti elettronici, al fine di creare l'essenza di quel genere, che per pochi addetti ai lavori, era gi\u00e0 stato nominato musica house.\n\"On and On\" ispir\u00f2 un'intera generazione di dj e produttori. Tracce come \"Your Love\" di Jamie Principle (riproposta nel 1987 da Frankie Knuckles), \"It's House\" o \"Time to Jack\" di Chip E. sono state concepite grazie a campionatori e ai primi modelli di sintetizzatori e drum-machine della casa Roland (Roland TR-303 Bass Synthesizer, TR-909, TR-808, TR-707).\nL'evoluzione del genere e l'exploit europeo.\nIn Europa la musica house inizi\u00f2 a diffondersi gi\u00e0 dal 1986 in Inghilterra. Nel marzo 1987 Marshall Jefferson, Frankie Knuckles, Adonis e Larry Heard fecero un tour in Gran Bretagna dopo il grande successo da classifica di alcune tracce Chicago House come \"Love Can't Turn Around\". Contemporaneamente anche a Ibiza era arrivato il nuovo suono di Chicago. Le tracce venivano suonate in party all'aperto nei club come l'Amnesia.\nIn Italia.\nIn Italia la Chicago House giunse nel 1987. Nel 1989 nacque il primo movimento musicale italiano ispirato alla Chicago House, definito dagli addetti ai lavori come Spaghetti House. Tracce come \"Touch Me\" di 49ers e \"Ride on Time\" di Black Box divennero successi internazionali e si inserirono ai vertici delle classifiche dance del tempo.\nI brani pi\u00f9 famosi.\nI brani di Chicago house pi\u00f9 famosi sono \"Can You Feel It?\" di Mr.Fingers, prodotto da Larry Heard nel 1986 su Trax Records, \"Acid Tracks\" di Phuture, un progetto firmato Dj Pierre e Marshall Jefferson del 1987 sempre su Trax Records e \"Jack Your Body\" di Steve \"Silk\" Hurley (1987). .\nEtichette discografiche.\nUn ruolo molto importante \u00e8 stato svolto dalle etichette discografiche. Trax Records, DJ International, KMS, Transmat e Tracks hanno fatto s\u00ec che il genere potesse crescere, puntando sul movimento e la scuola di Chicago."}
{"id": "4175017", "revid": "1305772", "url": "https://it.wikipedia.org/wiki?curid=4175017", "title": "Sijekovac", "text": "Sijekovac (serbo: \u0421\u0438\u0458\u0435\u043a\u043e\u0432\u0430\u0446) \u00e8 un villaggio sotto il comune di Brod, in Bosnia ed Erzegovina. \u00c8 il luogo dove si \u00e8 verificato lo sterminio omonimo durante la guerra civile bosniaca. Prima della guerra, ovvero nel 1991, faceva 1551 abitanti."}
{"id": "4175021", "revid": "298229", "url": "https://it.wikipedia.org/wiki?curid=4175021", "title": "Alleanza di Chiese cristiane evangeliche in Italia", "text": "L'Alleanza di Chiese cristiane evangeliche in Italia (ACCEI) \u00e8 un organismo di cooperazione interprotestante italiano.\nCostituita nel 1998, la sede legale \u00e8 a Bellizzi, presso l'auditorium l'Alternativa delle Chiese cristiane evangeliche nella valle del Sele e dell'Irno.\nL'ACCEI \u00e8 nata per iniziativa dell'Alleanza evangelica italiana, in sostituzione della soppressa Consultazione ministeriale evangelica, come contenitore giuridico per tutte le Chiese e organizzazioni evangeliche italiane che ancora non hanno ratificato un'Intesa con lo Stato.\nLe Chiese aderenti, che si riconoscono nei principi del Patto di Losanna, sono circa 180, fra cui le Chiese cristiane evangeliche nella valle del Sele e dell'Irno, le Chiese Elim, la Chiesa evangelica della riconciliazione e altre Chiese indipendenti. L'organismo non appare funzionante e dal 1999 non si tengono congressi o aggiornamenti di alcun tipo sull'operato di questo organismo"}
{"id": "4175023", "revid": "767487", "url": "https://it.wikipedia.org/wiki?curid=4175023", "title": "Le dernier passager", "text": "Le dernier passager \u00e8 un cortometraggio del 2010 diretto da Moun\u00e8s Khammar. Il film \u00e8 stato selezionato per la partecipazione al Short Film Corner del Festival di Cannes 2010. Ha vinto il premio per il miglior cortometraggio proveniente dal mondo arabo presso il Festival internazionale del cinema di Abu Dhabi.\nTrama.\nAlgeri. Un ragazzo si getta da una scogliera sotto lo sguardo attonito dei passanti. In un'unica grande sequenza a suono di musica, il suo fantasma ritorna in famiglia e sul luogo di lavoro. Dal palco del teatro dove lavorava come addetto alle pulizie finalmente potr\u00e0 esprimersi e ricevere gli applausi del pubblico. Il film \u00e8 un'amara parabola sulla frustrazione e disperazione di una giovent\u00f9 che nessuno ascolta."}
{"id": "4175024", "revid": "1444886", "url": "https://it.wikipedia.org/wiki?curid=4175024", "title": "Ziani", "text": ""}
{"id": "4175031", "revid": "767487", "url": "https://it.wikipedia.org/wiki?curid=4175031", "title": "Emilio Barbero", "text": "Carriera.\nCresciuto nel , nel 1938 passa in prestito al Dopolavoro FIAT, con cui partecipa al campionato di 1938-1939 senza poter evitare la retrocessione in Prima Divisione. L'anno successivo la societ\u00e0 granata lo cede al , nell'affare che porta Luigi Ganelli al Torino; con la formazione emiliana, militante in Serie C, realizza 6 reti in 23 presenze.\nA fine stagione viene posto in lista di trasferimento, e torna in Piemonte, nelle file della , con cui disputa due campionati di Serie C. Nel 1942 si trasferisce al , e con la formazione nerostellata disputa anche il Campionato Alta Italia 1944 nel quale scende in campo 18 volte realizzando una rete. Nel 1944 torna temporaneamente nelle file del Torino, con cui partecipa al Trofeo Fiat, competizione cittadina vinta dalla Juventus.\nTerminato il conflitto fa ritorno al Casale, ammesso al campionato di Serie B-C Alta Italia, nel quale realizza 7 reti. Nel 1946 passa al Novara, con cui esordisce in Serie B a 27 anni, e nel campionato successivo si trasferisce alla Vogherese, che si classifica al penultimo posto retrocedendo in Serie C: nella formazione pavese totalizza 19 presenze e 3 reti. Nella stagione Serie C 1948-1949 \u00e8 al , dove ormai trentenne vive la propria miglior stagione in termini realizzativi, con 14 reti realizzate. Chiude la carriera nella formazione romagnola due anni pi\u00f9 tardi, dopo l'intermezzo di un'annata nel Piombino, sempre in Serie C.\nHa disputato 18 partite nel Campionato Alta Italia 1944, 18 partite nel campionato Serie B-C Alta Italia 1945-1946 (tutte con il Casale) e 41 partite in Serie B con Novara e Vogherese."}
{"id": "4175032", "revid": "110157", "url": "https://it.wikipedia.org/wiki?curid=4175032", "title": "Hrvatski nogometni kup 2012-2013", "text": "La Hrvatski nogometni kup 2012./13. (\"coppa croata di calcio 2012-13\") fu la ventiduesima edizione della coppa nazionale croata, fu organizzata dalla Federazione calcistica della Croazia e fu disputata dal agosto 2012 al maggio 2013.\nIl detentore era la , che in questa edizione fu eliminata negli ottavi di finale. La Dinamo si rifece vincendo il campionato.\nIl trofeo fu vinto dal , al suo sesto titolo nella competizione, la sua quindicesima coppa nazionale contando anche le nove della Coppa di Jugoslavia. L'Hajduk ottenne l'accesso alla UEFA Europa League 2013-2014.\nFormula e partecipanti.\nAlla competizione parteciparono le migliori squadre delle divisioni superiori, con la formula dell'eliminazione diretta. I primi turni erano a gara singola, mentre quarti, semifinali e finale erano ad andata e ritorno.\nAl turno preliminare accedono le squadre provenienti dalle \u017dupanijski kupovi (le coppe regionali): le 21 vincitrici pi\u00f9 le finaliste delle 11 coppe col maggior numero di partecipanti.\nLe prime 16 squadre del ranking quinquennale di coppa (63 punti alla vincitrice della coppa, 31 alla finalista, 15 alle semifinaliste, 7 a quelle che hanno raggiunto i quarti, 3 a quelle eliminate agli ottavi, 1 se eliminate ai sedicesimi) sono ammesse di diritto ai sedicesimi di finale.\nAmmesse di diritto ai sedicesimi di finale.\nLe prime 16 squadre (coi punti) del ranking 2006-2011 entrano di diritto nei sedicesimi della Coppa 2012-13:\nLe finali regionali.\nLe \u017dupanijski kupovi (le coppe regionali) 2011-2012 hanno qualificato le 32 squadre (segnate in giallo) che partecipano al turno preliminare della Coppa di Croazia 2012-13. Si qualificano le 21 vincitrici pi\u00f9 le finaliste delle 11 coppe col pi\u00f9 alto numero di partecipanti.\nTurno preliminare.\nIl sorteggio si \u00e8 tenuto il 1\u00ba agosto 2012. Lo e si sono ritirati per problemi finanziari.\nSedicesimi di finale.\nGli accoppiamenti vengono eseguiti automaticamente attraverso il ranking del momento (32\u00aa\u20131\u00aa, 31\u00aa\u20132\u00aa, 30\u00aa\u20133\u00aa, etc) e sono stati resi noti il 30 agosto 2012. Il ha perso il diritto di competere in coppa a causa della retrocessione in ultima divisione nella stagione precedente, mentre il ha chiuso la prima squadra a causa di problemi finanziari.\nOttavi di finale.\nGli accoppiamenti vengono eseguiti automaticamente attraverso il ranking del momento (16\u00aa\u20131\u00aa, 15\u00aa\u20132\u00aa, 14\u00aa\u20133\u00aa, etc), viene sorteggiato il campo e sono stati resi noti il 26 settembre 2012.\nNella partita \u2013, il quarto uomo Marko Matoc ha assunto il ruolo di arbitro principale al 77\u00ba minuto a causa dell'infortunio di Ivo Kre\u010dek.\nQuarti di finale.\nGli abbinamenti sono stati eseguiti tramite sorteggio il 7 novembre 2012.\nLe gare fra e Hajduk sono state posticipate di una settimana poich\u00e9 il 20 novembre era in programma un seminario, organizzato dalla HNS, per allenatori FIFA e UEFA a Spalato.\nSemifinali.\nLa gara \u2013 \u00e8 stata rinviata al 10 aprile a causa delle forti piogge che hanno allagato il campo di Koprivnica."}
{"id": "4175036", "revid": "767487", "url": "https://it.wikipedia.org/wiki?curid=4175036", "title": "DJ Sneak", "text": "Dj Sneak nasce nell'isola di Porto Rico nel 1969. Nel 1983 si trasferisce a Chicago ed entra in contatto col fenomeno della Chicago house ispirandosi ad artisti come Ralphi Rosario e Steve \"Silk\" Hurley.\nInizia a lavorare nei negozi di dischi come artista aerografo, data la sua passione per i graffiti, e piano piano inizia a registrare le sue prime uscite.\nNel corso del tempo Dj Sneak affina la sua tecnica da dj e inizia a suonare nelle discoteche locali. Nel corso degli anni ottiene sempre pi\u00f9 successo, grazie anche alle sue etichette discografiche, al punto di produrre hit come \"All Over My Face\" nel 1995 e \"You can't hide from your bud\" del 1996.Dal 1996 a oggi ha perfezionato la tecnica di remixer, avendo la possibilit\u00e0 di collaborare con i migliori talenti al mondo.\nDa allora \u00e8 uno dei punti di riferimento del movimento house underground e si \u00e8 guadagnato il totale rispetto dei principali addetti ai lavori.\nDal 2001 porta avanti il suo progetto Magnetic Recordings, con cui pubblica i propri lavori.\n\u00c8 una delle colonne portanti della notte di Ibiza, partecipa ai migliori eventi di musica elettronica e collabora con le Major del genere, come Cream e Ministry Of Sound.\nDurante il suo dj set il suo tocco \u00e8 inconfondibile per ritmo, percussioni e suoni sempre all'avanguardia."}
{"id": "4175039", "revid": "729019", "url": "https://it.wikipedia.org/wiki?curid=4175039", "title": "Frederick Shaw (militare)", "text": "Biografia.\nShaw divenne ufficiale negli Sherwood Foresters nel 1882. Prest\u00f2 servizio nella Guerra anglo-egiziana del 1882.\nDurante la Seconda guerra boera fu Maggiore di Brigata e quindi deputato assistente aiutante generale e poi assistente aiutante generale. Nel 1907 divenne ufficiale comandante del 2\u00ba battaglione degli Sherwood Foresters.\nDurante la Prima guerra mondiale fu inizialmente comandante della 9th Infantry Brigade ruolo col quale venne impiegato in Francia. Egli venne ferito da una bomba che colp\u00ec il suo quartier generale il 12 novembre 1914. Dopo essersi ripreso, nel 1915, venne nominato comandante della 29th Division. Divenne in seguito direttore dell'Home Defence e successivamente Capo dello Staff Generale delle Home Forces.\nIl 19 settembre 1919, durante la Guerra d'indipendenza irlandese, egli sugger\u00ec alle forze di polizia in Irlanda di espandersi tramite il reclutamento di forze speciali di volontari britannici e uomini in pensione. A seguito del diretto intervento di Londra, il \"Black and Tans\" e l'Auxiliary Division vennero introdotti di modo da ottenere risultati decisivi. Ironicamente questo intervento port\u00f2 al cambio dell'amministrazione irlandese al Castello di Dublino durante la quale Shaw venne rimpiazzato."}
{"id": "4175040", "revid": "298229", "url": "https://it.wikipedia.org/wiki?curid=4175040", "title": "Intesa evangelica siciliana", "text": "L'Intesa evangelica siciliana (IES) \u00e8 un organismo di cooperazione interprotestante siciliano con sede legale a Messina.\nLa IES \u00e8 nata come organo di intesa fra alcune comunit\u00e0 evangeliche siciliane sulla base di un consenso comune ad una confessione di fede, a questioni carismatiche ed ecumeniche. Ne fanno parte dodici chiese: le chiese bibliche cristiane di Messina, di Siracusa, di Capaci, di Catania, quartiere San Giovanni Galermo, di Cefal\u00f9, di Milazzo, di Castelbuono e di Nicosia; le chiese evangeliche mennonite di Palermo, di Cinisi, di Termini Imerese e la Comunit\u00e0 evangelica Shalom di Palermo, quartiere Brancaccio.\nPubblica il notiziario \"Incontro\""}
{"id": "4175044", "revid": "52147023", "url": "https://it.wikipedia.org/wiki?curid=4175044", "title": "Edificazione", "text": ""}
{"id": "4175048", "revid": "599013", "url": "https://it.wikipedia.org/wiki?curid=4175048", "title": "Antwain Smith", "text": "Carriera.\nVenne selezionato al secondo giro del Draft NBA 1999 come 51\u00aa scelta assoluta dai Vancouver Grizzlies; tuttavia non gioc\u00f2 alcuna partita nella NBA. Nella stagione 2001-2002 ha giocato in NBA Development League con i Fayetteville Patriots; in precedenza aveva militato in International Basketball League nei Richmond Rhythm e nei St. Louis Swarm."}
{"id": "4175051", "revid": "767487", "url": "https://it.wikipedia.org/wiki?curid=4175051", "title": "Tacnodo", "text": "In geometria, si definisce tacnodo di una curva algebrica di ordine \"n\" un punto cuspidale della curva in cui la tangente nel punto assorbe in esso pi\u00f9 di tre intersezioni.\nIl tacnodo si dir\u00e0 \"reale\" o \"isolato\" a seconda che esistano due parabole osculatrici, alla curva nel punto, reali e distinte o immaginarie coniugate.\nBibliografia.\nMarius Stoka, Vincenzo Pipitone, \"Esercizi e problemi di geometria volume secondo\", Padova, Cedam, 1987, ISBN 88-13-15987-0"}
{"id": "4175058", "revid": "121312187", "url": "https://it.wikipedia.org/wiki?curid=4175058", "title": "Salvatore Iacolino", "text": "Biografia.\nNel 1981 consegue la maturit\u00e0 presso il liceo classico di Agrigento. Si laurea in Giurisprudenza presso l'Universit\u00e0 degli Studi di Palermo e dal 1992 diviene funzionario e dirigente della Pubblica Amministrazione in ambito sanitario nella provincia di Agrigento. Diviene direttore amministrativo dell'ASL n. 1 di Agrigento (2001-2005) Nel 2005 \u00e8 nominato, dalla giunta regionale presieduta da Salvatore Cuffaro, direttore generale dell'ASL n 6 di Palermo, carica mantenuta fino al 2009.\nViene nominato assessore comunale di Agrigento dal 1997 al 2001 dal sindaco Calogero Sodano, in quota Forza Italia. Il 6 e 7 giugno 2009 si candida al Parlamento europeo, venendo eletto tra le file del Popolo della Libert\u00e0. Si insedia ufficialmente il 14 luglio dello stesso anno. Diviene vicepresidente della Commissione per le libert\u00e0 civili, la giustizia e gli affari interni del Parlamento europeo fino al 2014.\nAlle elezioni regionali siciliane del 2012 \u00e8 candidato all'Assemblea Regionale Siciliana nella lista del PDL nel collegio di Agrigento, ma non risulta eletto nonostante le 4.972 preferenze. Candidato nel febbraio 2013 al Senato con Grande Sud in Sicilia (al secondo posto, dietro Gianfranco Miccich\u00e8), non viene eletto. Aderisce quindi a Forza Italia.\nIl 5 ottobre 2017 annuncia l'adesione all'UDC e si ricandida alle Regionali Siciliane del 2017.\nRicandidato alle elezioni europee del maggio 2014 nella lista di Forza Italia, non viene rieletto e torna a ricoprire la carica di dirigente amministrativo all'Azienda sanitaria provinciale di Agrigento.\nAlle elezioni regionali siciliane del 5 novembre 2017 si ricandida all'ARS con l'Unione di Centro in provincia di Agrigento, ma non viene eletto."}
{"id": "4175060", "revid": "1964823", "url": "https://it.wikipedia.org/wiki?curid=4175060", "title": "Joe Bennett", "text": "Caratteristiche tecniche.\n\u00c9 un terzino sinistro.\nCarriera.\nClub.\nMiddlesbrough.\nNato e cresciuto a Rochdale, firma il suo primo contratto da professionista con il Middlesbrough prima dell'inizio della stagione 2008-2009.\nAston Villa.\nViene poi acquisito dall'Aston Villa, che il 29 agosto 2012 lo acquista per 3,15 milioni di euro.\nNazionale.\nHa fatto tutta la trafila delle Nazionali giovanili inglesi, passando dall'Under-19, dall'Under-20 e dall'Under-21."}
{"id": "4175062", "revid": "300067", "url": "https://it.wikipedia.org/wiki?curid=4175062", "title": "Biljana Stankovi\u0107", "text": ""}
{"id": "4175063", "revid": "287204", "url": "https://it.wikipedia.org/wiki?curid=4175063", "title": "Biljana Stankovic", "text": ""}
{"id": "4175073", "revid": "767487", "url": "https://it.wikipedia.org/wiki?curid=4175073", "title": "Merouane Zemmama", "text": ""}
{"id": "4175075", "revid": "228587", "url": "https://it.wikipedia.org/wiki?curid=4175075", "title": "Hang Yin", "text": "\u00c8 professore di chimica presso il Dipartimento di Chimica e Biochimica ed un membro dell'Istituto BioFrontiers dell'Universit\u00e0 del Colorado a Boulder, vincitore di diversi premi destinati a giovani ricercatori per le sue ricerche nel campo della biologia chimica e la scoperta di nuovi farmaci.\nBiografia.\nHang Hubert Yin \u00e8 stato studente presso la Scuola Superiore dell'Universit\u00e0 di Pechino. Dopo aver conseguito il diploma di laurea presso l'Universit\u00e0 di Pechino, ha ricevuto il dottorato di ricerca presso Yale University, New Haven nel 2004 (supervisore: Prof. Andrew D. Hamilton, FRS). Ha poi trascorso un periodo di post-dottorato presso University of Pennsylvania School of Medicine, sotto la supervisione del professor William DeGrado.\nNel 2007, \u00e8 stato nominato Assistente Professore di Chimica e Biochimica presso l'Universit\u00e0 del Colorado a Boulder. \u00c8 membro del University of Colorado Cancer Center, del BioFrontiers Istitut e del Center of Neuroscience presso l'Universit\u00e0 del Colorado. \nGli interessi della ricerca del professore Yin vertono sull'interesse interdisciplinare tra chimica, biologia ed ingegneria con particolare enfasi sulla creazione di medicinali sviluppati grazie alla conoscenza della struttura tridimensionale delle molecole di interesse, biochimica della trasduzione del segnale, sviluppo biotecnologico e simulazioni di proteine di membrana.\nContributi.\nIl gruppo professore Yin ha dimostrato il ruolo della morfina, che legata alla proteina MD2 provoca la stessa a legarsi ad un recettore del sistema immunitario chiamato toll-like receptor 4 (TLR4). L'attivazione del recettore TLR4 da parte della morfina attenua la soppressione del dolore dovuto agli oppioidi e favorisce lo sviluppo di tolleranza e dipendenza agli stessi, ed altri negativi effetti collaterali come la depressione respiratoria. Il gruppo del professore Yin ha sviluppato possibili molecole come candidati farmaci in grado di migliorare l'uso di oppioidi alla base delle terapie della gestione del dolore."}
{"id": "4175080", "revid": "716642", "url": "https://it.wikipedia.org/wiki?curid=4175080", "title": "Nicky Bailey", "text": "Carriera.\nHa giocato nella seconda divisione inglese."}
{"id": "4175086", "revid": "599013", "url": "https://it.wikipedia.org/wiki?curid=4175086", "title": "Melvin Levett", "text": "Carriera.\nSoprannominato \"Helicopter\" per la sua abilit\u00e0 nelle schiacciate, venne scelto al secondo giro del Draft NBA 1999 dai Detroit Pistons, e fu poi girato ai Los Angeles Lakers; tuttavia non gioc\u00f2 alcuna partita in NBA. Ha poi giocato tra l'altro in Ungheria nel Szolnoki, nei Cincinnati Stuff in International Basketball League, nei Kentucky ProCats in American Basketball Association.\nNel 2000 ha giocato negli Harlem Globetrotters."}
{"id": "4175090", "revid": "6923", "url": "https://it.wikipedia.org/wiki?curid=4175090", "title": "Ljubica Drlja\u010da", "text": ""}
{"id": "4175092", "revid": "474175", "url": "https://it.wikipedia.org/wiki?curid=4175092", "title": "Eccidio di Mogadiscio", "text": "L'eccidio di Mogadiscio avvenne la domenica dell'11 gennaio 1948. In quell'occasione furono uccisi 54 italiani e 14 somali e ne restarono feriti rispettivamente 55 e 43.\nAntefatto.\nA seguito della disfatta italiana in Africa Orientale Italiana, dal 1941 le truppe britanniche occupavano militarmente da quasi sette anni l'ex Somalia italiana. Nei primi giorni del mese di gennaio del 1948 fece il suo arrivo a Mogadiscio una Commissione ONU composta da membri delle potenze vincitrici del secondo conflitto mondiale, detta \"Commissione Quadripartita\".\nLa delegazione aveva come incarico quello di verificare l'idoneit\u00e0 dell'ex colonia italiana al passaggio ad una eventuale Amministrazione fiduciaria italiana (in seguito Amministrazione fiduciaria italiana della Somalia) per condurla all'indipendenza nel giro di alcuni anni.\nAll'arrivo i delegati furono accolti da numerose manifestazioni di somali entusiasti e favorevoli ad un ritorno, sia pur temporaneo, di un governo italiano; questo dest\u00f2 notevole sorpresa sia nell'ambito della BMA \"British Military Administration\" che negli ambienti somali pi\u00f9 sciovinistici, come la Lega dei Giovani Somali.\nL'eccidio.\nL'11 gennaio 1948 erano previste nella capitale due manifestazioni: una della Lega dei Giovani Somali, l'altra degli italiani.\nLa mattina dello stesso giorno il vice comandante della Gendarmeria Somala, R.E. Thorne, ritir\u00f2 l'autorizzazione, precedentemente accordata, al corteo italiano, consentendo solo quello della Lega. Intorno alle 11 di mattina il corteo somalo si diresse dalla periferia della citt\u00e0 verso il centro di Mogadiscio. La manifestazione, senza apparente motivo, degener\u00f2 ed i somali iniziarono ad attaccare gli italiani.\nI manifestanti entrarono nelle case di propriet\u00e0 di cittadini italiani e colpirono a bastonate o a colpi di coltello gli abitanti, passando poi a saccheggiare e devastare tutto ci\u00f2 che faceva riferimento alla comunit\u00e0 italiana in Somalia: negozi, associazioni, ritrovi sportivi e luoghi frequentati dagli italiani. Nel massacro non vennero risparmiati neanche anziani, invalidi, bambini e donne. Nessuno degli italiani pot\u00e9 difendersi con armi perch\u00e9 queste, con l'arrivo degli inglesi nel 1941, erano state confiscate e non pi\u00f9 restituite. Altri somali, invece, tentarono di proteggere gli italiani, pagando con la vita (le 14 vittime somale sono in gran parte tra questi) l'attaccamento agli ex coloni. Il solo luogo ad essere risparmiato fu la cattedrale di Mogadiscio: circa 700 italiani residenti nella citt\u00e0 trovarono riparo al suo interno mentre si celebrava la Messa.\nLa Gendarmeria ed i militari britannici, predisposti al mantenimento dell'ordine pubblico, non intervennero per placare la violenza e si limitarono a diffondere in serata dei proclami tramite gli altoparlanti delle jeep, come: \"Somali avete vinto\" e similari. Alcuni agenti della polizia somala furono visti prendere parte alla violenza contro gli italiani. La situazione torn\u00f2 alla calma dopo le 23. Durante gli scontri fu uccisa una rappresentante della Lega dei Giovani Somali, Hawo Tako (Xawa Taako o Hawa Osman), che, secondo una parte della storiografia, avrebbe cercato di impedire la strage degli italiani. In suo onore, nel 1972, \u00e8 stato eretto un monumento, dislocato dinanzi al \"Teatro Nazionale\" ().\nVersioni discordanti.\nIl 13 gennaio un comunicato ufficiale della Gendarmeria britannica parl\u00f2 di un assalto da parte di altri somali legati agli italiani, armati di lance, clave ed archi, al corteo della Lega dei Giovani Somali che ne avrebbe scatenato la rabbiosa reazione\nGli italiani, invece, riferirono di numerosi individui della Somalia britannica, o addirittura kenioti, presenti tra i manifestanti e testimoniarono l'arrivo di numerosi militari africani, fatti affluire appunto dal Kenya o dalla Somalia Britannica presso l'Aeroporto internazionale di Mogadiscio nei giorni precedenti al massacro. Secondo quanto rivelato molti anni dopo a Claudio Pacifico, consigliere italiano in Somalia fino al 1991, gli autori della strage sarebbero stati militari e civili fatti affluire dalle vicine colonie appositamente dal Comando Inglese. Da parte del Governo italiano ci fu un'energica reazione ufficiale, con la messa in stato d'accusa delle locali autorit\u00e0 britanniche d'occupazione.\nFatti successivi.\nMolti italiani, che avevano perso tutto, dopo i disordini furono internati, per ragioni di sicurezza, in un campo di concentramento e dovettero pagare le spese di vitto e alloggio all'amministrazione britannica prima di rimpatriare via nave per l'Italia. Il primo scaglione di profughi italiani dalla Somalia arriv\u00f2 all'inizio di marzo a Napoli.\nA seguito dei fatti di Mogadiscio, Londra ordin\u00f2 l'istituzione di una commissione di inchiesta presieduta dal maggiore Flaxman, cui partecip\u00f2, a titolo di mero osservatore, il Console italiano a Nairobi, Della Chiesa. Vennero ascoltati pi\u00f9 di 100 testimoni italiani che accusarono i comandi militari del Regno Unito di responsabilit\u00e0 dirette ed indirette. Il Rapporto Flaxman non ebbe conseguenze sugli ufficiali e nessuno venne ritenuto responsabile dell'eccidio; tuttavia il suo contenuto venne subito reso \"top secret\" e declassificato solo nei primi anni 2000.\nReazioni politiche in Italia.\nIl 14 gennaio all'Assemblea costituente, in merito all'eccidio di Mogadiscio, l'on. Girolamo Bellavista, eletto nelle file dell'Unione Democratica Nazionale, ebbe a dichiarare: \"con un colpo di spada o di coltello non si uccide, n\u00e9 si fa indietreggiare la storia\". Lo stesso Bellavista, tra gli applausi generali dell'Assemblea, espresse il proprio sdegno per la strage e la protesta verso chi aveva incoraggiato la strage; a questi si associ\u00f2 il Governo nella persona del Ministro della Marina Mercantile Paolo Cappa. Anche il Presidente dell'Assemblea Costituente Umberto Terracini, in quella stessa occasione, levatosi in piedi, si un\u00ec al cordoglio dei colleghi per le vittime.\nIn merito alla \"questione coloniale\", a seguito del trattato di Parigi, con un implicito riferimento al Regno Unito, Terracini estern\u00f2 il proprio ribrezzo per \"questo azzuffarsi di Stati gi\u00e0 saturi di dominio e potenza intorno a terre che potrebbero essere avviate ad una vita pacifica\". L'allora Ministro degli Esteri italiano Carlo Sforza, nelle sue memorie, descrisse con queste parole l'eccidio di Mogadiscio: \"L'incidente di Mogadiscio. Per quanto serio e crudele possa essere, esso resta per me solo un episodio a paragone della importanza delle relazioni italo-britanniche\""}
{"id": "4175093", "revid": "287204", "url": "https://it.wikipedia.org/wiki?curid=4175093", "title": "Ljubica Drljaca", "text": ""}
{"id": "4175097", "revid": "1305772", "url": "https://it.wikipedia.org/wiki?curid=4175097", "title": "Final Fantasy Dimensions", "text": "Final Fantasy Dimensions, conosciuto in Giappone con il titolo \u00e8 un videogioco di ruolo sviluppato dalla Matrix Software e pubblicato dalla Square Enix per dispositivi mobili.\nSimile a \"\", \u00e8 stato inizialmente pubblicato come gioco ad episodi, i cui primi due capitoli sono stati pubblicati il 9 settembre 2010 per il sistema di distribuzione giapponese i-mode, ed il 9 dicembre 2010 su EZweb. Il titolo \u00e8 stato convertito per piattaforme iOS ed Android platformse pubblicato in tutto il mondo nell'estate del 2012."}
{"id": "4175099", "revid": "884630", "url": "https://it.wikipedia.org/wiki?curid=4175099", "title": "Cremlino di Ni\u017enij Novgorod", "text": "Il Cremlino di Ni\u017enij Novgorod () \u00e8 la fortezza della citt\u00e0 russa di Ni\u017enij Novgorod, di cui rappresenta il centro storico. Arricchito dalla presenza di 13 torri, si estende su un'area di quasi 23 ettari ed ospita al proprio interno vari monumenti di rilevanza nazionale.\nStoria.\nNel 1221, anno di fondazione della citt\u00e0 da parte del gran principe Jurij II di Vladimir, furono costruite delle fortificazioni in legno e terracotta, circondate da ampi fossati. Il primo tentativo di sostituire il legno con la pietra risale al 1374, all'epoca del Principato di Ni\u017enij Novgorod-Suzdal'. In quell'occasione fu per\u00f2 edificata solo una torre intitolata al sovrano Dmitrij Konstantinovi\u010d (in seguito distrutta e ricostruita).\nSotto il regno di Ivan III (1462-1505), Ni\u017enij Novgorod si trov\u00f2 ad interpretare un ruolo di primaria importanza a livello strategico e militare. Essa funse infatti da luogo di raccolta delle truppe della Moscovia impegnate contro il Khanato di Kazan'. Al fine di rafforzare in modo adeguato le difese della citt\u00e0, risult\u00f2 quindi necessaria la costruzione di un nuovo cremlino, maggiormente sicuro e resistente. Nel 1500 fu costruita la \"torre di Giovanni\", ma occorse attendere altri otto anni prima dell'avvio dei lavori di costruzione delle mura.\nTra il 1508 ed il 1515, in tempi relativamente rapidi, sorse l'imponente e massiccia struttura in pietra del cremlino. I lavori furono diretti dall'architetto italiano Pietro Francesco, giunto da Mosca su ordine del sovrano russo Basilio III nel 1509. Le vecchie fortificazioni, composte da pareti di legno di quercia, andarono distrutte nel 1513 a causa di un incendio. Costituito da mura rinforzate lunghe 2 chilometri, il nuovo cremlino fu circondato da 13 torri (di cui dodici ancora esistenti) e dotato di una guarnigione permanente e di una solida artiglieria da campagna. Divenne la base principale per le operazioni contro i tartari di Kazan' e sopport\u00f2 vari assedi (nel 1521, nel 1536 e nel 1574), senza essere mai espugnato.\nCon la caduta del Khanato di Kazan', il cremlino di Ni\u017enij Novgorod perse la propria funzione militare e, in seguito, ospit\u00f2 i luoghi del potere locale. Tra il 1785 ed il 1790, durante il regno di Caterina II, fu soggetto a lavori di riparazione che, tuttavia, ne snaturarono parzialmente la fisionomia originaria. Nel corso della seconda guerra mondiale, i tetti delle torri di Segreta, Nord e dell'Orologio furono smantellati e sulle piattaforme superiori furono installate mitragliatrici armi contraerei. Cos\u00ec, la fortezza difese lo spazio aereo della citt\u00e0 dalla Luftwaffe. I piloti nazisti tentarono di bombardare il ponte Kanavinskij e la fiera, ma la difesa aerea del Cremlino difese questi oggetti. Il 30 gennaio 1949, un ordine emesso dal consiglio dei ministri della Repubblica Socialista Federativa Sovietica Russa predispose un programma di restauro. Nel corso degli ultimi trent'anni, numerosi cambiamenti hanno interessato l'aspetto del complesso. Tra i progetti in cantiere, oltre a quelli relativi al recupero dei monumenti, c'\u00e8 la costruzione del nuovo palazzo del governo locale.\nNell'ottobre 2018, gli archeologi scoprirono i resti di un insediamento e di un cimitero medievali sul sito della distrutta chiesa di San Simeone Stilita. I reperti appartengono al XIII secolo, e il pi\u00f9 antico strato culturale - al 1221, quando Ni\u017enij Novgorod fu fondata. Dopo tutti gli scavi, i reperti saranno ispirati e in questo luogo verr\u00e0 ricreata la chiesa di San Simeone Stilita.\nI monumenti.\nIn passato, il cremlino ospitava numerose chiese all'interno delle proprie mura. Tuttavia, l'unica ad essere rimasta in piedi \u00e8 l'antica Cattedrale dell'Arcangelo Michele, ricostruita tra il 1628 ed il 1631, sul sito di un tempio risalente al periodo di fondazione della citt\u00e0. Al suo interno sono custodite le reliquie dell'eroe nazionale Kuz'ma Minin, precedentemente conservate presso la cattedrale della Trasfigurazione del cremlino, demolita dalle autorit\u00e0 comuniste nel 1931 per far posto ad una \"casa dei Soviet\", oggi divenuta sede del comune. Significativa era anche la presenza dei monasteri. All'interno del cremlino, infatti, trovavano spazio ben tre monasteri: quello della Resurrezione, quello di San Simeone e quello dello Spirito Santo.\nNel 1828, di fronte alla cattedrale dell'Arcangelo Michele fu eretto l'obelisco di Minin e Po\u017earskij, una struttura in granito edificata sulla base di un progetto dell'architetto Avraam Mel'nikov e ornata da bassorilievi dorati di Ivan Martos. Mentre tra il 1837 ed il 1841 fu costruita la Casa Militare del Governatore, oggi trasformata in un museo d'arte. Tra il 1840 ed il 1843 vide invece la luce l'arsenale voluto dallo zar Nicola I.\nNel 1965, di fronte all'obelisco di Minin e Po\u017earskij, fu allestito il memoriale della Grande Guerra patriottica, ricco di reperti militari del secondo conflitto mondiale e reso solenne dalla presenza di una Fiamma Eterna. Altri luoghi famosi sono il cimitero storico e l'edificio dell'orchestra filarmonica. All'interno del cremlino \u00e8 sito anche il palazzo dell'assemblea legislativa dell'Oblast' di Ni\u017enij Novgorod.\nLe torri.\nAttualmente, 12 delle originarie 13 torri del cremlino sono ancora in piedi. Per la \"torre della Concezione\", distrutta da una frana nel XVIII secolo, \u00e8 stato attuato un progetto di ricostruzione."}
{"id": "4175104", "revid": "729019", "url": "https://it.wikipedia.org/wiki?curid=4175104", "title": "Vickers Type 161", "text": "Il Vickers Type 161 era un aereo da caccia realizzato dall'azienda britannica Vickers-Armstrongs nei primi anni trenta.\nVelivolo biplano realizzato con l'inusuale, per l'epoca, disposizione del motore in configurazione spingente, era caratterizzato dall'armamento costituito da un solo cannone di grosso calibro (almeno per un velivolo) disposto in posizione obliqua e direzionato verso l'alto, da impiegare sparando contro i velivoli avversari volando a quote a loro inferiori.\nL'idea dell'utilizzo dell'arma di grosso calibro, e della relativa tattica di impiego, venne in seguito abbandonata dalle autorit\u00e0 militari ed il velivolo rimase allo stadio di prototipo.\nStoria del progetto.\nIl progetto del Vickers Type 161 nacque in risposta alla specifica dell'Air Ministry F.29/27: la richiesta prevedeva specificamente la realizzazione di un aereo da caccia monoposto che impiegasse il cannone automatico calibro 37 mm realizzato dalla Coventry Ordnance Works (C.O.W.), allo scopo di attaccare i bombardieri nemici.\nI requisiti contenuti nella richiesta per il nuovo velivolo includevano l'agevole accessibilit\u00e0 dell'arma da parte del pilota e la stabilit\u00e0 dell'aereo in volo, al fine di costituire una valida piattaforma di tiro.\nLa Vickers opt\u00f2 per un velivolo dalla formula per l'epoca ormai desueta, accompagnandola peraltro con elementi all'avanguardia: cos\u00ec al motore aeronautico in configurazione spingente si affiancarono la struttura completamente metallica, il doppio trave di coda ed il disegno affusolato della fusoliera, la cui sezione posteriore aveva solo funzione aerodinamica e non portante.\nIl Type 161 venne portato in volo per la prima volta il 21 gennaio del 1931; i primi test evidenziarono carenze in quanto a stabilit\u00e0 orizzontale per ovviare alle quali venne realizzato un nuovo impennaggio, dotato di timone di maggiori dimensioni. Secondo una delle fonti reperite, tale modifica comport\u00f2 il mutamento della designazione del velivolo in Type 162.\nLe modifiche apportate garantirono il buon comportamento in volo dell'aereo e, nel mese di settembre dello stesso anno, questo venne trasferito presso la base di Martlesham Heath (situata nei pressi di Woodbridge) per le prove ufficiali.\nNel frattempo, tuttavia, l'interesse per il sistema d'arma era venuto meno e la richiesta non sfoci\u00f2 in ordinativi di produzione; lo sviluppo del Vickers Type 161 non ebbe quindi alcun seguito.\nTecnica.\nStruttura.\nIl Vickers Type 161 era un biplano dalla configurazione alare di tipo sesquiplana; l'ala superiore era appoggiata sull'estremit\u00e0 superiore della fusoliera mentre il piano alare inferiore era disposto al di sotto della fusoliera stessa, alla quale era collegato tramite una trave di sostegno centrale e due aste di controvento dalla forma a \"V\". I due piani alari erano tra loro collegati da due montanti, per ciascun lato, a forma di \"I\".\nDalle semiali, in corrispondenza della coppia di montanti interna, si staccavano le travi di coda: queste erano costituite da due elementi tubolari che, partendo dalle due ali, si congiungevano in coda dove sostenevano gli stabilizzatori di tipo monoplano. Dalle travi di coda partivano, circa a met\u00e0 della loro lunghezza, altre tre coppie di tubi metallici: due di queste sostenevano la sezione centrale della fusoliera mentre la terza coppia si collegava alla fusoliera nella sezione terminale che sosteneva il timone. Le varie strutture erano tra loro collegate mediante cavetti in acciaio, che conferivano maggior rigidit\u00e0 al complesso.\nTale configurazione era stata realizzata, come detto, per garantire maggior stabilit\u00e0 al velivolo poich\u00e9 la configurazione spingente del motore richiedeva (per la presenza posteriore dell'elica) la fusoliera \"a gondola\", priva quindi di collegamenti portanti con gli impennaggi.\nLa fusoliera ospitava nella sezione di prua sia l'abitacolo (disposto leggermente disassato sulla sinistra, di tipo scoperto) che il cannone (pi\u00f9 a destra e poco pi\u00f9 avanti). Posteriormente alloggiava il gruppo motopropulsore.\nMotore.\nL'unit\u00e0 motrice installata era il radiale Bristol Jupiter nella versione VIIF: si trattava di un 9 cilindri (disposti su una singola stella) raffreddato ad aria capace della potenza di 530 hp (pari a 395 kW). L'elica era quadripala, metallica, e le quattro pale erano disposte intorno ad un anello che, opportunamente dimensionato, conferiva continuit\u00e0 alla forma della fusoliera, raccordandosi con le due diverse sezioni tra loro non contigue.\nArmamento.\nL'unica arma installata sul Type 161 era il cannone automatico calibro 37 mm realizzato dalla britannica Coventry Ordnance Works; inclinato verso l'alto di 45\u00b0 e dotato di 50 proiettili (dal peso di circa 650 g ciascuno), il cannone rappresentava la ragione stessa del progetto, in quanto doveva servire per abbattere i velivoli nemici (specificamente bombardieri) approcciati da una quota inferiore."}
{"id": "4175106", "revid": "372624", "url": "https://it.wikipedia.org/wiki?curid=4175106", "title": "Oasi del Bosco di Montorfano", "text": ""}
{"id": "4175113", "revid": "1543377", "url": "https://it.wikipedia.org/wiki?curid=4175113", "title": "Ivo Butini", "text": "Biografia.\nFu maestro elementare e insegn\u00f2 occasionalmente al Piccolo Politecnico a Firenze. Inizi\u00f2 la carriera politica negli anni 1950 come consigliere comunale a Carmignano; nel 1960 lasci\u00f2 tale incarico, e nel 1962 fu eletto consigliere nazionale. Nel 1963 \u00e8 divenuto segretario provinciale della DC a Firenze, e nel 1973 ricopr\u00ec il ruolo di segretario regionale. Dagli anni 1970 \u00e8 presidente dell'Istituto Renato Branzi (gestito per suo conto da Isella Verbeni Testori); nel 1979 si dimise dal consiglio regionale della Toscana. Nel 1983 fu eletto senatore, e integr\u00f2 la commissione permanente della Difesa. Durante la X legislatura fu sottosegretario di stato per l'industria (1988-1989) e per gli affari esterni (1989-1991 e 1991-1992, anche nella XI)."}
{"id": "4175114", "revid": "1851848", "url": "https://it.wikipedia.org/wiki?curid=4175114", "title": "Leuris Pupo", "text": ""}
{"id": "4175119", "revid": "729019", "url": "https://it.wikipedia.org/wiki?curid=4175119", "title": "Nevil Macready", "text": "Biografia.\nI primi anni.\nMacready era figlio dell'attore William Charles Macready. Egli nacque a Cheltenham e venne cresciuto nei circoli \"bohemien\" frequentati dai suoi genitori (sua madre, Cecilie, era nipote del pittore Sir William Beechey), e venne educato al Marlborough College (per due anni prima di ammalarsi) e poi al Cheltenham College. Successivamente disse di s\u00e9 che in questo periodo era troppo pigro per dedicarsi alla carriera artistica, anche se era attratto dal palcoscenico come suo padre e sebbene la sua futura professione glielo proibir\u00e0 espressamente, egli rimarr\u00e0 un ottimo attore drammatico ed un cantante talentuoso. Egli decise dunque di aderire all'esercito inglese, diplomandosi prima alla Royal Military Academy di Sandhurst ed entrando a far parte dei Gordon Highlanders nell'ottobre del 1881.\nL'inizio della carriera.\nEgli ader\u00ec al 1\u00ba battaglione di stanza a Malta, e nel 1882 si rec\u00f2 con esso in Egitto, combattendo nella Battaglia di Tel el-Kebir. Egli rimase quindi in Egitto e nel 1884 venne nominato aiutante e luogotenente dello staff della polizia militare di Alessandria d'Egitto. Nel 1886 spos\u00f2 Sophia Geraldine Atkin (m. 1931), una donna irlandese; la coppia ebbe due figlie ed un figlio. Macready rimase ad Alessandria sino all'inizio del 1889, per poi fare ritorno in Inghilterra ove riader\u00ec al suo reggimento col quale prest\u00f2 poi servizio a Ceylon ed in India. Venne promosso capitano nel 1891. Venne trasferito a Dublino nel 1892 e nel 1894 divenne aiutante del 2nd Volunteer Battalion nell'Aberdeenshire. Nel 1899 venne promosso maggiore e torn\u00f2 in India per riunirsi col 2nd Battalion, col quale venne poi inviato in Sudafrica nel settembre di quello stesso anno.\nLa guerra boera ed il Sudafrica.\nMacready prest\u00f2 servizio attivo nella Seconda guerra boera, operando nella guarnigione di Ladysmith dall'ottobre del 1899 al febbraio del 1900. Egli venne menzionato nei dispacci due volte e venne promosso tenente colonnello nel 1900; nel giugno del 1901 venne posto a capo di una commissione incaricata di investigare circa dei furti di bestiame nello Zululand. Rimase in Sudafrica impiegato in una serie di incarichi di staff, tra cui quello di assistente Provost Marshal a Port Elizabeth (1901), deputato assistente aiutante generale del distretto occidentale di Johannesburg (dicembre 1901\u20131902), assistente aiutante generale e capo dello staff ufficiali della Colonia del Capo (1902\u20131905), nonch\u00e9 assistente quartiermastro generale della Colonia del Capo (1905\u20131906). Venne promosso colonnello nel novembre de 1903. Nominato Compagno dell'Ordine del Bagno nel 1906, torn\u00f2 in Inghilterra nell'ottobre di quell'anno.\nIncarichi militari prima della Grande Guerra.\nNel 1907, Macready venne nominato assistente aiutante generale del Direttorato del Personale di Servizio del War Office di Londra ed aiut\u00f2 l'organizzazione della Territorial Force. Egli comand\u00f2 la 2nd Infantry Brigade ad Aldershot dal maggio del 1909 venendo promosso generale di brigata e facendo ritorno dal giugno del 1910 al War Office come Direttore del Personale di Servizio, responsabile di molti delicati compiti come quello del rapporto tra aiuto militare e potere civile, giocando un grande ruolo nell'impiego di truppe in Irlanda prima dello scoppio della rivoluzione del 1916. Stranamente per un ufficiale d'esercito della sua epoca, Macready aveva tendenze liberali, era contrario alle punizioni corporali e sosteneva le azioni liberali del governo irlandese. Venne promosso maggior generale nell'ottobre del 1910 e nel novembre di quello stesso anno ottenne il comando diretto delle truppe impiegate per evitare l'esplosione di una rivolta di minatori nella Valle di Rhondda nel Galles meridionale, insistendo sul fatto che le sue truppe dovessero rimanere subordinate alla polizia ed all'Home Office piuttosto che alla magistratura locale. Nel 1912 ottenne il rango di Cavaliere Commendatore dell'Ordine del Bagno. Dopo l'Incidente di Curragh in Irlanda nel marzo del 1914, Macready venne nominato General Officer Commanding per il distretto di Belfast e venne nominato anche governatore designato della citt\u00e0 nel caso di scoppio di una guerra civile, cosa che gi\u00e0 si avvertiva dallo scoppio della Prima guerra mondiale nell'agosto del 1914.\nLa prima guerra mondiale.\nMacready venne immediatamente inviato in Francia come aiutante generale della British Expeditionary Force (BEF). Nel 1915 venne nominato Cavaliere Commendatore dell'Ordine di San Michele e San Giorgio. Nel febbraio del 1916, avendo efficientemente portato a termine il suo lavoro, venne richiamato a Londra col compito di Adjutant-General to the Forces, uno degli incarichi di maggior rilievo nello staff del British Army. Promosso tenente generale nel giugno del 1916 (anche se solo temporaneamente), fu in questo periodo uno strenuo sostenitore dell'impiego del lavoro femminile per liberare gli uomini dagli obblighi lavorativi e consentire loro di andare al fronte. Egli fu anche colui che abol\u00ec l'obbligo per i soldati inglesi di portare i baffi, un retaggio proveniente dall'Ottocento che egli reputava ormai sorpassato e fu il primo a rasarseli in segno di rottura con le tradizioni del passato (era risaputo che Macready odiasse particolarmente i suoi baffi). Nel 1918 venne promosso generale e ricevette la Gran Croce dell'Ordine dei Santi Michele e Giorgio. Durante la guerra venne menzionato nei dispacci quattro volte e venne nominato Grand'Ufficiale della Legion d'onore francese nonch\u00e9 membro dell'Ordine della Corona del Belgio, dell'Ordine della Corona d'Italia e del Sacro Tesoro del Giappone.\nCommissario di polizia.\nNell'agosto del 1918, un riluttante Macready accett\u00f2 l'incarico di Commissario della Polizia della Metropoli di Londra, venendo posto a capo del Metropolitan Police Service, incarico al quale il primo ministro Asquith intendeva nominarlo gi\u00e0 prima dello scoppio della guerra nel 1914. Il morale degli uomini era basso, molti erano a mezza paga o erano finanziati dalle trade union. Macready riport\u00f2 subito l'ordine garantendo una paga fissa e promettendo l'introduzione di adeguati mezzi lavorativi per tutti. Egli divenne presto molto popolare, abolendo anche il sistema di punizione che prevedeva di dimezzare la paga degli indisciplinati per mesi o addirittura anni.\nIn Irlanda.\nNell'aprile del 1920, Macready venne inviato al comando delle truppe in Irlanda come General Officer Commanding-in-Chief (GOC-in-C) delle forze inglesi che operavano contro gli insorgenti dell'esercito repubblicano irlandese nell'ambito della Guerra d'indipendenza irlandese. Ad ogni modo egli aveva sviluppato un profondo odio nei confronti dell'Irlanda e del suo popolo e, come ricorder\u00e0 poi nelle sue memorie, solo la lealt\u00e0 nei confronti del suo \"vecchio capo\" John French gli fece accettare l'incarico (egli richiese anche uno stipendio pi\u00f9 alto rispetto al suo predecessore, con una cifra di 5.000 sterline per il \"disturbo\" arrecatogli da questo incarico). Ad ogni modo fu un comandante valente e dinamico, aumentando il morale della truppa, migliorando la polizia ed assicurandosi personalmente l'equipaggiamento delle truppe. Egli si rifiut\u00f2 di ricoprire ad ogni modo il comando del Royal Irish Constabulary, il che ridusse la coordinazione tra polizia ed esercito. Il maggiore generale Hugh Tudor, noto artigliere, venne nominato consigliere per la polizia nel maggio del 1920 e quindi capo della polizia nel novembre di quell'anno.\nUna commissione militare venne incaricata di rinominare il gabinetto di governo che egli presiedette e che si oppose al reclutamento dei Black and Tans e dell'Auxiliary Division, e continu\u00f2 ad essere particolarmente critico nei confronti di questi corpi. Egli fu personaggio chiave per la firma del Trattato anglo-irlandese e per la creazione del Libero Stato d'Irlanda nel 1922, oltre che nel ritiro delle truppe dall'isola. Egli stesso si ritir\u00f2 dal servizio attivo nel 1923 e venne creato baronetto. Nel 1920 era divenuto anche membro del Privy Council of Ireland.\nGli ultimi anni.\nNel 1924 egli pubblic\u00f2 le sue memorie in due volumi dal titolo \"Annals of an Active Life\". Egli torn\u00f2 brevemente in servizio nella polizia nel 1926 quando fu capo comandante del Metropolitan Special Constabulary.\nMor\u00ec nella sua abitazione di Knightsbridge nel 1946 all'et\u00e0 di 83 anni. Suo figlio, il Tenente Generale Sir Gordon Macready (1891\u20131956), si distinse anch'egli come valente soldato ed alla morte del genitore ne eredit\u00f2 il titolo di baronetto."}
{"id": "4175127", "revid": "121320562", "url": "https://it.wikipedia.org/wiki?curid=4175127", "title": "Bastion (videogioco)", "text": "Bastion \u00e8 un videogioco di ruolo d'azione prodotto dalla indipendente Supergiant Games e pubblicato dalla Warner Bros. Interactive Entertainment. Nel gioco, il giocatore controlla \"il ragazzo\" nella sua avventura in ambienti fantasy e nella lotta contro nemici di vario genere. Il gioco \u00e8 caratterizzato da una narrazione dinamica, ed \u00e8 presentato come un gioco bidimensionale con inquadratura isometrica ed un disegno colorato a mano.\nIl gioco \u00e8 stato realizzato nel corso di due anni da un team di sette persone fra San Jose e New York. Il gioco ha debuttato nel settembre 2010 in occasione del Penny Arcade Expo, ed \u00e8 stato nominato per quattro premi all'Independent Games Festival del 2011. Ha inoltre vinto un riconoscimento all'Electronic Entertainment Expo 2011 prima della sua uscita. \"Bastion\" \u00e8 stato pubblicato nel luglio 2011 per Xbox Live Arcade e ad agosto 2011 per Windows. La Supergiant Games ha inoltre reso il gioco disponibile per Google Chrome a dicembre 2011, per macOS nell'aprile 2012, per PlayStation 4 ad aprile 2015, per PlayStation Vita a dicembre dello stesso anno, per Xbox One a dicembre 2016 e per Nintendo Switch a settembre 2018.\nNel corso del 2011, il gioco ha venduto pi\u00f9 di 500.000 copie, 200.000 delle quali attraverso Xbox Live Arcade. \"Bastion\" ha ricevuto numerose critiche positive da varie riviste del settore come IGN e \"Game Informer\"."}
{"id": "4175129", "revid": "599013", "url": "https://it.wikipedia.org/wiki?curid=4175129", "title": "Ivanka Mati\u0107", "text": ""}
{"id": "4175130", "revid": "287204", "url": "https://it.wikipedia.org/wiki?curid=4175130", "title": "Ivanka Matic", "text": ""}
{"id": "4175132", "revid": "547745", "url": "https://it.wikipedia.org/wiki?curid=4175132", "title": "Stadio Lille-M\u00e9tropole", "text": ""}
{"id": "4175134", "revid": "298229", "url": "https://it.wikipedia.org/wiki?curid=4175134", "title": "Contea di S\u00e3o Nicolau", "text": ""}
{"id": "4175137", "revid": "287204", "url": "https://it.wikipedia.org/wiki?curid=4175137", "title": "Alex Smithies", "text": "Statistiche.\nPresenze e reti nei club.\n\"Statistiche aggiornate al 21 aprile 2018.\""}
{"id": "4175144", "revid": "122522510", "url": "https://it.wikipedia.org/wiki?curid=4175144", "title": "Mutant Mudds", "text": "Mutant Mudds \u00e8 un videogioco a piattaforme sviluppato e pubblicato dalla Renegade Kid per Nintendo 3DS e Microsoft Windows. Il gioco \u00e8 stato reso disponibile attraverso il Nintendo eShop in America Settentrionale il 26 gennaio 2012, ed in Europa il 21 giugno 2012.\nModalit\u00e0 di gioco.\nIl personaggio principale del gioco \u00e8 un bambino che deve salvare il mondo da una invasione di mutanti. Nei livelli di gioco sono anche presenti livelli segreti, alcuni di essi sono accessibili soltanto con l'utilizzo di gadget.\nEsistono tre categorie di livelli segreti in tutto il gioco: G-Land, V-Land e CGA Land. I livelli CGA sono disponibili soltanto alla fine del gioco, quando si sblocca il personaggio 'Granny', equipaggiata di entrambi i gadget necessari per accedervi."}
{"id": "4175145", "revid": "729019", "url": "https://it.wikipedia.org/wiki?curid=4175145", "title": "Gabardini G.51", "text": "Il Gabardini G.51 era un biplano monomotore biposto italiano da addestramento acrobatico. Progettato nel 1925 e costruito in 10 esemplari, inizialmente dall'Aeronautica Gabardini venne impiegato come addestratore dalla scuola di volo di Giuseppe Gabardini a Cameri e fu poi ritirato dal servizio nel 1935.\nStoria del progetto.\nGiuseppe Gabardini, artista di formazione, aveva costruito il suo primo aeroplano nel 1912; durante la prima guerra mondiale, poi, aveva legato la sua notoriet\u00e0 alla scuola di pilotaggio di Cameri, dalla quale sarebbero usciti tra il 1915 e il 1918 circa 1\u00a0100 o 2\u00a0000 piloti brevettati.\nLa progettazione di quello che sarebbe divenuto il Gabardini G.51, concepito come successore del G.8 e del G.50 (entrambi gravati da pericolosi cedimenti strutturali), avvenne nel 1925 ad opera di Achille Landini, gi\u00e0 pilota collaudatore della Societ\u00e0 Italiana Aviazione (SIA), e di Enrico Silvio Rolandi.\nTecnica.\nIl Gabardini G.51 era un biplano monomotore con due posti in tandem, dall'architettura generale piuttosto tradizionale.\nLa fusoliera era basata su una struttura metallica in tubi d'acciaio saldati, la quale era coperta da una sottile lamiera metallica nella parte anteriore dell'aereo e da un rivestimento in tela nella parte posteriore. Le ali, rivestite in tela, avevano invece struttura mista, essendo basate su longheroni metallici e centine in legno. Gli impennaggi e gli alettoni (questi ultimi collocati solo sull'ala superiore, di apertura leggermente maggiore rispetto all'inferiore) avevano una struttura in tubi metallici rivestita in tela.\nIl carrello d'atterraggio, di tipo triciclo posteriore, era formato da due ruote anteriori con ammortizzatori a elastico e da un pattino di coda.\nIl motore era un Le Rh\u00f4ne 9J: si trattava di un residuato bellico di origine francese, un rotativo a 9 cilindri in grado di sviluppare una potenza di 120 CV che azionava un'elica lignea bipala a passo fisso.\nImpiego operativo.\nTutti i G.51 costruiti vennero impiegati dalla scuola di volo di Cameri tra la met\u00e0 degli anni venti e la met\u00e0 degli anni trenta, l'azienda di Gabardini venendo liquidata tra il 1934 e il 1935.\nVennero costruiti e immatricolati 10 biplani G.51. 4 di essi, tra il 1927 e il 1930, subirono incidenti che misero prematuramente fine alla loro vita operativa, mentre gli altri sei non vennero ritirati dal servizio che nel 1935.\nEsemplari attualmente esistenti.\nUn Gabardini G.51bis, il 9\u00ba esemplare prodotto della serie G.51, \u00e8 conservato presso il Museo dell'Aeronautica Gianni Caproni di Trento. Costruito nel 1928 e impiegato dalla scuola di Cameri come addestratore acrobatico fino al novembre 1935, esso venne poi conservato in un magazzino fino a quando, nel 1988, non venne portato a Rovereto per essere restaurato. Nel corso di tale restauro (che vide anche la ricostruzione di alcune parti andate perdute come, ad esempio, i montanti interalari) il motore pot\u00e9 essere fatto funzionare e anche l'efficienza dei controlli di volo e degli impianti di bordo fu ripristinata, cosicch\u00e9 l'aereo \u00e8 potenzialmente in condizioni di volo."}
{"id": "4175150", "revid": "729019", "url": "https://it.wikipedia.org/wiki?curid=4175150", "title": "\u00c9mile Fisseux", "text": "Partecip\u00f2 alle Olimpiadi 1900 di Parigi dove vinse la medaglia di bronzo nella gara al cordone dorato da 50 metri. Torn\u00f2 ai giochi olimpici nel 1908, in occasione dei Giochi della IV Olimpiade di Londra, in cui prese parte alla gara di stile continentale ottenendo solo la tredicesima posizione."}
{"id": "4175151", "revid": "124123", "url": "https://it.wikipedia.org/wiki?curid=4175151", "title": "Vijay Kumar", "text": ""}
{"id": "4175155", "revid": "287204", "url": "https://it.wikipedia.org/wiki?curid=4175155", "title": "Tram Edison serie 424-433", "text": "Le vetture serie 424 \u00f7 433 della Edison erano una serie di elettromotrici tranviarie a due piani a carrelli, ottenute dalla motorizzazione di rimorchiate costruite per l'esercizio sulla tranvia interurbana Milano-Monza.\nStoria.\nNel 1900, in occasione dell'elettrificazione della tranvia Milano-Monza, la Edison costru\u00ec nelle proprie officine sociali 10 elettromotrici a due piani, numerate da 405 a 414, e altrettante rimorchiate, anch'esse a due piani, numerate da 550 a 559.\nDopo pochi anni, in seguito all'aumento del traffico, si decise di motorizzare le rimorchiate, ottenendo una nuova serie di motrici; gli interventi vennero eseguiti dal 1913 al 1919, e le motrici ottenute ricevettero i numeri da 424 a 433.\nLe nuove motrici avevano un aspetto molto simile a quello delle unit\u00e0 originarie, ma si differenziavano da quelle per il vestibolo centrale, anzich\u00e9 d'estremit\u00e0.\nNel 1919 le vetture passarono alla STEL, che provvide a eliminare il piano superiore, cosa che fece assumere loro il soprannome di \"decapitate\". Fra il 1922 e il 1925 furono rinumerate da 20 a 29.\nNel 1939 le vetture entrarono nel parco ATM, mantenendo la stessa numerazione, e ottenendo il soprannome di \"tipo Monza\".\nNel 1945, a causa della loro limitata capacit\u00e0, vennero ritirate dal servizio di linea e assegnate ai servizi di manovra nei depositi. Secondo le statistiche ATM, nel 1948 erano ancora operative 9 unit\u00e0, ridotte a 4 nel 1957.\nFurono accantonate e demolite in seguito alla soppressione della Milano-Monza nel 1966.\nLivree.\nInizialmente la cassa era coperta di doghe di legno teak non verniciato, che vennero rimosse intorno al 1910, sostituite da una livrea bianco gesso, che fu mantenuta sotto la gestione STEL.\nCol passaggio all'ATM, le vetture assunsero una colorazione a due toni di verde, simile a quella dei tram urbani, ma con un caratteristico disegno frontale \"a scudo\"."}
{"id": "4175157", "revid": "52148791", "url": "https://it.wikipedia.org/wiki?curid=4175157", "title": "Tram STEL serie 20-29", "text": ""}
{"id": "4175159", "revid": "52148798", "url": "https://it.wikipedia.org/wiki?curid=4175159", "title": "Tram ATM serie 20-29", "text": ""}
{"id": "4175162", "revid": "729019", "url": "https://it.wikipedia.org/wiki?curid=4175162", "title": "Victor Thibault", "text": "Partecip\u00f2 ai giochi della II Olimpiade di Parigi nel 1900 dove vinse due medaglie d'argento nelle gare di tiro al cordone dorato da 33 metri e al cappelletto da 33 metri."}
{"id": "4175163", "revid": "422900", "url": "https://it.wikipedia.org/wiki?curid=4175163", "title": "Victor Thibaud", "text": ""}
{"id": "4175166", "revid": "122697190", "url": "https://it.wikipedia.org/wiki?curid=4175166", "title": "Sean Scannell", "text": ""}
{"id": "4175168", "revid": "122114736", "url": "https://it.wikipedia.org/wiki?curid=4175168", "title": "Versuch einer gr\u00fcndlichen Violinschule", "text": "Con Versuch einer gr\u00fcndlichen Violinschule (in tedesco, \"Metodo per una approfondita scuola per violino\") ci si riferisce a un trattato sul modo di suonare il violino pubblicato da Leopold Mozart nel 1756. L'opera continua a essere tenuta in considerazione fra gli studenti ed \u00e8 una fonte di informazioni sulle pratiche esecutive dell'epoca.\nStoria.\nL'attivit\u00e0 principale di Leopold Mozart era il musicista di corte per il principe-arcivescovo di Salisburgo. Inizi\u00f2 come violinista non retribuito, facendo carriera poco a poco fino a diventare vice-maestro di cappella. I compensi, comunque, erano bassi, e Leopold arrotondava impartendo privatamente lezioni di violino.\nIl trattato venne scritto nel 1755, quando aveva 36 anni, e venne stampato l'anno successivo da Johann Jakob Lotter. Leopold sped\u00ec molte copie del suo libro a diverse librerie, attendendo la sua parte di profitto quando e se sarebbero state vendute. In una lettera del 7 gennaio 1770 scrisse a sua moglie Anna Maria, che dovette prendere in consegna i libri mentre Leopold e Wolfgang erano in viaggio in Italia:\nIl trattato ottenne notevole successo e venne ristampato due volte in tedesco (1769 e 1787), una in olandese (1766) e una in francese (1770).\nL'opera.\nSecondo Ruth Halliwell:\nLeopold, inoltre, riteneva necessario che l'esecutore avesse una formazione culturale abbastanza ampia da conoscere opere di letteratura e di poesia, per sviluppare uno stile cantabile e per comprendere \u00abgli \"affetti\" intesi dal compositore, in modo da produrre l'esecuzione migliore possibile\u00bb."}
{"id": "4175169", "revid": "599013", "url": "https://it.wikipedia.org/wiki?curid=4175169", "title": "Angela \u0110elmi\u0161", "text": ""}
{"id": "4175170", "revid": "287204", "url": "https://it.wikipedia.org/wiki?curid=4175170", "title": "Angela Delmis", "text": ""}
{"id": "4175172", "revid": "300067", "url": "https://it.wikipedia.org/wiki?curid=4175172", "title": "Angela Djelmi\u0161", "text": ""}
{"id": "4175173", "revid": "300067", "url": "https://it.wikipedia.org/wiki?curid=4175173", "title": "Angela Djelmis", "text": ""}
{"id": "4175175", "revid": "729019", "url": "https://it.wikipedia.org/wiki?curid=4175175", "title": "Charles Fr\u00e9d\u00e9ric Petit", "text": "Partecip\u00f2 ai giochi della II Olimpiade di Parigi nel 1900 dove vinse due medaglie di bronzo nelle gare di al cordone dorato da 33 metri e al cappelletto da 33 metri."}
{"id": "4175176", "revid": "124123", "url": "https://it.wikipedia.org/wiki?curid=4175176", "title": "Ding Feng", "text": ""}
{"id": "4175178", "revid": "709406", "url": "https://it.wikipedia.org/wiki?curid=4175178", "title": "Celeste Marshall", "text": " La modella ha avuto la meglio fra le quindici partecipanti al concorso, ed ha ottenuto la corona dalle mani della detentrice del titolo uscente, Anastagia Pierre.\nIn veste di rappresentante ufficiale delle Bahamas, Celeste Marshall ha preso parte all'edizione del 2012 del concorso internazionale Miss Universo, che si \u00e8 tenuto a dicembre."}
{"id": "4175179", "revid": "647919", "url": "https://it.wikipedia.org/wiki?curid=4175179", "title": "Fr\u00e9d\u00e9ric Petit (arciere)", "text": ""}
{"id": "4175183", "revid": "124123", "url": "https://it.wikipedia.org/wiki?curid=4175183", "title": "Eug\u00e8ne Mougin", "text": "Partecip\u00f2 ai giochi della II Olimpiade di Parigi nel 1900 dove vinse una medaglia d'oro nella gara di al cappelletto da 50 metri."}
{"id": "4175184", "revid": "92843", "url": "https://it.wikipedia.org/wiki?curid=4175184", "title": "Ladino cadorino", "text": ""}
{"id": "4175185", "revid": "767487", "url": "https://it.wikipedia.org/wiki?curid=4175185", "title": "Danny Ward (calciatore 1990)", "text": ""}
{"id": "4175188", "revid": "36426", "url": "https://it.wikipedia.org/wiki?curid=4175188", "title": "Dario Wolf", "text": "Fu uno dei protagonisti della pittura trentina del Novecento ed \u00e8 considerato tra i maggiori incisori italiani del secolo.\nBiografia.\nDario Wolf nasce a Trento il 3 dicembre 1901. Nel 1920 si diploma presso l'Istituto Tecnico, Sezione fisico-matematica di Trento. Suo insegnante di disegno e geometria descrittiva \u00e8 il pittore Luigi Bonazza. Dal 1920-1925 frequenta a Roma l'Accademia Inglese di Belle Arti sotto la guida di Sigmund Lipinsky, dove consegue con lode il diploma di composizione e pittura del nudo.\nNel 1924 vince il \"Premio Nazionale Calderon\" per il miglior disegno di nudo di giovane artista italiano. Nel 1926 viene accolto nel \"Gruppo Romano Incisori Artisti\", composto da 25 artisti scelti tra italiani e stranieri, con sede a Palazzo Venezia, partecipando a tutte le esposizioni fino al suo scioglimento.\nNel 1927 lavora al grande quadro ad olio \"I Titani\". Nel 1928 esegue la Pala di \"S. Rita\" per la chiesa del Santissimo Sacramento a Trento. Vince il concorso per la \"SS. Trinit\u00e0\" della chiesa di Trambileno alle Porte (Rovereto). Nel 1930 partecipa alla \"Mostra di Ritratti di Artisti Trentini Contemporanei\" promossa dal Circolo sociale di Trento. Esegue molte altre pale sacre su commissione o concorso.\nNel 1932 partecipa alla \"Prima Mostra dell'Incisione Italiana Moderna\" a Firenze. Nel 1933 vince il Concorso per il Cartellone del \"Settembre Trentino\" ed esegue 36 tavole per le copertine della rivista Il Trentino. Vince il primo premio alla Terza Mostra Sindacale d'Arte della Venezia Tridentina con il quadro ad olio \"Lungadige a Trento\".\nAffresca \"Madonna fra Santi\" sulla casa Pedrotti in via S. Croce a Trento.\nNel 1934 \u00e8 nominato ordinario di Disegno e Storia dell'Arte presso l'Istituto Magistrale \"C. Montanari\" di Verona, dove terr\u00e0 la cattedra fino al pensionamento nel 1968.\nDal 1941-1945, nel periodo di sfollamento con la famiglia in Val di Non, affresca le chiese parrocchiali di Taio e di Verv\u00f2. Nel 1946 affresca la chiesetta della \"Madonna dei Camosci\" presso il rifugio \"Silvio Agostini\" in Val d'Ambiez.\nNel 1956-1957 espone con Carr\u00e0, Servolini e Veronesi al \"Primo Salone dell'Associazione Incisori d'Italia\" a Milano, Livorno e Firenze. Nel 1957 partecipa alla \"Seconda Mostra Nazionale Incisione Contemporanea\" a Venezia, Bevilacqua La Masa, a Cremona alla Mostra della Xilografia Italiana di oggi e a Caserta alla \"Mostra Nazionale di Arte Sacra Contemporanea\". Partecipa alla \"Rassegna Antologica del Ritratto Italiano dal 1900 al 1958\" ad Asti. Nel 1959 espone al \"Secondo Salone dell'Associazione Incisori d'Italia\" a Milano, a Verona, a Vicenza, a Pesaro, a Pontremoli, nel 1960 a Bologna a \"L'Ex Libris Europeo Contemporaneo\" e a Riva del Garda alla \"Mostra dell'Incisione Trentina dal XVI secolo ad oggi\".\nNel 1961 partecipa alla \"Prima Mostra Nazionale degli Ex Libristi d'Italia e Mostra Internazionale dell'Ex Libris Contemporaneo\" ad Arezzo, a Perugia e alla \"Prima Mostra d'Incisione Triveneta a Verona\". Nel 1963 espone a Padova e a Cagliari al \"L'Incisione Artistica Italiana d'oggi\". \u00c8 invitato dall'International Graphic Arts di New York. Espone al \"Terzo Salone dell'Associazione Incisori d'Italia\" a Torino, alla \"Prima Biennale dell'Incisione Contemporanea in Italia\" a Taranto e nel 1964 alla \"Prima Mostra Mercato Internazionale di Incisioni\" a Pratovecchio (Arezzo). Nel 1965 partecipa alla \"Seconda Biennale dell'Incisione Contemporanea in Italia\" a Taranto, nel 1966 al \"Quarto Salone dell'Associazione Incisori d'Italia\" a Ravenna, a Forl\u00ec e alla \"Rassegna dei migliori Ex Libristi di 20 Paesi\" a Piombino. Nel 1968 espone alla \"Mostra dell'Ex Libris Italiano Contemporaneo\" a Roma e nel 1971 a Trento al \"L'incisione Trentina dalle Origini ai Nostri Giorni\", gli viene assegnata la medaglia d'oro.\nMuore a Trento il 29 luglio 1971."}
{"id": "4175190", "revid": "767487", "url": "https://it.wikipedia.org/wiki?curid=4175190", "title": "Yu Wenxia", "text": " \n\u00c8 la seconda volta che la Cina ottiene il titolo. In precedenza Zhang Zilin aveva vinto il titolo di Miss Mondo 2007.\nBiografia.\nAl momento dell'incoronazione, Yu Wenxia era una studentessa di musica che aveva progetti di diventare un'insegnante.\nIl 30 giugno 2012, Yu Wenxia \u00e8 stata incoronata Miss Cina 2012, presso il Jinhai Lake Resort di Pechino, ottenendo quindi il diritto di rappresentare la propria nazione al concorso internazionale Miss Mondo.\nIl 18 agosto 2012 la modella vince il titolo di Miss Mondo 2012, alla fine dell'evento svolto presso il Dongsheng Fitness Center Stadium di Ordos City nella Mongolia interna. Durante l'evento preliminare Miss World Beach beauty si era classificata alla quinta posizione, mentre era giunta terza per il titolo speciale di Miss World Top Model. Ha inoltre vinto il titolo di Miss World Talent Performance."}
{"id": "4175199", "revid": "777308", "url": "https://it.wikipedia.org/wiki?curid=4175199", "title": "Centro Elettrotecnico Sperimentale Italiano", "text": ""}
{"id": "4175201", "revid": "599013", "url": "https://it.wikipedia.org/wiki?curid=4175201", "title": "Ian Bennett", "text": ""}
{"id": "4175204", "revid": "124123", "url": "https://it.wikipedia.org/wiki?curid=4175204", "title": "Wang Zhiwei", "text": ""}
{"id": "4175205", "revid": "1442080", "url": "https://it.wikipedia.org/wiki?curid=4175205", "title": "Remora (zoologia)", "text": "Remora \u00e8 un genere di pesci ossei marini appartenenti alla famiglia Echeneidae.\nDistribuzione e habitat.\nSono diffuse in tutti i mari tropicali e subtropicali, talune specie anche nelle acque temperate fredde. Nel mar Mediterraneo sono presenti le specie \"R. australis\", \"R. brachyptera\", \"R. osteochir\" e \"R. remora\".\nSono pesci pelagici noti, come tutta la famiglia Echeneidae, per intrattenere una simbiosi mutualistica con pesci di grandi dimensioni e cetacei facendosi trasportare grazie alla ventosa dorsale."}
{"id": "4175211", "revid": "125804850", "url": "https://it.wikipedia.org/wiki?curid=4175211", "title": "Scott Arfield", "text": "Statistiche.\nPresenze e reti nei club.\n\"Statistiche aggiornate al 6 febbraio 2022.\""}
{"id": "4175213", "revid": "300067", "url": "https://it.wikipedia.org/wiki?curid=4175213", "title": "Dragoslava \u017dakula", "text": ""}
{"id": "4175214", "revid": "287204", "url": "https://it.wikipedia.org/wiki?curid=4175214", "title": "Dragoslava Zakula", "text": ""}
{"id": "4175216", "revid": "155634", "url": "https://it.wikipedia.org/wiki?curid=4175216", "title": "Coppa del Re 2012-2013", "text": "La Coppa del Re 2012-13 fu la 111\u00aa edizione della Coppa di Spagna di calcio e si tenne dal 29 agosto 2012 al 17 maggio 2013.\nLa finale si tenne allo stadio Santiago Bernab\u00e9u della capitale spagnola dove le due compagini cittadine del e dell' si incontrarono; la vittoria arrise a quest'ultima squadra."}
{"id": "4175218", "revid": "1573940", "url": "https://it.wikipedia.org/wiki?curid=4175218", "title": "Chiesa di San Luigi Gonzaga (Casaloldo)", "text": "La chiesa di San Luigi Gonzaga \u00e8 un edificio religioso sito a Casaloldo, in provincia di Mantova, frazione Molinello Sotto.\nStoria.\nLa chiesetta, in muratura, fu eretta in onore di San Luigi Gonzaga dalle nipoti Cinzia, Olimpia, Gridonia nel 1645, fondatrici dell'istituto delle Vergini di Ges\u00f9 di Castiglione delle Stiviere, che abitarono frequentemente nel palazzo annesso, insieme con altre religiose.\nLo prova una scritta posta sopra l'ingresso laterale della chiesa, situata su un lato dell'elegante portico interno del palazzo: il \"sacro edificio fu costruito a Dio e a S. Luigi Gonzaga per la piet\u00e0 delle Venerabili Nipoti del Santo e per la comodit\u00e0 loro e degli antichi abitanti del luogo\".\nL'edificio sacro era infatti gi\u00e0 esistente nel 1654 \u2013 intitolato al Beato Luigi Gonzaga -, mentre nel 1902 era dedicato a San Luigi Gonzaga.\nL'istituto delle Vergini di Ges\u00f9 era proprietario anche del podere Turca e del podere Duranda sempre a Molinello di Casaloldo.\nIl Fondo Molinello era in origine costituito dal palazzotto signorile con annessa chiesa palatina, situato nel cuore del piccolo centro abitato, e da una congrua dotazione di terreno agricolo. Il Molinello venne acquistato dallo zecchiere dei Gonzaga di Castiglione delle Stiviere Giovanni Antonio Aliprandi, padre di Elena e nonno delle tre fondatrici del collegio delle Vergini di Ges\u00f9, che poterono cos\u00ec contare su questa propriet\u00e0 fin dalla costituzione del collegio nel 1608.\nArchitettura ed opere interne.\nLa bella chiesetta, la cui semplice facciata \u00e8 stata ingentilita nel tardo Ottocento da una grondaia in legno e da alcuni stucchi, \u00e8 dotata di un elegante e ben proporzionato campanile.\nSopra la porta principale della chiesa \u00e8 posta una lapide che porta la data della dedicazione a Luigi Gonzaga dopo un restauro dei primi del Settecento voluto dalla societ\u00e0 delle Vergini di Ges\u00f9.\nPur nella sua semplicit\u00e0, l'interno, restaurato alla fine del XX secolo, \u00e8 caratterizzato da un armonioso equilibrio dei volumi, secondo i dettami di un sobrio stile barocco. L'unica navata ha volta a botte; il presbiterio, pi\u00f9 piccolo della navata e a pianta quadrata, \u00e8 pure voltato a botte; le pareti sono scandite da lesene che reggono il bel cornicione in stucco.\nL'altare in legno dipinto e dorato \u00e8 del XVIII secolo; nel bel dossale, realizzato in stucco, vi \u00e8 la pala con San Luigi e Santa Francesca Romana. In origine la chiesa era dotata di preziosi arredi sacri e di una serie di medaglioni di pregevole fattura.\nPropriet\u00e0.\nAnche per la chiesa del Molinello, come per quella di San Vito, esiste una tormentata questione.\nIl Fondo Molinello venne dapprima fortemente limitato dal regime di confisca e dalla legislazione anticlericale di et\u00e0 napoleonica, quindi vessato dalle \u201cleggi eversive\u201d contro le istituzioni ecclesiastiche applicate dai governi italiani unitari, al punto che nel 1923 la propriet\u00e0 di Molinello venne tolta al Collegio delle Vergini ed inserita nel patrimonio dell'\u201dIstituto Gonzaga\u201d. Con la soppressione di questo ente, nel 1980, quanto restava del Fondo Molinello divenne propriet\u00e0 del Comune di Castiglione delle Stiviere, che lo mise all'asta negli anni successivi, salvando per s\u00e9 la propriet\u00e0 della sola chiesa, ma con la dichiarata intenzione di donarla alla parrocchia di Casaloldo.\nTale cessione tuttavia non \u00e8 ancora stata effettuata. Essa sarebbe quanto mai auspicabile, visto che gli abitanti della frazione si sono sobbarcati in anni recenti l'onere di alcuni urgenti interventi conservativi e di restauro, testimoniando cos\u00ec il loro attaccamento alla storica chiesetta. Affinch\u00e9 l'edificio venga conservato e adeguatamente valorizzato, l'auspicio \u00e8 che esso venga consegnato al pi\u00f9 presto e definitivamente alla comunit\u00e0 di Molinello."}
{"id": "4175229", "revid": "599013", "url": "https://it.wikipedia.org/wiki?curid=4175229", "title": "Adam Clayton (calciatore)", "text": "Carriera.\nClub.\nHa giocato nella prima e nella seconda divisione inglese.\nNazionale.\nHa partecipato ai Mondiali Under-20 del 2009.\nStatistiche.\nPresenze e reti nei club.\n\"Statistiche aggiornate al 18 febbraio 2017.\""}
{"id": "4175230", "revid": "599013", "url": "https://it.wikipedia.org/wiki?curid=4175230", "title": "Violeta Vukovi\u0107", "text": ""}
{"id": "4175232", "revid": "287204", "url": "https://it.wikipedia.org/wiki?curid=4175232", "title": "Violeta Vukovic", "text": ""}
{"id": "4175235", "revid": "767487", "url": "https://it.wikipedia.org/wiki?curid=4175235", "title": "Tomasz Cywka", "text": "Caratteristiche tecniche.\nPu\u00f2 essere impiegato sia come mediano che come terzino destro."}
{"id": "4175240", "revid": "228587", "url": "https://it.wikipedia.org/wiki?curid=4175240", "title": "Episodi di Countdown (serie televisiva 2010) (seconda stagione)", "text": "La seconda stagione della serie televisiva Countdown \u00e8 andata in onda in Germania sul canale RTL dal 13 gennaio al 3 marzo 2011.\nIn Italia la stagione \u00e8 stata trasmessa dal 30 agosto 2012 al 9 luglio 2013 su Rai 2; nel 2012 vennero trasmessi solo due episodi, mentre i restanti vennero trasmessi l'estate successiva."}
{"id": "4175241", "revid": "62004", "url": "https://it.wikipedia.org/wiki?curid=4175241", "title": "Evgenij Vasil'evi\u010d Alejnikov", "text": ""}
{"id": "4175242", "revid": "827882", "url": "https://it.wikipedia.org/wiki?curid=4175242", "title": "John Harkrider", "text": "Biografia.\nTexano di terza generazione, a quattordici anni Harkrider lasci\u00f2 Fort Worth, la citt\u00e0 del Texas dove viveva, per presentarsi a un provino di un film di Cecil B. DeMille. Non ebbe la parte, ma riusc\u00ec a entrare nel mondo del cinema come stuntman e controfigura. Dopo qualche particina come comparsa o figurante, nel 1920 inizi\u00f2 a lavorare come costumista. Fu presentato a Florenz Ziegfeld da Louise Brooks.\nHarkrider divenne una presenza fissa degli spettacoli di Ziegfeld; il suo primo lavoro fu, nel 1926, \"Palm Beach Days\" che pi\u00f9 tardi prese il titolo \"No Foolin' \". Disegn\u00f2 i costumi per alcune delle Ziegfeld Follies e per alcuni dei pi\u00f9 grandi successi di Broadway, come \"Rio Rita\" e \"Show Boat\". Fu anche scenografo e regista.\nNel 1929, a Hollywood, Harkrider cur\u00f2 per la Paramount la sequenza delle \"Ziegfeld Follies\" nel film \"Glorifying the American Girl\", che raccontava la scalata di una ragazza di provincia al firmamento dei palcoscenici musicali di Broadway. Fu il solo film supervisionato da Ziegfeld in persona.\nDopo la morte di Ziegfeld, Harkrider lasci\u00f2 New York per andare a lavorare a Hollywood. Il suo stile spettacolare, per\u00f2, era molto costoso. Quando present\u00f2, insieme a William Anthony McGuire, il progetto di un film biografico su Ziegfeld all'Universal Studios, l'Universal dovette rinunciare e vendette il film alla MGM. Alla MGM, Harkrider lavor\u00f2 indipendentemente dallo staff del film: sua la scena spettacolare per il numero \"The Most Beautiful Girl\". Il film vinse l'Oscar per il miglior film.\nHarkrider fu capo del dipartimento artistico della New Universal per due anni. Torn\u00f2 al teatro musicale e, occasionalmente, agli show di Broadway. Dal 1945 al 1962, apr\u00ec un'agenzia teatrale. Impresario, talent scout e agente teatrale, era conosciuto come direttore di casting di modelli pubblicitari.\nAl momento della morte, stava lavorando a \"Ziegfeldia\", in onore del grande impresario.\nJohn W. Harkrider mor\u00ec nel 1982, a 81 anni d'et\u00e0."}
{"id": "4175243", "revid": "2178917", "url": "https://it.wikipedia.org/wiki?curid=4175243", "title": "Operazione Corporate", "text": "Loperazione Corporate fu la riconquista britannica delle isole Falkland durante la guerra delle Falkland.\nPresupposti.\nDopo l'invasione argentina, a fronte dell'opinione pubblica nel Regno Unito, che sosteneva in buona parte l'intenzione del proprio governo di riprendere il controllo delle isole, l'opinione internazionale era piuttosto divisa.\nPer alcuni, il Regno Unito si presentava come una ex potenza coloniale, che cercava di mantenere una colonia distante sottraendola ad un potere locale: questo era per altro il messaggio suggerito dagli argentini sin dall'inizio.\nAltri sostenevano il Regno Unito fosse una democrazia stabile che aveva subito un attacco da una dittatura militare. La diplomazia inglese suggeriva che gli isolani delle Falkland avevano il diritto di usare il principio di autodeterminazione ed esibiva un'apparente buona volont\u00e0 verso il compromesso, al punto che il segretario generale delle Nazioni Unite si disse stupito dell'apertura del Regno Unito.\nL'Argentina per\u00f2 rifiut\u00f2 l'approccio britannico, basando i propri argomenti sul diritto al territorio sviluppato prima del 1945 e la creazione dell'ONU.\nMolti membri dell'ONU si resero conto che, se pretese territoriali cos\u00ec vecchie potevano risorgere, e delle invasioni di terre potevano essere permesse senza reagire, allora neanche i propri confini sarebbero stati al sicuro. Cos\u00ec il 3 aprile il Consiglio di Sicurezza dell'ONU pass\u00f2 la risoluzione 502, chiedendo il ritiro delle truppe argentine dalle isole e la cessazione delle ostilit\u00e0.\nIl 10 aprile la Comunit\u00e0 Economica Europea approv\u00f2 delle sanzioni economiche contro l'Argentina. Tali sanzioni della durata di un mese furono successivamente approvate con l'esclusione di due paesi membri su 10, che, pur non sostenendo l'Argentina, preferirono non aderire alle sanzioni. L'Italia non ader\u00ec per evidenti motivi di opportunit\u00e0, legati alla massiccia presenza di cittadini italiani o discendenti di italiani tra la popolazione argentina, e l'Irlanda per via del diffuso sentimento anti-britannico relativo anche alla questione dell'Ulster (considerato allora come territorio irlandese occupato dai britannici).\nIl presidente Ronald Reagan e l'amministrazione degli Stati Uniti non emisero condanne diplomatiche, ma fornirono sostegno di spionaggio ai militari britannici. La posizione degli stati sudamericani era quasi unanimemente a favore dell'Argentina, eccettuato il Cile col quale esisteva l'attrito dovuto al conflitto del Beagle, e sul quale pendeva l'operazione Soberan\u00eda da parte argentina. A questo punto la decisione venne presa, le Falkland sarebbero state riprese con la forza. Non poco contribu\u00ec a questa decisione il parere di Sir Henry Leach, all'epoca Primo Lord del Mare e Capo di Stato Maggiore della Royal Navy, che, su una esplicita richiesta del Primo Ministro riguardo alla possibilit\u00e0 di riprendersi le isole, disse: \"\"S\u00ec, possiamo riprendercele\", aggiungendo poi: \"E dobbiamo\".\nAlla richiesta di spiegazioni della Thatcher egli rispose: \"Perch\u00e9 se non lo facciamo, in pochi mesi vivremo in un paese diverso la cui parola non conter\u00e0 niente\"\". I britannici chiamarono la contro-invasione \"Operation Corporate\". Quando la task force lasci\u00f2 la Gran Bretagna, il giornale americano \"Newsweek\" scrisse in copertina \"The Empire Strikes Back!\" (\"L'impero colpisce ancora!\") utilizzando il titolo di un celebre film. Nonostante tutto, l'ONU reiterava la richiesta di una soluzione pacifica con la risoluzione 505 del 26 maggio 1982.\nComunque il compito delle forze armate britanniche non si presentava facile, vista la massiccia riduzione del potenziale bellico della Royal Navy affrontata nel decennio dal 1970 al 1980, in cui l'ultima vera portaerei, la Ark Royal, era stata radiata. Anche la forza anfibia era ad un passo dallo smantellamento. Il concetto che aveva accompagnato la transizione della forza navale da flotta autonoma con il compito di difendere l'Impero Britannico a flotta integrata nel potenziale NATO col compito di proteggere le linee di comunicazione nel Nord Atlantico, con spiccati compiti antisommergibile, aveva privato quasi totalmente la Royal Navy della sua componente aerea, eccettuati i Sea Harrier, che per\u00f2 non erano considerati validi strumenti di attacco ma solo di intercettazione dei ricognitori a lungo raggio sovietici come il Tupolev Tu-95. Pertanto, mancando un caccia imbarcato e non essendo le isole raggiungibili dai caccia basati a terra della Royal Air Force, si riteneva che la flotta non potesse fronteggiare la minaccia degli oltre 200 aerei da combattimento argentini.\nLe forze in campo a disposizione.\nNell'elenco sotto specificato alcune delle navi inglesi di appoggio sono indicate genericamente raggruppandole per tipologia di appartenenza e consistenza numerica; \u00e8 il caso del naviglio civile requisito per l'occasione e delle cisterne e rifornitori di squadra.\nLa task force britannica.\nI britannici furono veloci ad organizzare una pressione diplomatica contro l'Argentina ed a causa della grande distanza tra le Falkland ed il Regno Unito, si affidarono ad una \"task force\" navale, centrata sulle portaerei \"HMS Hermes\" e \"HMS Invincible\" comandate dall'ammiraglio John \"Sandy\" Woodward. Questa \"task force\" avrebbe dovuto essere autosufficiente e capace di proiettare la propria forza d'attacco lungo l'area litoranea delle isole. A comporla, in aggiunta alle due portaerei, buona parte delle navi da guerra d'altura, dalle fregate Type 12, Type 21 e Type 22, ai cacciatorpediniere Type 42. In particolare le due allora nuovissime fregate Type 22, la \"Broadsword\" e la \"Brilliant\" ebbero il loro banco di prova operativa, mentre la portaerei \"HMS Illustrious\", appena consegnata, fece le sue prove in mare durante il viaggio per le Falkland raggiungendo la flotta subito dopo la fine delle operazioni.\nUn secondo componente fu la spedizione di assalto anfibio, comandata dal commodoro M.C. Clapp RN. Contrariamente a ci\u00f2 che si potrebbe credere, l'ammiraglio Woodward non comandava la spedizione del commodoro Clapp. Di essa facevano parte, oltre alle navi della marina britannica \"HMS Fearless\" e \"HMS Intrepid\", la nave mercantile \"Atlantic Conveyor\" con un carico di elicotteri e materiale per piste di atterraggio di fortuna; quest'ultima verr\u00e0 affondata da missili Exocet argentini. Inoltre seguivano la flotta le navi logistiche da sbarco \"RFA Sir Tristram\" e \"RFA Sir Galahad\". La \"Sir Tristram\" verr\u00e0 anch'essa gravemente danneggiata dalle bombe argentine.\nLe forze imbarcate comprendevano la 3\u00aa Brigata Commando di Royal Marines (costituita dal 42\u00ba e 45\u00ba Commando e rinforzata da \"2\u00ba\" e \"3\u00ba Para\", dove \"Para\" \u00e8 l'abbreviazione britannica per indicare i battaglioni paracadutisti facenti parte del \"Parachute Regiment\" (il reggimento paracadutisti erede delle tradizioni dei red devils che combatterono ad Arnhem) e la 5\u00aa Brigata di Fanteria (costituita da Welsh Guard, Scots Guard e Gurka). Sia Clapp sia Woodward riferivano direttamente al Comandante della Flotta in Capo, l'ammiraglio Sir John Fieldhouse, in Gran Bretagna, che era soprattutto comandante dell'operazione. Per mantenere il naviglio neutrale al di fuori della zona durante la guerra, il Regno Unito dichiar\u00f2 un\"'area di esclusione totale\" nel raggio di 200 miglia nautiche (370\u00a0km) intorno alle Falkland, prima di dare inizio all'operazione.\nL'avvio della campagna.\nLe operazioni belliche durarono dal 19 aprile, data dell'arrivo nell'area del sottomarino HMS \"Conqueror\" al 20 giugno, data della resa di Port Stanley. La flotta britannica dovette affrontare varie emergenze per poter avere piena operativit\u00e0. Ad esempio la nuova portaerei \"Invincible\" dovette sostituire il gruppo riduttore di uno degli alberi motori, nel minuscolo porto dell'Isola di Ascensione, senza attrezzature specializzate, mentre il cacciatorpediniere \"Antrim\" dovette ricevere d'urgenza ricambi per il suo sistema informatico, la HMS Sheffield dovette effettuare manutenzioni urgenti essendo in mare da oltre tre mesi senza un raddobbo; gli elicotteri in volo costante per trasferire materiale tra le varie navi della squadra, formatasi in Atlantico con navi provenienti dall'Inghilterra e da una esercitazione a Gibilterra e con vari ricambi portati dalle navi logistiche della Royal Fleet Auxiliary, dovettero essere messi a terra dopo incidenti di minore entit\u00e0. Ad un certo momento vi furono due zone di esclusione proclamate dai britannici, una attorno alle Falkland ed un'altra attorno alla flotta, che ovviamente si sarebbero sovrapposte solo a regime e non totalmente, con modalit\u00e0 differenti a causa dei contatti diplomatici ancora in essere.\nMolto materiale arriv\u00f2 sulla pista dell'Isola di Ascensione, sebbene all'inizio con qualche problema dovuto al fatto che pur essendo l'isola britannica la pista di aviazione era parte della base affittata agli Stati Uniti per ospitare una stazione di monitoraggio del traffico di segnali satellitari. Il colonnello dell'USAF comandante la base ricevette poi l'ordine di fornire cooperazione ma di \"non farsi beccare mentre lo faceva\". Durante la preparazione dell'operazione di riconquista, per un breve periodo quello dell'Isola di Ascensione fu uno degli aeroporti pi\u00f9 trafficati del mondo. I contributi pi\u00f9 salienti offerti agli inglesi dalla NATO consistettero nella cessione di fotografie satellitari, informazioni di spionaggio e nella fornitura dell'ultimo modello di missile aria-aria Sidewinder L (Lima) ad infrarossi con capacit\u00e0 di attacco frontale. Margaret Thatcher afferm\u00f2 che \"senza i jet Harrier e la loro immensa manovrabilit\u00e0, equipaggiati con l'ultima versione dei missili Sidewinder, fornitici dal Segretario della Difesa Statunitense Caspar Weinberger, non saremmo riusciti a riconquistare le Falkland\".\nL'arrivo della flotta britannica venne monitorato il 21 aprile in pieno Atlantico, da un Boeing 707 argentino appartenente alla 1 Brigada Aerea, Grupo 1 de Transporte, Escuadron II, che sebbene intercettato da uno Harrier britannico, non venne abbattuto per ragioni diplomatiche, visto che erano ancora in essere trattative tra i due paesi. Il giorno dopo era stato concesso al comandante della Task Force il permesso di abbattere qualunque aereo considerato ostile nella zona di esclusione, ma sebbene vi furono contatti radar a lunga distanza e nonostante dei tentativi di intercettazione , nessun aereo entr\u00f2 nel raggio di azione delle pattuglie aeree britanniche; anche il lancio di quattro missili Sea Dart a lungo raggio il 22 aprile da un cacciatorpediniere verso un altro 707 in missione di ricognizione non ebbe esito, ma visto il rischio elevato le missioni ebbero termine.\nLa fine delle operazioni.\nLa resa argentina firmata dal generale Menendez port\u00f2 al sollecito rimpatrio dei prigionieri argentini attraverso le navi delle due parti. Le mine terrestri disseminate in vari punti strategici dell'isola rimasero un problema serio per molto tempo, sia per gli uomini che per gli animali delle isole, anche perch\u00e9 di alcuni non esistevano mappe; ancora nel 2012 opera sul posto un distaccamento dei Royal Engineers, il 33 Engineer Regiment (EOD), che ha tra i suoi compiti il brillamento degli ordigni inesplosi e la marcatura dei campi minati. Grandi quantit\u00e0 di armi e materiale militare vennero lasciate sul posto dalle forze argentine, e diversi aerei finirono in musei sul territorio britannico, come al Museo della RAF a Duxford, all'Imperial War Museum ed altre istituzioni.\nIn attesa che l'aeroporto di Port Stanley venisse allungato per permetterne l'uso ai velivoli a reazione, venne mantenuta una forza di reazione a terra, composta da Harrier e Sea Harrier, e da alcuni elicotteri, supportata dalla HMS \"Invincible\" e da alcune unit\u00e0 di scorta, cos\u00ec come un presidio militare. In seguito, alla Invincible venne dato il cambio da parte della HMS \"Illustrious\", che allo scoppio del conflitto stava effettuando le prove in mare, poi alcuni Phantom II presero base sull'isola. Successivamente venne costruita la nuova base RAF Mount Pleasant, dalla quale operano gli Eurofighter e nella quale un Phantom \u00e8 posto come \"gate guardian\"."}
{"id": "4175245", "revid": "599013", "url": "https://it.wikipedia.org/wiki?curid=4175245", "title": "James Chester", "text": "Carriera.\nNazionale.\nDebutta con la nazionale gallese il 4 giugno 2014 nell'amichevole Olanda-Galles (2-0).\nViene convocato per gli Europei 2016 in Francia.\nStatistiche.\nPresenze e reti nei club.\n\"Statistiche aggiornate al 27 marzo 2020.\""}
{"id": "4175247", "revid": "124123", "url": "https://it.wikipedia.org/wiki?curid=4175247", "title": "Abd al-Aziz bin Mit'ab", "text": "Biografia.\nFiglio di Mut'ib, terzo emiro del casato emirale dell'Al Rashid, venne adottato da suo zio Mu\u1e25ammad, destinato a diventare il quinto emiro della dinastia, e divenne perci\u00f2 suo erede. Dopo la morte per cause naturali di suo zio, \u02bfAbd al-\u02bfAz\u012bz gli succedette senza alcuna opposizione. \nIl suo regno non fu tranquillo, dal momento che i suoi alleati ottomani erano impopolari e la loro forza politica e militare in via di disfacimento. Nel 1904, il giovane \u02bfAbd al-\u02bfAz\u012bz \u0100l Sa\u02bf\u016bd, futuro fondatore dell'Arabia Saudita, torn\u00f2 dall'esilio cui era stato costretto al comando di una piccola forza militare e riconquist\u00f2 Riad. Dopo diversi scontri armati con i rivali, \u02bfAbd al-\u02bfAz\u012bz \u0100l Rash\u012bd mor\u00ec nella battaglia di Rawdat Muhanna contro i sauditi il 12 aprile 1906."}
{"id": "4175252", "revid": "1100311", "url": "https://it.wikipedia.org/wiki?curid=4175252", "title": "Cameron Stewart", "text": ""}
{"id": "4175255", "revid": "298229", "url": "https://it.wikipedia.org/wiki?curid=4175255", "title": "Consulta del Triveneto per l'evangelo", "text": "La Consulta del Triveneto per l'evangelo \u00e8 un organismo di cooperazione interprotestante italiano con sede legale dal 2001 presso la Chiesa evangelica pentecostale di via Castelfranco Veneto a Pordenone.\nSi tratta di un organismo comprendente chiese evangeliche di differenti denominazioni situate nelle regioni Friuli Venezia Giulia, Veneto e Trentino-Alto Adige. Lo scopo prevalente \u00e8 di intraprendere un'azione comune per l'evangelizzazione del territorio e il rafforzamento della comunione tra le varie realt\u00e0 evangeliche presenti."}
{"id": "4175256", "revid": "729019", "url": "https://it.wikipedia.org/wiki?curid=4175256", "title": "Ferrovia Tunisi-La Goletta-La Marsa", "text": "La ferrovia Tunisi-La Goletta-La Marsa (detta TGM) \u00e8 una linea ferroviaria, a scartamento normale ed elettrificata della Tunisia lunga 19 km che collega la capitale Tunisi con La Marsa, passando per La Goletta. Fu la prima ferrovia realizzata in Tunisia e venne inaugurata nel 1872. \nStoria.\nProdromi.\nLa prima proposta documentabile del progetto di ferrovia Tunisi-La Goletta-La Marsa risale al 1854 quando un industriale britannico ne chiese al visir del Bey, Mustapha Khaznadar l'autorizzazione, senza esito per carenza di fondi. Tra 1859 e 1864 seguirono una serie di proposte per una ferrovia tra Tunisi e La Goletta, da parte di imprenditori o societ\u00e0, di Paesi Bassi, Francia, Stati Uniti d'America, Regno Unito e Italia tutte respinte per impossibilit\u00e0 del \"beylicato\" a reperire fondi sufficienti. \nTra 1862 e 1864 una societ\u00e0 italo-francese ed una inglese perorate rispettivamente dal console francese L\u00e9on Roches e da quello inglese sir Richard Wood sembravano sul punto di ottenere l'assenso del bey ma l'insurrezione tunisina del 1864 mand\u00f2 tutto a monte.\nIl 7 febbraio 1870 l'ingegnere spagnolo Theodoro De Montez ottenne la concessione per le ferrovie Tunisi-Bardo e Tunisi-La Goletta-La Marsa. Il 15 marzo 1870 iniziarono gli espropri dei terreni e alcuni lavori preparatori. Lo scoppio della guerra franco-prussiana cre\u00f2 problemi alla consegna delle forniture per la ferrovia e penalizz\u00f2 il reperimento di capitali sulla piazza di Tunisi. Il primo ministro del Bey il 14 maggio 1871 dichiar\u00f2 decaduta la concessione.\nLa concessione realizzata.\nDopo il fallimento del De Montez, il 7 agosto 1871, una societ\u00e0 anglo-italiana Pickering-Mancardi chiese la concessione per le ferrovie Tunisi-La Goletta e Tunisi-Il Bardo con l'impegno a costruire entro un anno pena la revoca e la confisca. Il contratto venne accolto. Mancardi intanto aveva gi\u00e0 iniziato il concentramento a La Goletta dei materiali di costruzione. Il 4 settembre 1871 iniziarono i lavori utilizzando come piattaforma la strada rotabile poggiando su essa le traverse e le rotaie di ferro da 29 km/m; la linea fu pronta il 2 settembre del 1872 ma nel frattempo Pickering, il 26 luglio, era stato gi\u00e0 dichiarato fallito dalla corte inglese. Mancardi rimase solo come direttore fino ad ottobre; l'inaugurazione venne fatta dal Bey di Tunisi Mohammed es Sadok per il tratto di 16\u00a0km, Tunisi e La Goletta il 2 di agosto del 1872.\nDopo l'inaugurazione Mancardi venne allontanato dai lavori. Pickering tornato a Londra vendette la ferrovia a John Philip Wilkinson per 40.000 sterline reinvestendole poi nella Tunisian Railways Company, societ\u00e0 costituita a Londra nel giugno 1872. La cessione alla societ\u00e0 venne approvata dal Bey il 9 settembre 1872; questa fu diretta a Londra da George Balfour. La nuova societ\u00e0 intraprese gli espropri per i lavori di proseguimento verso La Marsa. In agosto 1873 ripresero i lavori e il 30 novembre 1874 erano aperte all'esercizio l'intera tratta La Goletta-La Marsa (di 5 km) e la tratta L'Aouina-La Marsa (di 7 km).\nLa linea era stata costruita, a scartamento normale, ma di cattiva qualit\u00e0, dotata di rotabili scadenti e senza alcuna protezione lungo il percorso. L'esercizio si rivel\u00f2 scarsamente redditizio: solo un treno giornaliero percorreva l'intero tragitto mentre erano quattro quelli tra Tunisi e La Goletta.\nLa gestione Rubattino.\nIl tracollo della societ\u00e0 inglese innesc\u00f2 una serie di schermaglie diplomatiche che coinvolgevano i consoli e i governi, francese e italiano, che alla fine sfociarono in un vero e proprio incidente internazionale (1878) riguardo al possesso della ferrovia tra la capitale e il porto, pi\u00f9 vicino all'Italia e ai suoi interessi, della Goletta. La Tunisi-La Goletta rappresentava l'accesso alla capitale dal porto, altrimenti raggiunta solo da piccole imbarcazioni sui bassi fondali della laguna.\nLa genovese \"Societ\u00e0 di navigazione Rubattino\" gestiva dal 1851 la linea marittima Genova-Cagliari-Tunisi; nel febbraio 1880, con il segreto appoggio del governo italiano contatt\u00f2 a Londra i rappresentanti della \"Tunisian Railways\" per l'acquisto della ferrovia ma la concorrente francese \"Bone-Guelma\" in maniera poco chiara ottenne il contratto di acquisto. L'intervento del Presidente del Consiglio italiano, Benedetto Cairoli, che offr\u00ec segretamente una cauzione di 7 milioni di lire e una garanzia d'interesse del 6% sulle somme investite dalla \"Rubattino\" sblocc\u00f2 a favore di Rubattino la situazione; il prezzo finale pagato fu di sterline. Il 1\u00ba agosto 1880 la Rubattino inizi\u00f2 il rinnovamento dell'armamento, la sostituzione delle obsolete rotaie di ferro con quelle di acciaio. Il traffico, prima quasi inesistente, riprese e si svilupp\u00f2 in numero di viaggiatori e di merci trasportate. Rubattino chiese ma invano la concessione di una banchina riservata nel porto della Goletta fino al marzo 1881 ma non fu accolta anche dietro pressioni del console francese.\nDopo l'invasione militare dell'aprile 1881 (cui segu\u00ec il Trattato del Bardo) l'importanza della ferrovia diminu\u00ec e cess\u00f2 con l'instaurazione del protettorato francese sulla Tunisia. Anche il porto perdette progressivamente la sua frequentazione togliendo alla ferrovia anche il traffico merci. La ferrovia rimase di interesse suburbano.\nLa Rubattino apr\u00ec nel novembre 1884 la tratta tra El Aouina e La Marsa, di 6\u00a0km.\nIl 29 luglio 1898 la Rubattino vendette la totalit\u00e0 delle sue azioni ferroviarie alla Compagnie des chemins de fer B\u00f4ne-Guelma e con esse anche la linea.\nGestione francese.\nLa Compagnie des chemins de fer B\u00f4ne-Guelma, non riusc\u00ec a riportare in attivo l'esercizio nonostante una elettrificazione a terza rotaia a corrente continua a 600 volt. Una convenzione del 19-20 agosto del 1905 permise la cessione della linea alla Compagnie des tramways de Tunis; da allora la linea divenne nota come \"la TGM\".\nNello stesso anno venne programmata la costruzione di una nuova linea diretta Tunisi-La Goletta installata su una diga attraverso la laguna allo scopo di abbreviare il percorso. La nuova linea (\"ligne Sud\") partiva da Tunisi Casino e raggiungeva la spiaggia di Marsa proseguendo, oltre La Goletta, sul litorale raggiungendo Cartagine e Sidi Bou Sa\u00efd. La linea esistente (definita \"ligne Nord\") partiva ancora dalla stazione di Tunisi Nord proseguendo su vecchio tracciato fino a La Marsa.\nPrima del 1914, la linea Nord spost\u00f2 il suo capolinea dalla stazione di Tunisi Nord all'Avenue de Paris; intorno al 1935 il capolinea ritorn\u00f2 alla stazione iniziale.\nDurante la seconda guerra mondiale, tra dicembre 1942 a giugno 1943, il traffico sulla linea fu interrotto.\nNazionalizzazione.\nNel 1958 la linea venne nazionalizzata, immessa nel \"R\u00e9sau Electricit\u00e9 et trasporto\" (RET) e affidata alla gestione della Soci\u00e9t\u00e9 Nationale des Chemins de Fer Tunisiens fino al 1963 quando il trasporto viene affidato alla nuova Soci\u00e9t\u00e9 nationale des transports (SNT) nata per la gestione del trasporto su strada (nel 1964 specializzata nel trasporto di passeggeri dell'area di Tunisi).\nNel 1965 la \"ligne Nord\" fu dismessa e smantellata. Nel 1975 il terminale della \"ligne Sud\" fu spostato da Tunisi Casino a Tunisi Marina.\nRinascita come metro leggera.\nNel 1981 la linea viene riproposta come servizio di metropolitana leggera gestita dalla Soci\u00e9t\u00e9 du m\u00e9tro l\u00e9ger de Tunis entrando a far parte del sistema di trasporti dell'area di Tunisi. Nel dicembre 1989 l'alimentazione a terza rotaia viene sostituita da quella a linea aerea di contatto elevando contestualmente la tensione a 750 volt, sempre a corrente continua.\nDal 2003 insieme alla metropolitana leggera di Tunisi \u00e8 gestita dalla Soci\u00e9t\u00e9 des transports de Tunis (\"Transtu\") costituita in seguito all'unione della \"Soci\u00e9t\u00e9 du m\u00e9tro l\u00e9ger de Tunis\" e della \"Soci\u00e9t\u00e9 nationale de transports\"."}
{"id": "4175257", "revid": "767487", "url": "https://it.wikipedia.org/wiki?curid=4175257", "title": "Joe Dudgeon", "text": ""}
{"id": "4175258", "revid": "110157", "url": "https://it.wikipedia.org/wiki?curid=4175258", "title": "Steinmetz rosa", "text": "Lo Steinmetz rosa \u00e8 un diamante di 59,60 carati di colore rosa (particolarmente raro nei diamanti). Il nome deriva dallo \"Steinmetz Diamond Group\", la societ\u00e0 che lo ha prodotto e ne \u00e8 ancora proprietaria.\nIl diamante grezzo, del peso di circa 100 carati, fu scoperto in Sudafrica in data imprecisata (probabilmente negli ultimi anni del XX secolo). Un gruppo di dieci gemmologi impieg\u00f2 venti mesi per il taglio; dopo aver studiato 50 diversi tipi di taglio venne scelta una forma ovale mista: il padiglione (la parte inferiore) a brillante (\"brilliant cut\"), la corona a gradini (\"step cut\").\nIl diamante finito fu presentato in pubblico in maggio 2003 a Monaco di Baviera, indossato dalla supermodella Helena Christensen. Poco dopo il diamante fu esposto per alcuni mesi allo Smithsonian Institute di Washington assieme ad altri diamanti celebri, tra cui il Millennium Star, il Heart of Eternity e il Moussaieff rosso.\nIl Gemological Institute of America ha classificato il diamante Steinmetz rosa come \"Internally Flawless\" (senza imperfezioni interne) e di colore rosa intenso (\"Fancy Pink\").\nIl suo valore di mercato non \u00e8 noto, ma \u00e8 stato indicato intorno ai 100 milioni di dollari."}
{"id": "4175262", "revid": "346757", "url": "https://it.wikipedia.org/wiki?curid=4175262", "title": "Nikolaj Ivanovi\u010d Il'minskij", "text": "Figura paradigmatica dell'orientalismo russo di epoca zarista. Professore di lingua araba all'universit\u00e0 di Kazan e studioso dei popoli turcofoni della Russia, gett\u00f2 le basi di una pi\u00f9 morbida, ma sempre paternalistica, politica di russificazione delle minoranze alloglotte, introducendo l'uso delle lingue locali nell'istruzione primaria.\nA tale scopo adatt\u00f2 l'alfabeto cirillico per scrivere in varie lingue tra cui il tataro e il ciuvascio e in questo collabor\u00f2 con il padre di Lenin, Il'ja Nikolaevi\u010d Ul'janov, ispettore scolastico nell'oblast di Simbirsk. Molto approfonditi furono i suoi studi sulla lingua dei Kazaki che a quell'epoca venivano chiamati dagli orientalisti russi Kirghisi, mentre i Kirghisi venivano chiamati Karakirghisi. Fra le sue opere una traduzione in tartaro della Bibbia."}
{"id": "4175263", "revid": "203463", "url": "https://it.wikipedia.org/wiki?curid=4175263", "title": "Moussaieff rosso", "text": ""}
{"id": "4175269", "revid": "104458", "url": "https://it.wikipedia.org/wiki?curid=4175269", "title": "Nikolay \u0130vanovic \u0130lminski", "text": ""}
{"id": "4175281", "revid": "599013", "url": "https://it.wikipedia.org/wiki?curid=4175281", "title": "Aaron McLean", "text": ""}
{"id": "4175282", "revid": "149485", "url": "https://it.wikipedia.org/wiki?curid=4175282", "title": "Anastasija Bar'i\u0161nikova", "text": ""}
{"id": "4175293", "revid": "729019", "url": "https://it.wikipedia.org/wiki?curid=4175293", "title": "Battaglia di Rawdat Muhanna", "text": "La battaglia di Rawdat Muhanna () fu una delle maggiori battaglie della guerra fra le dinastie Saudi\u2013Al Rasheed, durante la lotta per l'unificazione dell'Arabia Saudita, combattuta fra Rashidi e Sauditi. Essa ebbe luogo il 12 aprile 1906, a Muhanna's Gardens nella provincia di al-Qasim. Dopo la vittoria di Ibn Saud nella Battaglia di Shinanah, Ibn Rasheed decise di costituire una nuova alleanza con i leader Qassimi. Ibn Saud invi\u00f2 le sue truppe al comando di Ibrahim Ibn Aqeel a distruggere questa alleanza prima che prendesse forza, e le truppe di Ibn Aqeel uccisero Abdul-Aziz bin Mithab assieme a centinaia di suoi alleati Qassimi e ottomani. La vittoria di Ibn Saud nella battaglia di Rawdat Muhanna concluse la presenza ottomana e dei Qassim nel Nejd entro la fine di ottobre 1906."}
{"id": "4175304", "revid": "292162", "url": "https://it.wikipedia.org/wiki?curid=4175304", "title": "Penisola di Magnisi", "text": ""}
{"id": "4175308", "revid": "126257", "url": "https://it.wikipedia.org/wiki?curid=4175308", "title": "Ferrari 365 GTC/4", "text": ""}
{"id": "4175310", "revid": "287204", "url": "https://it.wikipedia.org/wiki?curid=4175310", "title": "Christian Suss", "text": ""}
{"id": "4175311", "revid": "287204", "url": "https://it.wikipedia.org/wiki?curid=4175311", "title": "Csilla Batorfi", "text": ""}
{"id": "4175313", "revid": "200050", "url": "https://it.wikipedia.org/wiki?curid=4175313", "title": "Neologismo sincretico", "text": ""}
