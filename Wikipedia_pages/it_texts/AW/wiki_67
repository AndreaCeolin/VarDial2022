{"id": "4142969", "revid": "767487", "url": "https://it.wikipedia.org/wiki?curid=4142969", "title": "Jack Blades", "text": "Durante la sua carriera ha scritto canzoni per Aerosmith, Cher, Ozzy Osbourne, Alice Cooper, Roger Daltrey e diversi altri artisti. Ha anche collaborato in prima persona alla produzione degli album dei Night Ranger e altri diversi artisti tra cui Great White, Ted Nugent e Samantha 7.\nBiografia.\nJack Blades nacque a Palm Desert, in California, dove cominci\u00f2 a suonare la chitarra all'et\u00e0 di otto anni dopo aver ricevuto in regalo dai genitori un ukulele di plastica. Inizi\u00f2 la sua carriera di bassista nel gruppo jazz e funk rock Rubicon, insieme al chitarrista Brad Gillis (futuro compagno nei Night Ranger) e l'ex sassofonista degli Sly &amp; the Family Stone Jerry Martini. La band pubblic\u00f2 due album prima di sciogliersi e cambiare formazione, mutando direzioni musicali. Il nuovo nucleo diede vita ai Night Ranger, di cui Blades divenne bassista e voce principale.\nI Night Ranger vendettero oltre dieci milioni di album durante gli anni ottanta. Nel 1989 Blades lasci\u00f2 la band per formare il supergruppo Damn Yankees con Ted Nugent e il chitarrista degli Styx Tommy Shaw, con cui incide due album di altrettanto successo. Dopo lo scioglimento del gruppo, d\u00e0 vita al progetto \"Shaw/Blades\" insieme a Tommy Shaw.\nA partire dal 1996 si \u00e8 stabilmente ricongiunto ai Night Ranger, continuando a incidere dischi e organizzare tour in giro per il mondo, senza tuttavia rinunciare a progetti paralleli come album solisti e collaborazioni di vario tipo. Nel 1998 \u00e8 stato invitato da Ringo Starr a suonare il basso nella puntata a lui dedicata di \"VH1 Storytellers\", insieme a Joe Walsh e Simon Kirke. Nel 2006 interpreta il ruolo di un proprietario di un club \"80 Sunset Strip\" in una rivisitazione del musical di Broadway \"Rock of Ages\". Nel 2014 fonda un nuovo supergruppo chiamato Revolution Saints con il chitarrista Doug Aldrich e il batterista Deen Castronovo.\nNegli ultimi lavori dei Night Ranger ha contribuito in qualit\u00e0 di co-autore Colin Blades, figlio di Jack, anche lui musicista."}
{"id": "4142970", "revid": "219110", "url": "https://it.wikipedia.org/wiki?curid=4142970", "title": "Castellaccio di Filettole", "text": "Il Castellaccio di Filettole si trova nell'omonima frazione di Vecchiano, in provincia di Pisa, su via del Castello 26.\nStoria e descrizione.\nSorto attorno nel XII secolo, era originariamente il monastero fortificato di Santa Viviana. Tra il XIII e il XIV secolo fu ripetutamente assediato, ma senza capitolare. Nel Trecento i Pisani lo rimaneggiarono come palazzo munito di torri. \nDal 1388 vi abit\u00f2 l'arcivescovo di Pisa Lotto Gambacorti, che vi teneva una piccola corte pi\u00f9 mondana che religiosa. Con la resa di Pisa a Firenze, nel 1406, la famiglia Gambacorti che governava la citt\u00e0 marinara abbandon\u00f2 tutti i suoi possedimenti: posteriormente a quella vicenda il palazzo assunse il nome di \"Castellaccio\". \nFu di propriet\u00e0 dell'arcivescovado fino alla fine del XVII secolo, passando poi a varie famiglie toscane, che lo ristrutturarono pur senza cancellare le tracce del passato. L'aspetto odierno \u00e8 frutto soprattutto dei lavori settecenteschi. Alla fine del XIX secolo risalgono la costruzione del solaio in quella che era la navata della chiesa del monastero e la decorazione ad affresco di molti ambienti."}
{"id": "4142973", "revid": "228587", "url": "https://it.wikipedia.org/wiki?curid=4142973", "title": "Perdita di fiato", "text": "Perdita di fiato \u00e8 uno dei primi racconti brevi dell'orrore scritti da Edgar Allan Poe. Fu pubblicato nella raccolta \"Racconti del grottesco e dell'arabesco\" nel 1840.\nTrama.\nIl signor Lackobreath (Senzafiato), la mattina seguente alle nozze, litiga con la moglie e mentre urla perde il fiato, ma fa in modo che la moglie non se ne accorga allontanandosi da questa. Il signor Lackobreath impara cos\u00ec a memoria la parte dell'eroe della tragedia \"Matamors\" usando una voce gutturale, unico modo ormai per lui di parlare, di farsi comprendere e di non destare sospetti in giro. Un mattino il signor Lackobreath prende una diligenza dando ad intendere ai suoi conoscenti che un affare di importanza estrema esigesse la sua partenza. La vettura, in serata, quando all'interno non si vedeva molto chiaramente, arriva ad essere sovraccarica di persone e queste sono costrette ad assumere posizioni scomode. Il mattino dopo, il compagno di viaggio che aveva viaggiato addosso al signor Lackobreath, schiacciandolo, si scusa con lui ringraziandolo, ma non sentendo alcuna risposta e vedendo il corpo di questi in una posizione innaturale, (con le membra tutte slogate e il capo torto da un lato) sveglia tutti i passeggeri comunicando loro che Lackobreath \u00e8 un cadavere, capitato l\u00ec chiss\u00e0 come, e per dimostrare la veridicit\u00e0 della sua affermazione d\u00e0 un colpo all'occhio destro di Lackobreath senza alcuna apprezzabile reazione da parte di quest'ultimo. Quindi i nove viaggiatori cercano di verificare ci\u00f2 tirandogli le orecchie una volta a testa. Rendendosi conto che si tratta di un cadavere, i viaggiatori lo lanciano in terra e il postiglione gli lancia addosso il suo bagaglio pi\u00f9 grosso colpendolo casualmente proprio in testa, lasciandolo davanti a una taverna chiamata \"Corvo\" (o \"Cornacchia\" dipende dalle traduzioni). L'oste, veduto il corpo, lo raccoglie e cerca un medico che possa cercare di fare qualcosa. Un medico e un farmacista effettuano alcune prove e piccoli esperimenti per capire se sia o meno morto, e poi Lackobreath viene lasciato chiuso in una soffitta. Dove poi, successivamente, riesce a strapparsi le legature di dosso e dopo aver aperto una finestra si butta gi\u00f9 da questa. In quel momento passa sotto una carretta del boia col signor W.che \u00e8 un assaltatore di diligenze che deve andare al patibolo per essere impiccato e il signor Lackobreath (che gli assomiglia molto) si ritrova a cadere in piedi dove c'\u00e8 il corpo di W. steso che prontamente sfrutta questo evento in suo favore per saltare fuori dalla carretta del boia. Le guardie sulla carretta che dormivano, si svegliano in seguito al trambusto e vedendo il signor Lackobreath in piedi (precisa copia di W.) e prendendolo per il signor W. che si stava alzando per scappare, lo stendono col calcio dei loro moschetti. Quando il signor Lackobreath arriva al patibolo e viene impiccato non sente alcun dolore, avverte solo un fastidio del nodo del cappio sotto l'orecchio sinistro, ma davanti alla folla si esibisce con convulsioni e spasmi degni di un'autentica impiccagione. Dopo l'impiccagione, Lackobreath viene messo in una bara e portato al cimitero. Qui, una volta aperta la propria bara, il signor Lackobreath per combattere la noia passa ad aprire le bare intorno a lui per far \"speculazioni\" sui defunti che vi erano dentro. E mentre \"soliloquia\" con questo cadavere allampanato e panciuto, stringendogli il naso e ponendolo fuori dalla bara, questi finalmente parlando spezza il fazzoletto che gli tiene chiusa la bocca e infastidito dalla presa al naso e seccato dalla loquacit\u00e0 di Lackobreath, gli spiega la propria morte, dicendogli che si chiama Windenough (Moltofiato) ed \u00e8 il suo vicino di casa, ed \u00e8 lui che passando sotto la finestra di Lackobreath, gli trattiene il fiato, rubandoglielo involontariamente. Dopo di ci\u00f2 Windenough restituisce a Lackobreath il fiato che gli aveva sottratto."}
{"id": "4142974", "revid": "729019", "url": "https://it.wikipedia.org/wiki?curid=4142974", "title": "Operazione Cockpit", "text": "Operazione Cockpit era il nome in codice di un bombardamento effettuato dalle forze navali alleate durante la seconda guerra mondiale contro una serie di porti e raffinerie nell'isola di Sabang (a nord di Sumatra, in Indonesia), controllata dai giapponesi.\nContesto dell'Operazione.\nIl raid - al quale parteciparono le forze navali americane, britanniche, australiane, neozelandesi, olandesi e francesi \u2013 era stato richiesto dagli Stati Uniti come diversivo rispetto alle proprie operazioni ad Hollandia.\nIl comandante britannico James Somerville scelse di attaccare Sabang in quanto si trovava all'ingresso dello Stretto di Malacca. Inoltre sull'isola i giapponesi avevano costruito una serie di installazioni strategiche come stazioni radar, porti e piste di atterraggio.\nLo scopo di Somerville era quello di fornire sostegno alla XIV Armata britannica di stanza in Birmania mettendo pressione alle forze dell'Impero del Sol Levante che occupavano il Paese.\nL'Operazione.\nIl raid venne lanciato alle 5.30 del mattino del 19 aprile 1944 e venne effettuato da 17 bombardieri Barracuda, 13 caccia Corsair e 29 bombardieri Dauntless e Avenger provenienti dalla HMS \"Illustrious\" e da 24 caccia Hellcat dalla USS \"Saratoga\".\nL'attacco colse di sorpresa le forze giapponesi che subirono ingenti perdite in uomini e mezzi e furono costretti a rallentare la propria offensiva in Arakan."}
{"id": "4142975", "revid": "827882", "url": "https://it.wikipedia.org/wiki?curid=4142975", "title": "Henning von Bassewitz", "text": "Biografia.\nHenning von Bassewitz proveniva da una famiglia di antichissime origini nel Meclemburgo ed egli stesso era nipote del conte Georg Henning von Bassewitz. La sua casta deteneva i titoli di signore ereditario di Walkendorf, Schwiessele, Dorotheenwalde e Teterow.\nVon Bassewitz studi\u00f2 legge presso le universit\u00e0 di Rostock e Berlino e frequent\u00f2 poi il servizio civile nell'esercito prussiano per poi passare al servizio del ducato del Meclemburgo nell'amministrazione, divenendo ciambellano. Nel 1851 divenne governatore del \"land\" dell'antico ducato di Meclemburgo-G\u00fcstrow.\nNel 1867 divenne membro del Reichstag della Confederazione tedesca del Nord e dello Zollverein per la circoscrizione del Meclemburgo-Schwerin. Dal 1869 il duca Federico Francesco II lo nomin\u00f2 primo ministro del granducato di Meclemburgo-Schwerin affidandogli anche la direzioni degli Affari Esteri e della casa granducale. Egli rimase in carica sino al 1885 prestando servizio anche sotto il successore di Federico Francesco II, Federico Francesco III, e divenendo rappresentante al Bundesrat di Germania."}
{"id": "4142976", "revid": "120092", "url": "https://it.wikipedia.org/wiki?curid=4142976", "title": "Francesco Rubini", "text": "Biografia.\nFrancesco Rubini nacque da Pasquale, contadino, e Maria Michela Bizzoca a Ruvo di Puglia dove crebbe. Dopo aver completato gli studi presso gli Scolopi, si trasfer\u00ec a Napoli dove divenne avvocato penalista sotto la guida di Luigi Zuppetta. Si iscrisse dunque alla vendita carbonara ruvese \"Perfetta fedelt\u00e0\", la quale rest\u00f2 attiva anche dopo il decreto del 1821 attraverso cui Ferdinando I sciolse le societ\u00e0 segrete. Rubini entr\u00f2 successivamente anche nella Giovine Italia di Giuseppe Mazzini.\nI patrioti ruvestini si riunivano nella chiesa della Madonna dell'Isola, poi distrutta, in cui si radunavano i fedeli che venivano incitati e coinvolti dalle accese orazioni di Rubini. Tuttavia dopo il 1848 la polizia borbonica fu informata di tali riunioni e costrinse alla fuga i cospiratori, tra cui lo stesso Francesco Rubini che si rifugi\u00f2 a Corato. Nello stesso anno inoltre l'avvocato invit\u00f2 il sindaco ad inviare due rappresentanti ruvesi alla Dieta di Bari, convocata dai liberali, ma l'azione fall\u00ec sia per i timori del sindaco e sia per via delle oscure manovre delle autorit\u00e0 borboniche.\nNel 1849 scatt\u00f2 l'arresto e fu processato con la singolare accusa di \"predicatore abbench\u00e9 non prete\" e trasferito nelle carceri di Trani e dunque detenuto per quattordici mesi assieme ad altri patrioti e cospiratori della zona. Il 10 gennaio 1851 la corte di Trani deliber\u00f2 il legittimo stato di accusa di Rubini ed altri quindici mazziniani. Rubini fu scarcerato il 20 giugno successivo ma sottoposto per oltre dieci anni alla vigilanza di polizia. Tuttavia riusc\u00ec a seguire le assemblee dei patrioti ruvesi che si svolgevano nelle varie masserie.\nIl 6 settembre 1860, dopo la formazione del governo provvisorio nel Sud Italia, instaurato da Giuseppe Garibaldi, Rubini fu dallo stesso nominato governatore con pieni poteri e subito provvide a scarcerare tutti i liberali condannati dal generale Emilio Pallavicini. Inoltre costitu\u00ec a Ruvo il triumvirato della \"Nuova Italia\" con Giovanni Jatta e Vincenzo Chieco e in seguito istitu\u00ec la guarnigione ruvese della Guardia Nazionale di cui fu prima nominato comandante e poi primo maggiore per conto di Bettino Ricasoli, incarico mantenuto fino al 1866. Nello stesso giunse a Ruvo Menotti Garibaldi con l'intenzione di arruolare alcuni volontari per la terza guerra di indipendenza e fu dunque accolto da Rubini e Pasquale Cervone nella villa di quest'ultimo, che verr\u00e0 in seguito chiamata \"Caprera\".\nNel 1867 svolse a Ruvo i ruoli di giudice conciliatore e consigliere comunale, inoltre rifiut\u00f2 la carica di prefetto e l'onorificenza di Cavaliere del Regno d'Italia, oltre ad un lauto stipendio, rispondendo cos\u00ec al Re Vittorio Emanuele II:\nPer questo motivo fu chiamato \"l'avvocato rinunziatutto\" da Giovanni Bovio e Matteo Renato Imbriani. Ad unificazione completata si schier\u00f2 con gli \"Spinti di sinistra\" nella politica comunale per poi dedicarsi all'istruzione degli analfabeti nelle scuole serali e alla difesa dei lavoratori e dei disoccupati. Pass\u00f2 gli ultimi anni della sua vita da solitario e deluso per la condizione dell'Italia post-unitaria. Mor\u00ec nell'estate del 1892."}
{"id": "4142981", "revid": "1896180", "url": "https://it.wikipedia.org/wiki?curid=4142981", "title": "Premio Mercury", "text": "Il Premio Mercury, in inglese \"Mercury Prize\", gi\u00e0 noto come \"Mercury Music Prize\" e ufficialmente Barclaycard Mercury Prize, \u00e8 un premio musicale al miglior album britannico o irlandese conferito annualmente dalla British Phonographic Industry e la BARD (la Associazione Discografica Britannica) dal 1992, quando nacque come alternativa ai Brit Awards.\nLe nomination vengono annunciate a luglio, mentre la cerimonia di assegnazione del premio si tiene a settembre."}
{"id": "4142982", "revid": "33751", "url": "https://it.wikipedia.org/wiki?curid=4142982", "title": "Mercury Prize", "text": ""}
{"id": "4142983", "revid": "287204", "url": "https://it.wikipedia.org/wiki?curid=4142983", "title": "Verdy Kawasaki 1999", "text": "Questa voce raccoglie le informazioni riguardanti il Verdy Kawasaki nelle competizioni ufficiali della stagione 2000.\nStagione.\nNel tentativo di rilanciare la squadra e di salvare la societ\u00e0 dalla pesante situazione debitoria, la Yomiuri concentr\u00f2 il pacchetto finanziario del Verdy Kawasaki negli azionisti di Nippon Television, che decisero di ricostruire la rosa eliminando gran parte dei giocatori della vecchia guardia (furono ceduti o si ritirarono K\u014dichi Hashiratani, Ruy Ramos e i fratelli Miura) e promuovendo degli elementi provenienti dalla Japan Football League. Dopo un inizio incerto, con l'eliminazione della squadra al secondo turno della Coppa di Lega, nella prima met\u00e0 del campionato il Verdy Kawasaki fu in grado di lottare per l'accesso in finale mancandolo per due punti e, alla fine della stagione (conclusasi con un sesto posto in J. League), giunse sino alle semifinali di Coppa dell'Imperatore dove rimedi\u00f2 una pesante sconfitta contro il Sanfrecce Hiroshima.\nMaglie e sponsor.\nLa Nike modifica il motivo delle divise, sostituendo il nero con il bianco. Lo sponsor ufficiale \u00e8 Konami."}
{"id": "4142985", "revid": "480457", "url": "https://it.wikipedia.org/wiki?curid=4142985", "title": "Tove Alexandersson", "text": "Tra le atlete pi\u00f9 forti di sempre nella storia dell'orientamento, ha vinto un totale di 15 medaglie d'oro ai Campionati mondiali di orientamento e 10 medaglie d'oro ai Campionati mondiali di sci orientamento. Nel 2018 ha vinto l'evento Sky Marathon ai Campionati del mondo di skyrunning, nella sua seconda gara in assoluto nella specialit\u00e0. Nel 2021 ha vinto la gara di combinata ai Campionati mondiali di sci alpinismo. Gareggia per lo Stora Tuna OK nell'orientamento e per l'Alfta-\u00d6sa OK nello sci orientamento.\nCarriera.\nOrientamento.\nImpegnata nell'orientamento sin dall'infanzia, si \u00e8 fatta notare per la prima volta nel 2009, conquistando il titolo mondiale junior nella media distanza a soli 16 anni. \nPassata alla categoria senior nel 2012 dopo un totale di 5 ori a livello giovanile, ha passato un periodo di aggiustamento prima di consacrarsi definitivamente in qualit\u00e0 di dominatrice di questo sport, vincendo 7 Coppe del mondo consecutive tra il 2014 e il 2021 (l'edizione del 2020 non fu disputata) e 15 ori mondiali, oltre a 4 ori, 2 argenti e 2 bronzi ai Campionati europei, oltre a 6 ori nell'O-Ringen, prestigiosa gara a tappe che si svolge ogni anno in diverse localit\u00e0 della Svezia. Ha inoltre vinto il titolo di Orientista dell'anno in sei diverse occasioni e la Medaglia d'oro dello Svenska Dagbladet nel 2019. L'anno successivo si \u00e8 invece aggiudicata lo Jerringpriset, premio conferito al migliore sportivo svedese dell'anno.\nSci orientamento.\nTove Alexandersson ha vinto la medaglia d'oro nella gara sprint ai Campionati mondiali di sci orientamento del 2011, disputatisi in Svezia, per poi dominare la disciplina per i successivi otto anni. Nel dicembre 2018 \u00e8 diventata la prima orientista della storia a classificarsi prima nel ranking mondiale in tre specialit\u00e0 distinte (sci orientamento, orientamento sulla media e lunga distanza e orientamento sprint), nonch\u00e9 una delle pochissime atlete attive sia nella variante a piedi che in quella sugli sci.\nSkyrunning.\nNel 2017 ha ottenuto una vittoria a sorpresa nella Limone Extreme SkyRace di Limone sul Garda con un margine di 12 minuti sulla seconda classificata, nonostante avesse rimediato diverse cadute nel corso della discesa.\nNel settembre 2018 ha vinto l'oro ai Campionati mondiali di Kinlochleven in Scozia con un margine di 7 minuti, stabilendo un nuovo record sull'impegnativo e tecnico percorso di 29 km con circa 2500 m di dislivello. \nNell'ottobre 2018 ha vinto per il secondo anno consecutivo la Limone Extreme SkyRace, questa volta con un margine di 9 minuti, continuando a restare imbattuta in tutte le sue partecipazioni nella specialit\u00e0.\nNel luglio 2020 ha vinto la gara di 27 chilometri alla Salomon Fj\u00e4llmaraton in Svezia con un nuovo record di percorso. Pochi giorni dopo vinse anche la gara di 43 chilometri, ancora una volta con un nuovo record di percorso. In ottobre ha vinto la Skyrace des Matheysins in Francia. La prima sconfitta giunse una settimana dopo nel corso del Golden Trail Championship, una gara a tappe che si svolge ogni anno nelle Azzorre.\nNell'ottobre 2021 ha vinto il KM de Chando in Svizzera, una gara double vertical con un dislivello pari a 2000 metri.\nScialpinismo.\nNel novembre 2019 ha dichiarato che avrebbe ridotto la sua attivit\u00e0 nello sci orientamento per praticare lo scialpinismo, allo scopo di prendere parte a cinque tappe di Coppa del Mondo nonch\u00e9 ai Campionati Europei (in seguito cancellati a causa della pandemia di coronavirus). Il suo miglior risultato quell'anno fu un quinto posto conseguito nella gara individuale a Aussois.\nNel febbraio 2021, alla sua seconda stagione in assoluto, la Alexandersson ha vinto la sua prima gara di Coppa del Mondo in Val Martello, dopo tre secondi posti. Nel marzo del 2021 ha preso parte ai Campionati Mondiali di La Massana, ad Andorra, diventando campionessa del mondo di combinata e piazzandosi seconda nell'evento individuale, terza nella vertical race, quarta nella gara sprint e quinta nella staffetta a squadre con la rappresentativa svedese.\nTove Alexandersson avrebbe potuto vincere il titolo assoluto di Coppa del Mondo nel 2021, se non avesse saltato la cerimonia di premiazione dopo la gara sprint, svoltasi a Madonna di Campiglio. A causa di un malinteso, la Alexandersson ebbe l'impressione che alla cerimonia avrebbero partecipato solo i primi tre atleti. L'errore ha comportato la squalifica della Alexandersson e l'assegnazione del titolo assoluto alla francese Axelle Mollaret."}
{"id": "4142986", "revid": "599013", "url": "https://it.wikipedia.org/wiki?curid=4142986", "title": "Tim Thomas (hockeista su ghiaccio)", "text": "Carriera.\nHa giocato anche in diversi campionati europei ed ha ricevuto 4 convocazioni agli All Star Games: nel 2008, nel 2009, nel 2011 e nel 2012. Nel 2009 e nel 2011 ha anche vinto il Vezina Trophy, il trofeo assegnato al miglior portiere della lega, e nel 2011 ha vinto la Stanley Cup con i Boston Bruins, oltre ad essere stato nominato miglior giocatore dei playoff, venendo insignito del Conn Smythe Trophy. \u00c8 il secondo portiere nella storia ad aver vinto Stanley Cup, Vezina Trophy e Conn Smythe Trophy nello stesso anno dopo Bernie Parent nella stagione 1974-1975. Al termine della stagione 2011-2012 decide di lasciare momentaneamente i Bruins, che poi lo cedono ai New York Islanders, con cui non gioca alcuna gara. Dopo un anno di inattivit\u00e0, nel 2013 firma con i Florida Panthers. Dopo aver disputato 40 partite, il 5 marzo 2014 passa ai Dallas Stars in cambio di Dan Ellis, diventando la riserva di Kari Lehtonen."}
{"id": "4142987", "revid": "648716", "url": "https://it.wikipedia.org/wiki?curid=4142987", "title": "Alexander von B\u00fclow", "text": "Biografia.\nAlexader von B\u00fclow era figlio del ciambellano Jaspar Friedrich von B\u00fclow e proveniva da una nobile famiglia originaria di Rodenwalde. Egli studi\u00f2 legge presso le universit\u00e0 di Heidelberg e Rostock, ma prefer\u00ec poco dopo condurre una vita semplice senza agi. Nel 1858 il duca lo prescelse per l'incarico di ciambellano e dal 1879 divenne governatore dell'area dell'antico ducato di Schwerin. Dal 1886 venne scelto dal duca quale suo primo ministro nel Granducato di Meclemburgo-Schwerin nonch\u00e9 rappresentante al consiglio federale tedesco per lo stato.\nMor\u00ec a Schwerin il 13 luglio 1901 mentre si trovava in carica come primo ministro."}
{"id": "4142990", "revid": "36426", "url": "https://it.wikipedia.org/wiki?curid=4142990", "title": "Palazzo Bertini", "text": "Palazzo Bertini si trova in via Tosco Romagnola 659 a San Benedetto, frazione di Cascina, nella provincia di Pisa, in Toscana.\nStoria e descrizione.\nSorto nel 1851, \u00e8 un esempio di abitazione padronale in stile tardo neoclassico, dotata delle pertinenze di un piccolo parco e una scuderia. Dichiarato immobile \"di interesse particolarmente importante\" ai sensi della legge 1089 del 1939, ha un prospetto principale lungo la via caratterizzato da lesene in pietra con capitelli dorici e un frontone.\nGi\u00e0 della famiglia Marcacci, fu acquistata nel 1924 da Amos Bertini e oggi \u00e8 ancora abitata dai suoi discendenti."}
{"id": "4142992", "revid": "2101433", "url": "https://it.wikipedia.org/wiki?curid=4142992", "title": "Quzanl\u0131", "text": "Quzanl\u0131 \u00e8 il comune pi\u00f9 popoloso del distretto di A\u011fdam, in Azerbaigian, con una popolazione di abitanti, situato vicino al confine con il Nagorno Karabakh.\nDal 2009 \u00e8 sede della squadra di calcio del Qaraba\u011f, teoricamente originaria di Akna (A\u011fdam), ora in Nagorno Karabakh, che per\u00f2 dopo la guerra del Nagorno Karabakh ha continuato a militare nella Serie A azera."}
{"id": "4142993", "revid": "38120", "url": "https://it.wikipedia.org/wiki?curid=4142993", "title": "Bagy il Clown", "text": ""}
{"id": "4142997", "revid": "287204", "url": "https://it.wikipedia.org/wiki?curid=4142997", "title": "NHL Amateur Draft 1976", "text": "L'NHL Amateur Draft 1976 \u00e8 stato il 14\u00ba draft della National Hockey League. Si \u00e8 tenuto il 1\u00ba giugno 1976 presso gli uffici della National Hockey League di Montr\u00e9al.\nIl quattordicesimo draft della National Hockey League si svolse ancora via teleconferenza presso gli uffici della National Hockey League di Montr\u00e9al continuando la lotta a distanza contro la lega rivale della World Hockey Association. Per la prima volta le squadre si rivolsero all'ufficio del Central Scouting Service per selezionare i migliori prospetti; in una politica di riduzione dei costi il numero di giocatori scelti nel 1976 croll\u00f2 a soli 135, anche a causa del maggior numero di giovani scelti nel 1974 anche sotto i 20 anni di et\u00e0. Per quest'edizione ci si accord\u00f2 per non ingaggiare giocatori minorenni. Le difficolt\u00e0 finanziarie avevano per\u00f2 gi\u00e0 colpito gravemente due franchigie della NHL, i Kansas City Scouts e i California Golden Seals, costrette quella stessa estate a trasferirsi rispettivamente a Denver e a Cleveland. Fra le 135 scelte del 1976 23 furono di giocatori provenienti dagli Stati Uniti, mentre sul fronte europeo vennero selezionati cinque atleti dalla Svezia, due dalla Finlandia e il primo in assoluto dalla Svizzera. I California Golden Seals entrarono nella storia selezionando come loro prima scelta assoluta, in 5\u00aa posizione, un giocatore europeo, lo svedese Bj\u00f6rn Johansson.\nI Washington Capitals selezionarono il difensore Rick Green dai London Knights, i Pittsburgh Penguins invece come seconda scelta puntarono sull'ala destra Blair Chapman, proveniente dai Saskatoon Blades, mentre i California Golden Seals scelsero in terza posizione il centro Glen Sharpley dei Hull Festivals. Fra i 135 giocatori selezionati 83 erano attaccanti, 39 erano difensori mentre 13 erano portieri. Dei giocatori scelti 73 giocarono in NHL, 8 vinsero la Stanley Cup mentre solo Bernie Federko entr\u00f2 a far parte della Hockey Hall of Fame.\nTurni.\nLegenda delle posizioni\nA = Attaccante\u00a0\u00a0\u00a0AD = Ala destra\u00a0\u00a0\u00a0AS = Ala sinistra\u00a0\u00a0\u00a0C = Centro\u00a0\u00a0\u00a0D = Difensore\u00a0\u00a0\u00a0P = Portiere"}
{"id": "4142998", "revid": "263989", "url": "https://it.wikipedia.org/wiki?curid=4142998", "title": "NHL Entry Draft 1976", "text": ""}
{"id": "4142999", "revid": "70647", "url": "https://it.wikipedia.org/wiki?curid=4142999", "title": "Meo Costantini", "text": ""}
{"id": "4143001", "revid": "124123", "url": "https://it.wikipedia.org/wiki?curid=4143001", "title": "Carl von Bassewitz-Levetzow", "text": "Biografia.\nCarl von Bassewitz-Levetzow discendeva dall'antica famiglia comitale dei von Bassewitz edera figlio del conte Carl von Bassewitz e di Ina von B\u00fclow. Sua sorella, Ina von Bassewitz (1850-1940), fu superiora (dal 1891) del monastero di Betlemme a Ludwigslust.\nDopo aver studiato a Stendhal e ad Eutin, Carlo von Bassewitz-Levetzow si rec\u00f2 all'Universit\u00e0 di Heidelberg. Dopo tre semestri, lasci\u00f2 l'universit\u00e0 e nel 1879 venne impiegato come ufficiale di riserva nel primo reggimento dei dragoni di Berlino. Dopo questo servizio fu all'estero per un viaggio di parecchi mesi che lo port\u00f2 a visitare Egitto, Palestina e Turchia e dal quale torn\u00f2 nel 1880 per gestire i possedimenti di famiglia mentre suo cugino, Henning von Bassewitz era impegnato come primo ministro del Meclemburgo-Schwerin. Nel 1892 egli venne nominato Ciambellano del granducato e nel 1893 membro del parlamento nelle file dell'aristocrazia. Nel 1899 divenne governatore dell'area che anticamente era occupata dal ducato di Meclemburgo-G\u00fcstrow. \nNel 1901, per volere del granduca Federico Francesco IV venne nominato primo ministro di stato e ottenne simultaneamente anche la carica di ministro degli esteri, mantenendo entrambe le posizioni sino al 1914, anno in cui si dimise con l'avvento della Prima guerra mondiale."}
{"id": "4143003", "revid": "219110", "url": "https://it.wikipedia.org/wiki?curid=4143003", "title": "Palazzo Pancani", "text": "Palazzo Pancani si trova piazza Vittorio Emanuele II 31 a Bientina, in provincia di Pisa.\nStoria e descrizione.\nDi origine settecentesca, figura tra gli edifici pi\u00f9 antichi affacciati sulla piazza di Bientina, creata in seguito alla deviazione del Cilecchio e la costruzione del Canale Imperiale. Citato nei resoconti sulla visita di Gian Gastone de' Medici, venne abitato da nobili proprietari terrieri della zona. A fine del XIX secolo fu acquistato dagli attuali proprietari, che ne hanno restaurato gli ambienti.\nDotato di una semplice facciata sulla piazza, ravvivata da cornici in pietra su portali e finestre, ha sul retro un giardino murato. La presenza di tre orologi solari ne valorizza le facciate. Il primo si trova sulla facciata principale esposta ad est e guarda la piazza principale del paese con il motto \"horas tibi serenas\". Il secondo guarda ad ovest ed \u00e8 stato dipinto nel cortile interno con il motto \"ultima latet\". Il terzo, posto anch'esso nel cortile interno guarda il sole a sud con il motto \"bene utere\". Tutti e tre gli orologi sono stati progettati dal noto gnomonista cap. Roberto Cappelletti e dipinti dalla pittrice Federica Ruberti. Le tre pitture evidenziano i legami fra Bientina e Montecarlo di Lucca, terra di origine degli attuali proprietari."}
{"id": "4143004", "revid": "84184", "url": "https://it.wikipedia.org/wiki?curid=4143004", "title": "Bartolomeo Costantini", "text": "Biografia.\nArruolatosi volontariamente nel neonato Corpo Aeronautico Militare, durante la guerra italo-turca del 1911, fu tra i primi pionieri a sperimentare l'impiego dell'arma aerea in combattimento.\nNel maggio 1915 il Sottotenente pilota Costantini \u00e8 assegnato alla 13\u00aa Squadriglia da ricognizione e combattimento Bleriot.\nEbbe poi modo di costruirsi la fama di asso dell'aviazione durante la prima guerra mondiale: dal 15 agosto 1916 il Tenente Costantini \u00e8 alla 78\u00aa Squadriglia Caccia e dal novembre 1917 il Capitano Costantini unitosi alla famosa Squadriglia degli assi, riusc\u00ec infatti ad abbattere sei aerei nemici col suo SPAD S.VII. \nCostantini ottenne la sua prima vittoria con la 91\u00aa Squadriglia aeroplani da caccia il 25 ottobre 1917, in collaborazione col principe Fulco Ruffo di Calabria (divenuto in seguito comandante della squadriglia dopo la morte di Francesco Baracca). \nIl giorno successivo, arriv\u00f2 la prima vittoria in solitaria, con l'abbattimento di un Aviatik in ricognizione sopra Castelmonte e, un mese dopo, abbatt\u00e9 un terzo aereo in collaborazione con Cesare Magistrini.\nDopo un'ulteriore vittoria condivisa, segu\u00ec un periodo di 9 mesi in cui non ne consegu\u00ec altre poi, il 12 agosto 1918, a bordo di uno SPAD S.XIII, abbatt\u00e9 un Albatros D.III sopra Santa Lucia di Piave. Dieci giorni dopo arriv\u00f2 l'ultimo successo, con l'abbattimento di un aereo biposto sopra Mareno di Piave con a bordo l'asso austro-ungarico Friedrich Hefty (5 vittorie).\nFu Costantini che, perlustrando la zona del Montello a volo radente, ritrov\u00f2 i resti dell'aereo di Baracca, precipitato il giorno precedente mentre volava al suo fianco. Incluso nell'elenco dei 42 assi della Aeronautica militare italiana, fu congedato nel 1919 con il grado di tenente colonnello e si dedic\u00f2 completamente alle corse automobilistiche.\nCarriera automobilistica.\nLa carriera automobilistica di Costantini inizi\u00f2 nel 1914, quando Vincenzo Marsaglia lo chiam\u00f2 a pilotare le vetture dell'Aquila Italiana. Dopo la pausa bellica, conclusa l'esperienza con la casa torinese, nel 1919 ricominci\u00f2 a gareggiare con una Bugatti 1500 preparata dal tecnico e pilota Eugenio Silvani, con la quale vinse varie competizioni minori. Nel 1920 pass\u00f2 alla Bianchi e quindi alla Amilcar, sulle cui vetture spadroneggi\u00f2 ampiamente nella classe 1100, durante le stagioni 1921 e 1922.\nIl suo stile di guida sempre adeguato al mezzo meccanico e la sua competenza tecnica non sfuggirono all'occhio esperto di Ettore Bugatti che nel 1923 lo ingaggi\u00f2 nella sua squadra corse. Nel 1925, con la Bugatti Tipo 35, Costantini conquist\u00f2 il giro pi\u00f9 veloce al GP di San Sebastian, arriv\u00f2 quarto al Gp di Francia, raggiunse il podio nel Gran Premio d'Italia e vinse la prestigiosa Targa Florio.\nNel 1926 vinse il Gran Premio di Spagna, il Gran Premio di Milano e nuovamente la Targa Florio. A queste affermazioni si aggiunsero le piazze d'onore nel Gran Premio di Francia e nel Gran Premio d'Italia, oltre al terzo posto nel Gran Premio d'Europa, alla guida di una Bugatti T39A.\nNel 1927, in seguito alla morte dell'amico Giulio Masetti, decise di interrompere la carriera agonistica, ricoprendo l'incarico di direttore sportivo della Bugatti, che port\u00f2 a vincere altre tre edizioni della Targa Florio (1927, 1928, 1929) oltre a innumerevoli altre gare, contribuendo a creare il mito dell'imbattibilit\u00e0 della Casa francese in quegli anni. Lasci\u00f2 le redini del reparto corse al figlio del fondatore, Jean Bugatti, nel 1935.\nNel 1939 venne chiamato a prendere il posto di Enzo Ferrari alla guida del Reparto Corse Alfa Romeo, ma la Seconda guerra mondiale interruppe dopo un solo anno la sua opera di riorganizzazione. Partecip\u00f2 allo sviluppo dell'Alfa Romeo 158 B che sotto la sua direzione vinse la Coppa Acerbo a Pescara. Non fece per\u00f2 in tempo a vedere i trionfi delle \"Alfetta\" del dopoguerra, morendo nella clinica Principessa Jolanda di Milano, il 26 luglio 1941, a soli 52 anni.\nIn sua memoria, al \"Dubai Motor Show\" del 2013, \u00e8 stata presentata la Bugatti Veyron Grand Sport Vitesse Meo Costantini, il terzo di sei modelli nella serie speciale \"Les L\u00e9gendes de Bugatti\", programmata per celebrare gli uomini che hanno costruito l'epopea sportiva della Bugatti."}
{"id": "4143006", "revid": "76963", "url": "https://it.wikipedia.org/wiki?curid=4143006", "title": "Augusto de' Brandis", "text": "Biografia.\nFiglio del nobiluomo Nicol\u00f2 de' Brandis (primo sindaco di San Giovanni al Natisone dal 1866 al 1868) e della contessa Caterina Salvagnini, fu un ufficiale della Marina Militare italiana distintosi nella guerra di Libia (1911-1912) e nella prima guerra mondiale (1915-1918). Dal 1894 previa decisione della Regia Consulta Araldica pot\u00e9 fregiarsi del titolo di conte (assieme ai fratelli Ferruccio ed Enrico).\nEra un appassionato collezionista di monete antiche del periodo classico (greche e romane), poi donate per disposizione testamentaria ai Musei Civici di Udine, e di vasi orientali (stile cinese e giapponese). Diverse decine di pezzi di interesse archeologico in materiali di ceramica e di coroplastica della Magna Grecia e moltissime monete furono inoltre donate da Augusto de' Brandis al Comune di Udine nel 1924.\nNella Villa de' Brandis presso San Giovanni al Natisone vi \u00e8 un ponticello in stile giapponese voluto dal conte Augusto di ritorno da una missione militare in Estremo Oriente."}
{"id": "4143010", "revid": "1305772", "url": "https://it.wikipedia.org/wiki?curid=4143010", "title": "Adolf Langfeld", "text": "Biografia.\nAdolf Langfeld studi\u00f2 legge presso le universit\u00e0 di Lipsia, Heidelberg e Rostock. Dopo aver superato l'esame di avvocatura, lavor\u00f2 come avvocato a Rostock e nello stesso tempo ricopr\u00ec l'incarico di revisore dei conti presso l'ufficio granducale.\nA questo punto della sua carriera si spost\u00f2 a Schwerin ove ottenne l'incarico di procuratore presso la corte locale, poi fu magistrato a Gadebusch e infine giudice della corte distrettuale di G\u00fcstrow.\nAdolf Langfeld prest\u00f2 servizio dunque come consigliere presso il Ministero della Giustizia del granducato e venne nominato membro supplente al consiglio federale di Berlino, atto dopo il quale divenne Presidente del tribunale di Schwerin. Durante la giovane et\u00e0 del granduca ereditario Federico Francesco, figlio di Federico Francesco IV, egli gli fu precettore negli studi di legge. Nel 1914 egli venne nominato dapprima Ministro della Giustizia e poi, conservando questa carica, venne nominato anche Primo Ministro del granducato di Meclemburgo-Schwerin, posizione che mantenne sino alla scoppio della rivoluzione tedesca del 1918 che detronizz\u00f2 i principi dell'Impero tedesco.\nRitiratosi a vita privata, dal 1921 al 1933 fu presidente del sinodo nazionale della chiesa luterana evangelica di Meclemburgo. Egli venne chiamato a intervenire anche nella contesa per ilpossesso della Baia di Lubecca, fatto sul quale scrisse due pareri legali per il land di Meclemburgo-Schwerin. Nel 1930 venne pubblicata la sua autobiografia dal titolo \"Mein Leben\"."}
{"id": "4143013", "revid": "585241", "url": "https://it.wikipedia.org/wiki?curid=4143013", "title": "Miatsum", "text": ""}
{"id": "4143020", "revid": "1573940", "url": "https://it.wikipedia.org/wiki?curid=4143020", "title": "Chiesa di San Giovanni Battista (San Giovanni Ilarione)", "text": "Nel cuore della Val d'Alpone \u00e8 ubicata la chiesa di San Giovanni Battista, meglio conosciuta come la chiesa di Castello in San Giovanni Ilarione. Questa chiesa, che ha appena \"compiuto gli anni\" (200 anni di funzione religiosa) era in antichit\u00e0 un vero e proprio castello dove il \"re\" (meglio conosciuto come Podest\u00e0) regnava.\nDescrizione.\nLa chiesa ha una forma a croce greca. Gli altari sono quattro, con le seguenti titolazioni: l'altare pi\u00f9 imponente e importante (l'unico sul quale oggi viene celebrata la messa) \u00e8 l'altare maggiore. Un altare minore \u00e8 dedicato alla venerazione della Madonna delle Grazie, un altro al Sacro Cuore di Ges\u00f9, e il quarto a san Giovanni Battista (il santo cui \u00e8 intitolata la chiesa), con il fonte battesimale e un dipinto del santo eseguito da padre Ignazio Damini.\nIl campanile e le campane.\nContemporaneamente alla chiesa viene innalzato il campanile collocato a est della chiesa verso il paese. Il campanile, che ha 5 celle campanarie, contiene cinque campane (per l'esattezza sono 6, ma per i concerti e le distese la sesta non viene usata). La sesta (la pi\u00f9 piccola delle 6) viene usata solamente per annunciare l'inizio delle funzioni religiose e non per altro. \u00c8 identificata dagli abitanti come \"botin\" e suona tre minuti prima dell'inizio esatto delle messe con una durata di 2 minuti. Pu\u00f2 suonare solamente a ruota. Cinque, per le campane, \u00e8 il numero perfetto dato che per creare un concerto servono cinque campane. Andando per ordine ora cercheremo di analizzare le cinque campane partendo dal suono pi\u00f9 grave:\n- \"la grossa\" \u00e8 la campana pi\u00f9 grande e pi\u00f9 grave; questa campana suona le ore e le mezzore (insieme ad altre tre) e, nei giorni feriali, anche a mezzogiorno ma, a differenza delle ore e mezzore, suona quest'ultimo a ruota e non a martello. \"La grossa\" inoltre suona nei concerti e nelle distese.\n- \"la medana\" \u00e8 la campana dedicata ad un personaggio che ha fatto molto per la chiesa di castello, cio\u00e8 Don Daniele Parlato. Questa campana suona le mezze ore insieme ad altre tre. Suona nei concerti e nelle distese.\n- \"la terza\" \u00e8 la campana che suona nelle mezze ore, nei concerti e nelle distese.\n-\"la quarta\" anch'essa suona nelle distese e concerti\n-\"el boto\" \u00e8 forse la campana pi\u00f9 conosciuta e la campana pi\u00f9 visibile. Suona come la grossa la medana la terza e la quarta concerti e distese e inoltre suona le mezze ore. Suona anche un quarto d'ora prima dell'inizio della Messa con una durata di due minuti e dieci secondi.\nLe campane suonano a seconda delle occasioni con sinfonie diverse. Possono suonare a ruota o a martello (tramite un martello che batte fortemente sulla superficie della campana senza che essa si muova. Questo metodo \u00e8 usato solo per le ore e mezze ore). \nA distesa le campane suonano continuamente senza fermarsi in aria mentre a concerto le campane suonano prima a distesa per far s\u00ec che i motori elettrici non si impennino subito e poi a intervalli regolari lasciando le campane in aria. I concerti vengono divisi in due: concerti festivi o di festa e agonie. Il concerto festivo \u00e8 solenne e allegro con intervalli regolari brevi mentre i concerti di agonie hanno intervalli lunghi e suonano solo tre campane (le pi\u00f9 gravi) per segnalare che \u00e8 morto un individuo. I concerti solenni vengono usati durante la settimana solo due volte: alle 16.00 di sabato con una durata che supera i 5 minuti e la domenica a mezzogiorno anch'esso con una durata pari a quello delle 16.00 del giorno prima. Concerti solenni vengono usati anche per i matrimoni quando gli sposi entrano ed escono. L'agonia viene suonata invece solo in occasione della morte di una persona il giorno prima del funerale e, sempre lo stesso giorno viene risuonata in un orario preciso per indicare l'ora del funerale il giorno dopo. Viene anche suonata quando entra e quando esce il morto. La distesa viene invece suonata per annunciare la messa festiva e feriale o per annunciare la nascita di una bembino insieme alla campanellina pi\u00f9 piccola cio\u00e8 il \"botin\". Quando nasce un bambino si suona circa dieci secondi prima dall'inizio della distesa il \"botin\" e subito dopo inizia la distesa."}
{"id": "4143024", "revid": "4252", "url": "https://it.wikipedia.org/wiki?curid=4143024", "title": "Tre porcellini", "text": ""}
{"id": "4143029", "revid": "339392", "url": "https://it.wikipedia.org/wiki?curid=4143029", "title": "Monte Melkonean", "text": ""}
{"id": "4143039", "revid": "110157", "url": "https://it.wikipedia.org/wiki?curid=4143039", "title": "Kinel'", "text": "Kinel' \u00e8 una citt\u00e0 della Russia europea sudorientale (oblast' di Samara).\nSorge nella parte centrale della \"oblast'\", sulle sponde del fiume Bol'\u0161oj Kinel', 41 chilometri a est di Samara. Il suo distretto urbano comprende anche gli insediamenti di tipo urbano di Ust'-Kinel'skij e Alekseevka."}
{"id": "4143041", "revid": "80339", "url": "https://it.wikipedia.org/wiki?curid=4143041", "title": "Kinel", "text": ""}
{"id": "4143043", "revid": "712828", "url": "https://it.wikipedia.org/wiki?curid=4143043", "title": "Luisa Becker", "text": ""}
{"id": "4143044", "revid": "91078", "url": "https://it.wikipedia.org/wiki?curid=4143044", "title": "CIMAC", "text": ""}
{"id": "4143056", "revid": "709565", "url": "https://it.wikipedia.org/wiki?curid=4143056", "title": "Palazzo Redini", "text": "Palazzo Redini si trova in via Provinciale Vicarese 131 a Vicopisano, in provincia di Pisa.\nStoria e descrizione.\nEdificio padronale in stile Liberty, risale ai primi del Novecento, mantenendo pavimenti, infissi e decori originali, tra i quali spiccano gli affreschi di Galileo Chini.\nL'interno \u00e8 organizzato in maniera simmetrica attorno al vano scala, dotato di doppia rampa, con gradini in marmo di Carrara e ringhiera in ghisa. I pavimenti sono in mattonelle policrome o bicrome, riproducenti soprattutto motivi geometrici. I soffitti \"a cielo di carrozza\", con volta a botte ribassata o piani e presentano motivi decorativi eclettici, legati al periodo Liberty e agli stili anteriori.\nDi particolare pregio il soffitto del vano scala in cui il Chini realizz\u00f2 putti danzanti tra specchiature scure, sorreggenti una ghirlanda continua di fiori, frutta e nastri svolazzanti. Si tratta derivato dal cartone del 1907, presentato alla Biennale di Venezia di quell'anno, e utilizzato per gli affreschi delle Terme Tamerici di Montecatini."}
{"id": "4143057", "revid": "599013", "url": "https://it.wikipedia.org/wiki?curid=4143057", "title": "H\u00e9ctor Benitez Ort\u00edz", "text": ""}
{"id": "4143060", "revid": "125034804", "url": "https://it.wikipedia.org/wiki?curid=4143060", "title": "Quadriportico dei Teatri", "text": "Il Quadriportico dei Teatri, chiamato anche Caserma dei Gladiatori, \u00e8 una struttura di epoca romana, sepolta dall'eruzione del Vesuvio del 79 e ritrovata a seguito degli scavi archeologici dell'antica Pompei: utilizzata inizialmente come \"foyer\", fu in seguito trasformata in caserma per l'arte gladiatoria.\nStoria e descrizione.\nIl Quadriportico dei Teatri fu costruito nei primi anni del I secolo a.C., forse 80 a.C., come zona di svago o riparo dalla pioggia per gli spettatori dei vicini teatri Grande e Piccolo, o, teoria meno accreditata, utilizzato come ginnasio per atleti; a seguito del terremoto di Pompei del 62, fu completamente ristrutturato ed ampliato e mut\u00f2 la sua funzione in scuola per gladiatori: tuttavia, quando ancora i lavori non erano terminati, l'eruzione del Vesuvio del 79, lo ricopr\u00ec sotto una coltre di lapilli e ceneri. Fu riportato alla luce, insieme ai vicini teatri, a seguito degli scavi archeologici voluti dalla dinastia borbonica.\nAlla struttura si accede tramite un ingresso principale posto sul lato nord-est, sullo stesso lato dove si trova il cortile del Teatro Grande ed \u00e8 caratterizzato da tre colonne in ordine ionico; tuttavia erano presenti anche altri ingressi secondari, che permettevano l'accesso al quadriportico anche nei giorni in cui non erano in programma rappresentazioni teatrali: molte di queste aperture furono chiuse a seguito della trasformazione in caserma ed all'ingresso fu messo un posto di guardia ed una chiusura tramite porta. Lungo il lato nord \u00e8 presente una scalinata che conduce al Foro Triangolare e che, prima del 62, era utilizzata come accesso ai teatri dalle personalit\u00e0 di spicco. All'interno, la struttura si presenta con un grosso cortile centrale, delimitato da un portico con settantaquattro colonne in tufo, in ordine dorico, con la parte inferiore scanalata. Le pareti perimetrali sono realizzate in lava vesuviana, in opera incerta: addossate a queste si aprono piccoli vani, al cui interno potevano ospitare massimo due persone, i quali furono costruiti sicuramente dopo il terremoto del 62, in tufo e laterizi: al momento dell'eruzione non erano ancora completati e mancava l'intonacatura. Altro ambiente era la cucina, utilizzata anche come sala da pranzo; due scale conducevano rispettivamente ad un ballatoio ed a stanze di dimensioni maggiori rispetto a quelle del piano inferiore, probabilmente riservate agli istruttori, i cosiddetti \"lanista\". Durante l'esplorazione furono ritrovati elmi e spade decorate con scene della mitologia greca, abiti da parata decorati in oro e diciotto scheletri, tra cui quelli di una donna ricca di gioielli e di uno schiavo legato a dei ceppi."}
{"id": "4143067", "revid": "486946", "url": "https://it.wikipedia.org/wiki?curid=4143067", "title": "Weird science", "text": ""}
{"id": "4143068", "revid": "1573940", "url": "https://it.wikipedia.org/wiki?curid=4143068", "title": "Jam!", "text": "Jam! \u00e8 un sito web che offre notizie relative all'intrattenimento, inclusi interviste e recensioni di film, serie televisive, album musicali, libri. Fa parte del portale online CANOE, operato da Quebecor attraverso la sua divisione Sun Media.\nFu fondato dopo il programma televisivo \"Inside Jam!\". \"Jam!\" \u00e8 attualmente l'unico mezzo dei media che pubblica una raccolta completa delle classifiche discografiche ufficiali canadesi compilate da Nielsen SoundScan e Nielsen Broadcast Data Systems."}
{"id": "4143073", "revid": "2220601", "url": "https://it.wikipedia.org/wiki?curid=4143073", "title": "La Monte Young", "text": "Young viene generalmente ricordato per essere stato il primo compositore minimalista.\nBiografia.\nInizi\u00f2 a suonare il sassofono all'et\u00e0 di sette anni. Dopo essersi interessato al jazz (si appassion\u00f2 alla musica di Eric Dolphy, John Coltrane e altri) studi\u00f2 all'Universit\u00e0 della California, a Los Angeles, con Leonard Stein interessandosi alla musica di Anton Webern ed all'etnomusicologia. Studi\u00f2 privatamente sassofono e clarinetto con William Green nonch\u00e9 contrappunto e composizione con Leonard Stein. Uno dei suoi insegnanti, Seymour Shifrin, organizz\u00f2 la sua prima esibizione nel 1958 nella quale esegu\u00ec il brano \"Trio for Strings\". Nel 1959 si trasfer\u00ec a Darmstadt dove divenne allievo di Karlheinz Stockhausen e si ispir\u00f2 alla musica di Cage. L'anno seguente si trasfer\u00ec a New York per studiare musica elettronica alla New York School for Social Research con Richard Maxfield, dove entr\u00f2 in contatto con il movimento Fluxus di George Maciunas, un progetto multimediale che, oltre a proporre una musica estremamente sperimentale ai confini del solipsismo, esplorava nuovi modi di fare spettacolo attraverso improvvisazioni strumentali, partiture grafiche e verbali, recitazione e proiezioni di diapositive. Nel 1961 tenne un corso di conferenze sulla guerriglia, accompagnate da musica elettronica, alla New School for Social Research di New York, e cur\u00f2 la pubblicazione del bimestrale S.M.S. di New York Le sue prime opere apparvero in un numero speciale della rivista \"Beatitude\" intitolato \"An Anthology\" (1963), che raccoglieva partiture, saggi, poesie, arte concettuale e progetti coreografici di vari artisti: Earle Brown, Dick Higgins, Christian Wolff, Richard Maxfield e dello stesso Young. Nel 1963 spos\u00f2 la pittrice Marian Zazeela con la quale organizz\u00f2 spettacoli multimediali (Sound/Light Environments) destinati a maturare nella fondazione, avvenuta negli anni sessanta, del gruppo musicale e progetto \"Theatre of Ethernal Music\". Nel 1969, pubblic\u00f2 i suoi \"Selected Writings\". Dopo essersi interessato alla musica vocale dell'India del nord, studi\u00f2, durante gli anni settanta le tecniche vocali tradizionali dell'India assieme al maestro Pandit Pran Nath.\nNel 1971 venne nominato direttore del \"Kirana Center for Indian Classical Music\" Ispirandosi alla musica blues, Young fond\u00f2 negli anni novanta la Forever Blues Band con la quale pubblic\u00f2 un solo album: \"Just Stompin\"' (1993).\nIl Theatre of Eternal Music.\nIl concentrare l'attenzione su singoli eventi, il ridurre il discorso musicale ad un'essenza concettuale (ovvero ad un evento singolo che si protrae per un tempo indefinito), il basare le proprie composizioni sul concetto di \"suono\", e il conseguente distacco dalle teorie di Cage, furono ispirazioni musicali analizzate da Young lungo la propria carriera e che vennero successivamente riprese, in modo eclettico, dal Theatre of Eternal Music. Questo gruppo e progetto, ispirato soprattutto ai lunghi \"suoni di bordone della musica indiana e dall'organum parallelo medioevale\", si poneva come obbiettivo principale quello di comporre una musica eterna i cui suoni riverberanti vanno ascoltati in apposite \"dream houses\" (case del sogno) progettate dallo stesso Young. Egli descrisse le sue \"case del sogno\" in questo modo:\nI membri del Theatre of Eternal Music, che cambi\u00f2 formazione in numerose occasioni, includevano oltre allo stesso Young: Marian Zazeela (voce e gong), il trombettista Jon Hassell, il trombonista Garrett List e, dalla met\u00e0 degli anni sessanta anche Angus MacLise alle percussioni, Tony Conrad alla bowed guitar e alla mandola, John Cale al violoncello modificato, Walter de Maria e Henry Flynt.\n\"The Tortoise, his Dreams and Journeys\".\nA partire dal 1964, le sue opere seguirono gli stessi criteri del brano, \"The Tortoise, his Dreams and Journeys\" (la tartaruga i sogni e i suoi viaggi), una delle composizioni pi\u00f9 note e importanti del suo repertorio. Questo brano, che presenta suoni di base spesso identici, ed a tratti improvvisati,\n veniva suonato tramite molteplici oscillatori elettronici che producevano un accordo tenuto lungo tutta la durata del brano. Questa traccia segn\u00f2 la nascita del minimalismo.\n\"The Well Tuned Piano\".\n\"The Well Tuned Piano\" (1964), un nome ispirato al \"Clavicembalo ben temperato\" di Bach, \u00e8 una delle tracce pi\u00f9 note del compositore. Quest'opera per pianoforte con accordatura modificata, la cui esecuzione va svolta in varie parti nell'arco di alcuni giorni consiste in improvvisazioni entro un insieme di armonie non equalizzate. Questa traccia \u00e8 considerata uno dei capolavori del compositore.\nAltre composizioni significative.\nUna delle composizioni pi\u00f9 significative di Young \u00e8 la serie dei brani intitolati \"Compositions 1960 (1-15)\", che segnarono uno svolta pi\u00f9 marcata verso lo stile di John Cage rispetto al passato e verso l'idea del suono come \"esperienza percettiva interiore\". Questa serie presenta movimenti che sono semplici indicazioni verbali di comportamento per l'esecutore senza accompagnamento musicale, mentre altri sono ridotti a poche note tenute (come nel caso della \"Composition 1960 n.7\"). Fra le altre composizioni importanti vi sono \"Arabic Numeral (any integer)\" to H.F. (nota anche con il nome \"X for Henry Flint\") (1960), la prima nella sua carriera ad utilizzare la ripetizione come principio strutturale, e \"Death Chant\" (1961), basata sulla ripetizione all'infinito di una melodia cantata da un coro maschile all'unisono ed accompagnata da suoni di carillon e campane.\nInfluenza musicale di La Monte Young.\nL'influenza di La Monte Young nella musica contemporanea fu di portata molto rilevante. Grazie all'esempio di John Cage, egli divenne il pioniere del minimalismo, un genere musicale destinato a sviluppare, negli anni a venire, anche la drone music. L'estensione della durata delle sue tracce e delle sue note fu la componente pi\u00f9 importante per gli sviluppi della new age e di alcuni stili legati al rock. La riduzione del discorso alla sua pura essenza concettuale e ad evento singolo che si protrae per un tempo indefinito, influ\u00ec inoltre nelle composizioni \"Aus den sieben Tagen\" e in alcuni movimenti di \"Stimmung\" entrambe di Karlheinz Stockhausen."}
{"id": "4143086", "revid": "635893", "url": "https://it.wikipedia.org/wiki?curid=4143086", "title": "Canoa/kayak ai Giochi della XXX Olimpiade - Slalom K1 femminile", "text": "La gara di slalom K1 per Londra 2012 si svolge al Lee Valley White Water Centre dal 30 luglio al 2 agosto 2012.\nFormato.\nLa gara inizia con delle batterie/qualificazioni. Ogni atleta effettua la discesa due volte e il migliore dei due tempi ottenuti determina la classifica e i 15 qualificati per le semifinali. Nella semifinale ogni canoista deve eseguire il percorso una volta. I primi 10 migliori punteggi danno diritto all'accesso alla finale. La finale \u00e8 composta da una sola discesa per partecipante. L'atleta con il miglior punteggio \u00e8 la vincitrice."}
{"id": "4143091", "revid": "767487", "url": "https://it.wikipedia.org/wiki?curid=4143091", "title": "James William Barrett", "text": "Biografia.\nSuo figlio, Jim Barrett Jr., \u00e8 stato anch'esso un calciatore professionista, e gioc\u00f2 anche lui per diversi anni nel West Ham.\nCaratteristiche tecniche.\nEra un centravanti."}
{"id": "4143092", "revid": "599013", "url": "https://it.wikipedia.org/wiki?curid=4143092", "title": "Jim Barrett", "text": ""}
{"id": "4143098", "revid": "51510396", "url": "https://it.wikipedia.org/wiki?curid=4143098", "title": "Jami'", "text": ""}
{"id": "4143099", "revid": "267975", "url": "https://it.wikipedia.org/wiki?curid=4143099", "title": "Sede titolare di Cartagine", "text": ""}
{"id": "4143108", "revid": "51510540", "url": "https://it.wikipedia.org/wiki?curid=4143108", "title": "Constanze Becker", "text": ""}
{"id": "4143111", "revid": "124123", "url": "https://it.wikipedia.org/wiki?curid=4143111", "title": "Alin Moldoveanu", "text": "Carriera.\nMoldoveanu ha vinto la medaglia d'oro nella carabina 10 metri alla XXX Olimpiade di Londra 2012 con un punteggio totale di 702.1. Nel turno di qualificazione, facendo 599 punti, ha eguagliato il record Olimpico compiuto dal cinese Zhu Qinan ad Atene nel 2004."}
{"id": "4143112", "revid": "599013", "url": "https://it.wikipedia.org/wiki?curid=4143112", "title": "James Guy Barrett", "text": "Biografia.\nSuo padre, Jim Barrett Sr., \u00e8 stato anch'esso un calciatore professionista, nel West Ham e nella Nazionale inglese."}
{"id": "4143118", "revid": "775372", "url": "https://it.wikipedia.org/wiki?curid=4143118", "title": "Bunny Breckinridge", "text": "Biografia.\nLa sua unica apparizione cinematografica fu nel film \"Plan 9 from Outer Space\" (1959), diretto da Edward D. Wood Jr., in cui interpret\u00f2 il Re della Galassia. Nel film \"Ed Wood\", diretto da Tim Burton nel 1994, venne impersonato dall'attore Bill Murray. \u00c8 morto nel 1996."}
{"id": "4143121", "revid": "913245", "url": "https://it.wikipedia.org/wiki?curid=4143121", "title": "Suwaibou Sanneh", "text": "Detiene il record gambiano nei 100 metri piani, pari a 10\"22, ottenuto il 19 maggio 2012. Questa prestazione gli ha valso la qualificazione ai Giochi olimpici di Londra 2012 (sua seconda partecipazione olimpica dopo quella di Pechino 2008, conclusasi nella fase di qualificazione).\nIl 27 luglio 2012 \u00e8 stato portabandiera per il Gambia alla cerimonia di apertura dei Giochi della XXX Olimpiade a Londra."}
{"id": "4143124", "revid": "767487", "url": "https://it.wikipedia.org/wiki?curid=4143124", "title": "Bivacco Combi e Lanza", "text": "Il bivacco Combi e Lanza \u00e8 un rifugio alpino italiano non custodito, sito nelle Alpi lepontine in Piemonte, non lontano dal confine con la Svizzera, a 2.420\u00a0m s.l.m. Costruito nel 1974 dal Club Alpino Italiano (C.A.I.) di Omegna \u00e8 dedicato ai giovani alpinisti Luigi Combi, detto Sip, e Piero Lanza, entrambi deceduti a seguito di un incidente sul canalone Marinelli il 19 luglio 1970.\nLa posizione.\nIl bivacco, dotato di due locali sempre aperti, \u00e8 in posizione strategica per le ascensioni delle cime vicine o per raggiungere Binn nel Canton Vallese attraverso il passo di Cornera.\nAccessi.\nDall'alpe Devero si raggiungono i piani di Buscagna e quindi si segue prima un ripido sentiero, poi un canalino a volte bagnato con passaggi di I ed un paio di II.\nDal bivacco si pu\u00f2 raggiungere Binn in Svizzera."}
{"id": "4143129", "revid": "1565034", "url": "https://it.wikipedia.org/wiki?curid=4143129", "title": "Conferenza episcopale regionale del Nordafrica", "text": "La Conferenza episcopale regionale del Nordafrica (Conf\u00e9rence \u00c9piscopale R\u00e9gionale du Nord de l'Afrique, C.E.R.N.A.) \u00e8 un organismo della Chiesa cattolica che raggruppa i vescovi di Marocco, Algeria, Tunisia, Libia e Sahara Occidentale.\nLa CERNA \u00e8 membro del Simposio delle conferenze episcopali di Africa e Madagascar (SECAM).\nMembri della CERNA.\nFanno parte della CERNA, gli ordinari in carica, emeriti, coadiutori e ausiliari delle seguenti circoscrizioni ecclesiastiche:\nPresidenti.\nElenco dei presidenti della Conferenza Episcopale:"}
{"id": "4143145", "revid": "1305772", "url": "https://it.wikipedia.org/wiki?curid=4143145", "title": "Armamenti chimici della Siria", "text": "La Siria ha sviluppato un programma clandestino di armamenti chimici sin dagli anni '80, come risposta alle tensioni regionali derivanti dal conflitto con Israele, con la Turchia e dall'instabilit\u00e0 del Libano. Va rilevato, per\u00f2, che un altro dei motivi che hanno determinato lo sviluppo di armamenti chimici da parte di Damasco \u00e8 la protesta scoppiata nel 1982 contro il regime Baathista al potere. Amnesty International, infatti, nel 1983 denunci\u00f2 l'uso di gas cianuro nella repressione delle manifestazioni nella citt\u00e0 di Hama nel 1982. La Siria non ha mai ratificato la Convenzione sulle armi chimiche del 1993.\nStoria.\nSecondo \"report\" di \"intelligence\", il programma chimico siriano prende avvio addirittura nel 1971 con la creazione del \"Center D'Etudes et de Recherches Scientifiques\" (CERS), primo centro chimico situato a Damasco. L'arsenale vero e proprio, per\u00f2, viene sviluppato negli anni '80 grazie al sostegno sovietico e iraniano. A conferma di ci\u00f2, agli inizi degli anni '90, le autorit\u00e0 russe arrestarono il Tenente Generale in pensione Anatoly Kuntsevich, con l'accusa di aver esportato verso Damasco 900 chilogrammi di precursori chimici. Kuntsevich, pi\u00f9 tardi, ammise la sua colpevolezza nella vicenda. Dal 1997, quindi, l'intelligence occidentale ritiene che la Siria abbia impianti chimici nelle citt\u00e0 di Damasco, Aleppo e Homs, tutti sotto il controllo del CERS. In questi impianti, Damasco conserverebbe arsenali di agenti chimici composti da sarin (gas nervino), gas mostarda (si veda a proposito l'iprite) e il VX (altro agente nervino). Per quanto concerne i missili, invece, la Siria sarebbe in possesso di vettori classe Scud e SS-21 capaci di trasportare armamenti chimici.\nIl ruolo dell'Iran.\nUn ruolo importante nello sviluppo dell'arsenale chimico della Siria lo avrebbe giocato l'Iran. Un cable del 2006 proveniente dal Dipartimento di Stato americano, diffuso da Wikileaks, cita un incontro tra una organizzazione australiana impegnata nella lotta alla proliferazione di armi di distruzione di massa e agenti del governo tedesco. Nell'incontro, sarebbero state mostrate le prove del coinvolgimento di Teheran nella vicenda, in particolar modo della \"Defense Industries Organization\" - D.I.O. iraniana. In particolare, l'Iran avrebbe fornito ad Assad le tecniche e gli equipaggiamenti per produrre annualmente tonnellate di VX, sarin e gas mostarda. Tra il 2005 e il 2006, quindi, diversi esponenti della D.I.O. si sarebbero recati in Siria per formare i tecnici locali.\nLe ammissioni del regime.\nDopo lo scoppio delle dimostrazioni di piazza in Siria, Bashar al-Assad si trova sempre di pi\u00f9 in difficolt\u00e0. Per questo, per la prima volta e in seguito a pressioni internazionali, membri del regime hanno apertamente parlato di uso delle armi chimiche dinnanzi ad un attacco proveniente dall'esterno."}
{"id": "4143147", "revid": "1669436", "url": "https://it.wikipedia.org/wiki?curid=4143147", "title": "Averoldi", "text": "Quella degli Averoldi \u00e8 una delle pi\u00f9 antiche e nobili famiglie di Brescia, presente in citt\u00e0 sin dal XIV secolo. Chiamata anche dei \"Patengoli\", nome derivato da Padenghe, dove la famiglia deteneva diverse propriet\u00e0. Alcuni dei suoi componenti raggiunsero importanti incarichi nella carriera ecclesiastica e politica. Furono appassionati collezionisti di opere d'arte.\nTra i vari luoghi di sepoltura della famiglia si ricorda la cappella Averoldi nella chiesa di Santa Maria del Carmine a Brescia, ospitante vari affreschi di Vincenzo Foppa, commissionati dalla stessa famiglia."}
{"id": "4143149", "revid": "1873126", "url": "https://it.wikipedia.org/wiki?curid=4143149", "title": "Villanova (Bagnacavallo)", "text": "Villanova di Bagnacavallo (\"Vilan\u00f2va\" in romagnolo) \u00e8 un paese di circa 4000 abitanti, frazione del comune di Bagnacavallo, dal quale dista 9 km.\nL'abitato si sviluppa lungo la strada provinciale che costeggia il fiume Lamone.\nStoria.\nOrigini di Villanova.\nSorge a 15\u00a0km di distanza da Ravenna, addossato sull'argine sinistro del fiume Lamone e disposto, quasi interamente, lungo la strada che da Mezzano porta a Bagnacavallo.\nLe prime notizie sulle sue origini risalgono al 1300, quando il paese (a quell'epoca formato solo da una decina di case che si ergevano sulla palude circostante) si era formato con la presenza di molti ricercati (sia per motivi politici che giudiziari) stabilitisi in questa zona franca, al confine fra lo Stato Pontificio e la Repubblica di Venezia.\nQui il Lamone riversava le sue acque nella valle, alimentando una fitta vegetazione di erbe palustri dalle quali gli abitanti di Villanova hanno saputo trarre una impensata industria; prima per fare le misere capanne, poi indirizzandosi verso altri manufatti.\nNell'anno 1371, Villanova contava gi\u00e0 32 case, per lo pi\u00f9 costruite in modo rustico e coperte di canne.\nNonostante le successive bonifiche delle paludi, l'attivit\u00e0 di lavorazione delle erbe palustri (stuoie, sporte, impagliature per sedie, pantofole, cappelli, ecc.) ha accompagnato la storia di Villanova fino al secondo dopoguerra.\nOggi, questa attivit\u00e0 \u00e8 praticamente scomparsa. Per la sua salvaguardia, se ne occupa il Centro Etnografico della Civilt\u00e0 Palustre, che si adopera con sforzo per il recupero di manufatti e tecniche di lavorazione. Inoltre organizza, una volta all'anno, la famosa Sagra delle Erbe Palustri.\nSeconda guerra mondiale.\nDal 1935 (Guerra d'Etiopia) al 1943 (26 luglio, caduta del governo Mussolini) Villanova \u00e8 stata vittima di vari scontri, che portarono a svariati morti. Le vite umane che Villanova pag\u00f2 alla Seconda Guerra Mondiale, che del Fascismo ne fu l'epilogo, furono 92, tra cui 3 impiccati.\nIl vuoto di potere aperto dall'armistizio dell'8 settembre 1943 venne immediatamente riempito anche in Romagna dall'esercito tedesco. I tedeschi, mai amati nel precedente ruolo di alleati, vennero ora unanimemente sentiti come un esercito straniero di invasori: nel centro e nelle frazioni si assisteva a uno spettacolo notturno e spesso diurno di strade deserte, di rifugi ovunque invisibili ma presenti nelle chiese, nei palazzi e nei campi, di un silenzio sinistramente incombente, quest'ultimo rotto dai bombardamenti aerei degli alleati e dai secchi comandi dei tedeschi.\n\u00c8 in questo drammatico quadro che anche a Bagnacavallo e nelle frazioni cominci\u00f2 ad organizzare la Resistenza con la costituzione della sede cittadina del Comitato di Liberazione Nazionale (C.L.N.).\nNel frattempo, con l'avanzata dell'esercito liberatore, si moltiplicavano i bombardamenti aerei che provocavano lutti e danni non solo al sempre pi\u00f9 esiguo e nervoso esercito tedesco, ma anche agli inermi abitanti della zona. Alle molte vittime delle incursioni aeree, andavano aggiunte le vittime della violenza nazifascista, che spesso operava rastrellamenti e deportazioni e che talora sfogava la propria rabbia impotente contro le formazioni partigiane attraverso esecuzioni sommarie di accreditati antifascisti.\nI cippi che ancora oggi si possono vedere per le strade di Villanova sono la muta testimonianza di questi tragici eventi che colpirono profondamente la popolazione:\nQuasi contemporaneamente alla liberazione di Ravenna (4 dicembre 1944), le truppe inglesi si attestarono sulla sponda destra del fiume Lamone, di fronte al territorio di Bagnacavallo, gi\u00e0 da giorni sotto il tiro delle artiglierie alleate.\nNella notte fra il 10 e l'11 dicembre 1944 (la famosa battaglia senza fine), un piccolo contingente di 100-130 soldati canadesi riusc\u00ec ad attraversare il Lamone e a formare una nuova testa di ponte senza incontrare eccessiva resistenza tedesca. Dal momento che per la mancanza di un ponte non potevano arrivare rifornimenti e ricambi, la spinta iniziale degli alleati si affievol\u00ec. Inizi\u00f2 cos\u00ec la controffensiva dei tedeschi e lo scontro avvenne nei pressi del macello. Sembrava quasi che i tedeschi dovessero avere la meglio (con conseguenze drammatiche per Villanova), ma verso mezzogiorno comparvero gli aerei alleati che diedero il tempo ai soldati canadesi di riorganizzarsi. Le forze e i carri armati tedeschi approfittarono della notte successiva per sganciarsi e ritirarsi.\nTutti i villanovesi uscivano dall'incubo dell'occupazione. Villanova era finalmente libera.\nLuoghi d'interesse.\nMuseo delle Erbe Palustri, oramai celebre nelle zone limitrofe, permette di conoscere e approfondire le tecniche della lavorazione delle \"Erbe Palustri\" e del legno."}
{"id": "4143155", "revid": "640277", "url": "https://it.wikipedia.org/wiki?curid=4143155", "title": "Asif Siddiqi", "text": "Biografia.\nAsif Siddiqi \u00e8 figlio di Hafiz G.A. Siddiqi e di Najma Siddiqi; il padre \u00e8 stato vicecancelliere della North South University (prima universit\u00e0 privata del Bangladesh) e la madre \u00e8 stata docente universitaria di filosofia alla Jahangirnagar University a Dacca.\nAsif ha studiato alla Texas A&amp;M University, dove ha conseguito il bachelor of science in ingegneria elettrica nel 1989 e il master of science in economia nel 1992. Nel 1998 ha conseguito il Master in Business Administration presso l'University of Massachusetts Amherst e nel 2004 ha conseguito il Ph.D. in storia alla Carnegie-Mellon University. Nel 2005 \u00e8 diventato professore assistente alla Fordham University e nel 2010 \u00e8 diventato professore associato di storia nella stessa universit\u00e0.\nAsif Siddiqi si \u00e8 specializzato in storia della scienza e tecnologia e storia moderna della Russia. Incrociando i suoi interessi, si \u00e8 occupato di storia della scienza e tecnologia della Russia e dell'Unione Sovietica, occupandosi in particolare del programma spaziale sovietico. Dopo la caduta dell'Unione Sovietica, Siddiqi \u00e8 stato uno dei primi studiosi a condurre ricerche approfondite sui documenti originali, declassificati e resi accessibili, riguardanti le origini del programma spaziale sovietico.\nSiddiqi \u00e8 considerato uno dei maggiori esperti del programma spaziale sovietico e russo. Ha pubblicato vari libri e parecchi articoli sulla storia dell'esplorazione spaziale. Il suo primo libro, \"Challenge to Apollo\", \u00e8 stato definito dal Wall Street Journal \"uno dei primi cinque migliori libri sull'esplorazione spaziale\". \u00c8 anche direttore editoriale della serie di volumi \"Rocket and People\", pubblicata dalla History Division della NASA. Attivo anche nel campo della divulgazione, ha redatto 10 voci sull' Enciclopedia Britannica riguardanti il campo aerospaziale, ha tenuto numerose conferenze in USA, Russia ed Europa ed ha partecipato a diversi programmi televisivi sull'esplorazione dello spazio trasmessi dalla BBC e da reti televisive statunitensi (History Channel e WGBH-TV).\nSiddiqi \u00e8 membro dell'American Historical Association, della Society for the History of Technology e della British Interplanetary Society.\nPubblicazioni.\nArticoli.\nSiddiqi ha pubblicato pi\u00f9 di 50 articoli, sia scientifici che divulgativi. I suoi articoli sono stati pubblicati su riviste statunitensi (\"Osiris\", \"Technology and Culture\", \"History and Technology\", \"Air &amp; Space\"), britanniche (\"Europe-Asia Studies\", \"Acta Astronautica\", \"Journal of the British Interplanetary Society\", \"Spaceflight\") e russe (\"Novosti Kosmonavtiki\", \"Voprosy istorii estestvoznaniia i tekhniki\"). Pubblica regolarmente articoli sul Moscow Times, giornale moscovita in lingua inglese."}
{"id": "4143160", "revid": "344646", "url": "https://it.wikipedia.org/wiki?curid=4143160", "title": "Vicecancelliere", "text": ""}
{"id": "4143167", "revid": "149485", "url": "https://it.wikipedia.org/wiki?curid=4143167", "title": "Maria Clara Giai Pron", "text": "Biografia.\n\u00c8 sorella della canoista Maria Cristina Giai Pron.\nCarriera.\nSorella minore della canoista Cristina Giai Pron, gareggia con i colori del CUS Torino dove \u00e8 allenata da Luca Revello. Ha fatto il suo esordio internazionale nel 2010 arrivando 26\u00aa ai campionati europei canoa slalom e 28\u00aa ai campionati mondiali. Nel 2012 ha fatto il suo esordio alle olimpiadi, qualificandosi 12\u00aa nella prova dello slalom K1."}
{"id": "4143169", "revid": "227767", "url": "https://it.wikipedia.org/wiki?curid=4143169", "title": "James Fownes Somerville", "text": ""}
{"id": "4143171", "revid": "767487", "url": "https://it.wikipedia.org/wiki?curid=4143171", "title": "JL Roop", "text": "Biografia.\nEra uno scultore e la maggior parte della sua vita e del suo lavoro l'ha svolto in Indiana, Kentucky e California.\nOpere.\nRoop fu un pioniere dell'animazione in stop motion lavor\u00f2 infatti alla versione del 1925 di \"Il mondo perduto\" al fianco di Willis O'Brien.\n\u00c8 il \"padre\" dei primissimi Tom and Jerry, ma il suo lavoro era soprattutto quello di scultore e lavor\u00f2 per molti musei per la realizzazione di diorami, soprattutto per il Museo di Storia Naturale di Los Angeles dove ha creato la maggior parte dei primi diorami in miniatura sulla storia della California, la maggior parte di essi sono ancora in mostra."}
{"id": "4143173", "revid": "767487", "url": "https://it.wikipedia.org/wiki?curid=4143173", "title": "The Worst of Jefferson Airplane", "text": "The Worst of Jefferson Airplane \u00e8 una raccolta dei Jefferson Airplane, pubblicata nel novembre del 1970. Le canzoni in esso presenti provengono dagli album \"Jefferson Airplane Takes Off\" (1966), \"Surrealistic Pillow\" (1967), \"After Bathing at Baxter's\" (1967), \"Crown of Creation\" (1968), dal live \"Bless Its Pointed Little Head\" (1969) e da \"Volunteers\" (1969).\nTracce.\nLato A \nLato B\nTracce aggiuntive nell'edizione del 2006\nFormazione.\nAltri musicisti\nProduzione e ulteriori dettagli"}
{"id": "4143183", "revid": "671029", "url": "https://it.wikipedia.org/wiki?curid=4143183", "title": "Serie A 2012-2013 (pallacanestro maschile)", "text": "La Serie A 2012-2013, chiamata per ragioni di sponsorizzazione Serie A Beko, \u00e8 stata la 91\u00aa edizione del massimo campionato italiano di pallacanestro maschile.\nLe squadre partecipanti sono 16 (una in meno della stagione precedente): oltre alla retrocessa Casale Monferrato, non sono state ammesse la Pallacanestro Treviso e il Teramo Basket; dalla Legadue 2011-2012 sono state promosse la Pallacanestro Reggiana e la New Basket Brindisi.\nIl titolo \u00e8 stato revocato alla Mens Sana Siena dopo la sentenza del Tribunale Federale della FIP.\nCon tre giornate di anticipo, la Angelico Biella retrocede in Legadue Gold, vista la contemporanea vittoria di Pesaro contro Cremona. La stagione regolare si \u00e8 conclusa con la Pallacanestro Varese al primo posto.\nRegolamento.\nFormula.\nLe 16 squadre partecipanti disputano un girone unico all'italiana, con partite d'andata e ritorno. Al termine della stagione regolare, le prime otto classificate sono ammesse ai play-off scudetto. \u00c8 prevista una sola retrocessione in Legadue, in vista della riforma dei campionati del 2013-2014.\nComposizione delle squadre.\nDevono essere presentati a referto almeno 10 giocatori, con la possibilit\u00e0 di iscriverne anche 11 oppure 12. In tutti e tre i casi, devono comunque essere presenti almeno 5 giocatori di \"formazione italiana\". Secondo la definizione della FIP, sono considerati tali tutti gli atleti (senza alcuna distinzione di cittadinanza) con almeno 4 stagioni di partecipazione ai campionati giovanili italiani. Sono inoltre tali tutti i cestisti che hanno militato nell' agli Europei, ai Mondiali e ai Giochi olimpici.\n\u00c8 prevista una alternativa nella scelta tra lo schierare: 3 giocatori \"extra FIBA Europe\", 4 FIBA Europe e 5 di formazione italiana di cui un \"passaportato\", oppure 5 stranieri senza vincoli e 5 italiani (e massimo un \"passaportato\").\nPlay-off.\nQuarti di finale.\nLa serie \u00e8 al meglio delle 7 partite. L'ordine delle partite \u00e8: gara-1, gara-2 ed eventuali gara-5 e gara-7 in casa della meglio classificata; gara-3, gara-4 ed eventuale gara-6 in casa della peggior classificata.\nSemifinali.\nLa serie \u00e8 al meglio delle 7 partite. L'ordine delle partite \u00e8: gara-1, gara-2 ed eventuali gara-5 e gara-7 in casa della meglio classificata; gara-3, gara-4 ed eventuale gara-6 in casa della peggio classificata."}
{"id": "4143189", "revid": "51512150", "url": "https://it.wikipedia.org/wiki?curid=4143189", "title": "Pia Lionetti", "text": ""}
{"id": "4143190", "revid": "767487", "url": "https://it.wikipedia.org/wiki?curid=4143190", "title": "Giovanni Jatta (1832)", "text": " Assieme a sua madre Giulia Viesti fond\u00f2 il Museo archeologico nazionale Jatta e ne catalog\u00f2 i reperti. Inoltre svolse un ruolo di primo piano nella storia di Ruvo di Puglia durante gli anni dell'unificazione italiana.\nBiografia.\nNato a Ruvo di Puglia nell'estate del 1832 da Giulio e Giulia Viesti, crebbe nella stessa citt\u00e0 e rimase molto legato al suo zio paterno, il magistrato e archeologo Giovanni Jatta, poich\u00e9 rest\u00f2 orfano del padre a soli quattro anni. Comp\u00ec gli studi presso le strutture degli Scolopi a Ruvo e Foggia. Alla morte dello zio nel 1844 fu affidato alle cure di Don Domenico Ottaviani, il quale indirizz\u00f2 il ragazzo verso lo studio di lettere italiane e classiche. A diciotto anni, morta anche la madre, spos\u00f2 Angela Cappelluti, originaria di Molfetta, da cui ebbe quattordici figli: Giulio, Antonio, Francesco, Angela, Giuseppe, Mauro, Pasquale, Mauro, Biagio, Michele, Filippo, Lucia, Maria e Giulia.\nTrasferitosi nella residenza extraurbana di Parco del Conte si dedic\u00f2 allo studio ed alla caccia, sua unica distrazione, ed in questi anni scrisse sonetti, liriche, un poema satirico in dodici canti, \"La Scotica\", ed un secondo poema di tipo eroico-comico intitolato \"Gli orti pensili\". Impar\u00f2 il francese, lo spagnolo e il tedesco da autodidatta. Tra il 1850 e il 1860 fu determinato nel prendere in mano la vasta collezione di reperti archeologici del III e IV secolo a.C., ricevuta in eredit\u00e0 dai genitori e dallo zio. Riprese dunque e approfond\u00ec lo studio dei classici e dopo aver disposto l'ampia collezione in cinque stanze del nuovo palazzo di famiglia, pubblic\u00f2 nel 1869 il \"Catalogo del Museo Jatta\", frutto di quasi dieci anni di lavoro e tuttora insostituito. Per il lavoro svolto fu nominato dal governo dell'epoca Ispettore per la conservazione dei monumenti della Provincia di Bari, inoltre nel 1877 pubblic\u00f2 le illustrazioni della raccolta Caputi e della collezione del Museo archeologico provinciale Sigismondo Castromediano di Lecce e fond\u00f2 la rivista \"Rassegna Pugliese\". Il suo lavoro fu molto apprezzato anche dagli studiosi europei tra cui il Gregorovius.\nTuttavia nello stesso ventennio si occup\u00f2 anche di politica, infatti nel 1852 grazie alla sua deposizione nel processo contro alcuni cittadini ruvesi, accusati di cospirazione e partecipazione ai moti del 1848, riusc\u00ec a scagionarne una parte. Inoltre nel 1860 fu a capo del triumvirato ruvestino della \"Nuova Italia\" con Francesco Rubini e Vincenzo Chieco e in seguito maggiore della Guardia Nazionale. Nell'Italia post-unitaria ricopr\u00ec i ruoli di sindaco, consigliere comunale e provinciale. Inoltre negli anni 1854, 1856 e 1867 soccorse gli infermi affetti da colera.\nNel 1870 torn\u00f2 alla vita privata, dedicandosi allo studio delle sacre scritture e pubblicando due anni dopo la raccolta di quindici liriche \"La corona di Maria\". Successivamente tradusse l\"'Ecclesiaste\" e il libro dei Salmi. Mor\u00ec a Ruvo durante la vigilia di Natale del 1895."}
{"id": "4143193", "revid": "113426094", "url": "https://it.wikipedia.org/wiki?curid=4143193", "title": "Edizioni di Ninja Warrior", "text": "La seguente \u00e8 una lista che comprende i vari partecipanti che hanno tentanto di conquistare la metal tower di Ninja Warrior nelle varie edizioni. Per ogni edizione \u00e8 presente una tabella in cui vengono indicati i nomi dei concorrenti e gli ostacoli che hanno fermato la loro corsa, oltre allo stage raggiunto e al numero identificativo. Per quanto riguarda il 1\u00b0 stage, poich\u00e9 sono molti i concorrenti che non riescono a finire il percorso, vengono citati solamente i nomi degli All-Stars (Kazuhiko Akiyama, Makoto Nagano, Toshihiro Takeda, Shingo Yamamoto, Bunpei Shiratori e Katsumi Yamada) che non sono riusciti a concluderlo, mentre un numero indicher\u00e0 quanti partecipanti non sono riusciti a terminare lo stage; nella parte relativa al 2\u00b0, 3\u00b0 e 4\u00b0 stage vengono invece riportati i nomi di tutti coloro che hanno tentato di terminare il percorso.\nI partecipanti di uno stesso stage sono disposti in ordine di ostacoli superati con successo, da colui che ne ha superati di pi\u00f9 a colui che ne ha superati di meno.\nNelle edizioni 10, 20 e 30 i numeri affidati a ciascun concorrente (che normalmente vanno da 1 a 100) vanno rispettivamente da 901 a 1000, da 1901 a 2000 e da 2901 a 3000, questo per indicare i 1000 tentativi (in gara 10), i 2000 (in gara 20) e i 3000 (in gara 30), compiuti fino a quel momento, di completare il 1\u00b0 stage.\nStage.\nI quattro stage sono sempre stati ridisegnati negli ostacoli e nel tempo limite:\nRisultati.\nViene mostrata tra parentesi la data in cui \u00e8 stato trasmesso lo streaming della corsa, che si \u00e8 realizzata qualche mese prima dello streaming\nGara 1 (26 settembre 1997).\nPrima e unica gara tenutasi indoor al Tokyo Bay NK Hall.\n\u2020 Negli ostacoli Rope Climb e G-Rope tra parentesi sono segnati i metri raggiunti dal concorrente allo scadere del tempo.\nGara 2 (27 settembre 1998).\n\u2020 Ebihara spinse un lato della barra (pipe) pi\u00f9 forte dell'altro, facendo cadere la barra dal binario.\nGara 4 (16 ottobre 1999).\n\u2020 Schraeder spinse un lato della barra (pipe) pi\u00f9 forte dell'altro, facendola cadere dal binario.\nGara 6 (9 settembre 2000).\n\u2020 Yamada riusc\u00ec a superare il Pipe Slider, ma dopo il salto finale atter\u00f2 male sul materasso cadendo di lato.\nGara 7 (17 marzo 2001).\n\u2020 Yamamoto si arrampic\u00f2 2 metri e mezzo ma poi scivol\u00f2 e cadendo sul materasso si luss\u00f2 una spalla.\nGara 8 (29 settembre 2001).\n\u2020 Yovchev cadde allo Spider Climb dopo che i muri si abbassarono al limite dei 15 secondi.\n\u2020\u2020 Sakawa atterr\u00f2 sul materasso dopo il Chain Reaction, ma saltando il suo piede tocc\u00f2 l'acqua e come da regolamento venne immediatamente squalificato.\nGara 9 (16 marzo 2002).\n\u2020 Dopo che Iketani super\u00f2 il Conveyor Belt il tempo era ormai scaduto e non potev\u00e0 pi\u00f9 affrontare il Wall Lifting.\nGara 11 (21 marzo 2003).\n\u2020 Nakayama pass\u00f2 il Wall Lift, ma premette il bottone rosso una frazione di secondo dopo che il tempo era scaduto.\nGara 12 (1 ottobre 2003).\n\u2020 Yamada super\u00f2 il 2\u00b0 stage, ma non essendosi tolto i guanti prima dello Spider Walk, come da regolamento, venne squalificato.\nGara 14 (4 gennaio 2005).\n\u2020 Alla fine del Devil's Swing Kobayashi tent\u00f2 di afferrare la barra del Pipe Slider, ma la manc\u00f2 toccandola appena, cos\u00ec che la barra si spost\u00f2 troppo distante da lui. E seppure tent\u00f2 di prenderla dondolandosi, non ce la fece e cadde in acqua.\n\u2020\u2020 Hamm riusc\u00ec a superare il Wall Lift con pochissimo tempo rimanente, ma si dimentic\u00f2 di premere il bottone rosso, e quando se ne fu ricordato il tempo era ormai scaduto.\nGara 15 (20 luglio 2005).\n\u2020 Bunpei Shiratori fu l'ultimo a tentare di superare lo stage per sfinimento da calore.\nGara 16 (30 dicembre 2005).\n\u2020 Come gi\u00e0 successe a Kobayashi nell'edizione 14, alla fine del Devil's Swing Nagano tent\u00f2 di afferrare la barra del Pipe Slider, ma la manc\u00f2 toccandola appena, cos\u00ec che la barra si spost\u00f2 troppo distante da lui. E seppure tent\u00f2 di prenderla dondolandosi, non ce la fece e cadde in acqua.\nGara 18 (21 marzo 2007).\n\u2020 Quando Nagano oltrepass\u00f2 il secondo \"salto\" del Shin-Cliff Hanger, con una mano afferr\u00f2 la sporgenza (corretto), mentre con l'altra la parte alta della struttura (non permesso), e venne quindi squalificato.\n\u2020\u2020 Dopo la 17\u00aa edizione Takeda pens\u00f2 di ritirarsi da Ninja Warriors, ma all'ultimo momento i suoi bambini lo convinsero a non abbandonare, cos\u00ec Takeda partecip\u00f2, senza per\u00f2 poter prendere parte alla pre-gara decisiva per l'assegnazione delle posizioni di partenza. Takeda dovette quindi correre senza numero.\n\u2020\u2020\u2020 In questa edizione i partecipanti non sono stati 100, bens\u00ec 102, in quanto si sono aggiunti Toshihiro Takeda e Hiromichi Sat\u00f4, che hanno corso senza numero identificativo.\nGara 19 (19 settembre 2007).\nRecord Negativo: il 1\u00b0 stage fu superato da 2 soli partecipanti, che poi non riuscirono a completare il 2\u00b0.\nGara 20 (26 marzo 2008).\n\u2020 Meeuwenberg, alla sua prima apparizione ai Ninja Warrior, complet\u00f2 il 2\u00b0 stage con 38,5 secondi rimanenti, stabilendo il record di velocit\u00e0 per tale stage.\nGara 21 (17 settembre 2008).\n\u2020 Il Gliding Ring, ultimo ostacolo del 3\u00b0 stage, non era mai stato tentato prima e venne progettato con un difetto: l'anello avrebbe dovuto scivolare (e infatti \"to glide\" significa proprio scivolare) facilmente verso il basso lungo la barra (similmente al Circle Slider presente in gara 17), ma a causa del troppo attrito Nagano si vide costretto a forzarne la discesa tirando l'anello pochi centimetri alla volta causando un eccessivo spreco di energie che port\u00f2 l'ormai esausto Nagano a mollare la presa. Nella successiva edizione il problema venne risolto, infatti i concorrenti riuscirono facilmente a scivolare lungo la barra.\n\u2020\u2020 In questa edizione i concorrenti furono 101 anzich\u00e9 100, si aggiunse infatti Ikebe Ai, che corse dunque senza numero.\nGara 22 (30 marzo 2009).\n\u2020 Quando Kanno scal\u00f2 il Spider Flip, tocc\u00f2 parte della struttura con il piede e si arrampic\u00f2 lungo il lato della piattaforma. Venne quindi squalificato.\n\u2020\u2020 Non \u00e8 chiaro quanti concorrenti abbiano partecipato in questa edizione, con maggior probabilit\u00e0 101.\nGara 23 (27 settembre 2009).\n\u2020 Dopo aver fallito il 1\u00b0 stage a causa di un malfunzionamento dello Slider Jump, a Nagano fu data una seconda possibilit\u00e0.\n\u2020\u2020 Meeuwenberg complet\u00f2 il 1\u00b0 stage lasciando sul cronometro 29,2 secondi, stabilendo un nuovo record di velocit\u00e0 del 1\u00b0 stage.\n\u2020\u2020\u2020 Nakamura fu squalificato per aver toccato con il piede l'ostacolo.\n\u2020\u2020\u2020\u2020 Probabilmente in questa gara i partecipanti furono 106, ma non \u00e8 certo.\nGara 25 (28 marzo 2010).\n\u2020 Urushihara tocc\u00f2 l'acqua con il piede, venne quindi squalificato.\nGara 26 (2 gennaio 2011).\n\u2020 Anche in questa edizione non \u00e8 chiaro il numero dei concorrenti, con maggior probabilit\u00e0 \u00e8 101.\nGara 27 (3 ottobre 2011).\n\u2020 Campbell stabil\u00ec il nuovo record di velocit\u00e0 del 1\u00b0 stage lasciando sul cronometro ben 44,32 secondi.\n\u2020\u2020 Kanno si ritir\u00f2 prima del Double Salmon Ladder a causa di un infortunio alla spalla.\nGara 28 (27 dicembre 2012).\n\u2020 ultima sua apparizione a Ninja Warrior come concorrente. Gi\u00e0 dopo l'edizione 17 aveva pensato al ritiro a causa della sempre pi\u00f9 forte retinopatia, che gli ha concesso di ripresentarsi solo altre cinque volte e lo ha costretto ad abbandonare il lavoro di pescatore di granchi.\nGara 30 (3 luglio 2014).\n\u2020 questa \u00e8 l'ultima sua apparizione come concorrente a Ninja Warrior essendo stato bandito in seguito ad un'accesa discussione con il direttore Inui Masato. La sua corsa non \u00e8 nemmeno stata trasmessa, dunque quella di gara 28 resta l'ultima a poter essere vista.\n\u2020\u2020 non faceva sua comparsa dall'edizione 21 a causa di infortuni alla schiena e al ginocchio; dopo aver partecipato ha annunciato il suo ritiro, giustificato inoltre dal suo invecchiamento (aveva 46 anni all'epoca).\nGara 32 (3 luglio 2016).\n\u2020 come aveva precedentemente lasciato intendere nell'edizione del 2015, questa \u00e8 stata la sua ultima apparizione a Ninja Warrior, decisione presa in seguito all'aumento di stanchezza avuto nelle ultime gare, avendo ormai superato i 40 anni di et\u00e0 (44 anni nell'ultima edizione). Dopo non essere riuscito a completare il primo stage per pochi secondi, tra gli applausi del pubblico gli altri amici concorrenti hanno indetto una piccola cerimonia d'addio, durante la quale gli hanno regalato un telo con le loro dediche e l'hanno infine gettato nelle acque fangose del monte Midoriyama.\nGara 36 (31 dicembre 2018).\n\u2020 Subito dopo aver completato il Backstream Drew scese dalla rampa troppo velocemente e fin\u00ec fuori percorso, venendo quindi escluso dalla corsa.\n\u2020\u2020 Mori aveva completato il secondo stage con 0.5 secondi di scarto, ma venne squalificato perch\u00e9 durante il Reverse Conveyor Belt us\u00f2 le gambe per supportarsi ai bordi dell'ostacolo, e ci\u00f2 venne definito contro le regole.\n\u2020\u2020\u2020 Takeda si ritir\u00f2 prima del Dragon Glider a causa di infortunio alla spalla subito dopo il Wing Slider."}
{"id": "4143197", "revid": "1543377", "url": "https://it.wikipedia.org/wiki?curid=4143197", "title": "Rallus indicus", "text": "Il rallo di Blyth (Rallus indicus ) \u00e8 un uccello della famiglia dei Rallidi originario delle regioni comprese tra la Siberia orientale e il Giappone.\nTassonomia.\nIl rallo di Blyth presenta, oltre a un piumaggio diverso da quello del suo parente stretto, il porciglione europeo (\"R. aquaticus\"), un richiamo differente. Tuttavia, fin dalla sua prima descrizione, nel 1849, \u00e8 sempre stato considerato una sottospecie di quest'ultimo. Il primo a trattarlo come specie a parte, nel 1898, fu W. T. Blanford, nella prima edizione di \"Fauna of British India\"; successivamente, nella seconda edizione dell'opera (1929), E. C. Stuart Baker torn\u00f2 a considerarlo una sottospecie. Da allora, questo taxon \u00e8 stato nuovamente considerato come specie distinta da Pamela Rasmussen nel suo \"Birds of South Asia\" (2005). La Rasmussen, esperta di avifauna asiatica, ha denominato il \"R. indicus\" \u00abporciglione orientale\u00bb per differenziarlo dal \"R. aquaticus\", il \u00abporciglione occidentale\u00bb. Questa suddivisione non \u00e8 stata riconosciuta da molti studiosi, ma \u00e8 stata seguita in \"Birds of Malaysia and Singapore\" (2010). Tuttavia, nel 2010, uno studio di filogenesi molecolare ha aggiunto nuove prove allo status specifico di \"R. indicus\", dimostrando che si \u00e8 separato dalle sottospecie occidentali attorno ai 534.000 anni fa. Nel corso dello stesso studio \u00e8 stato inoltre scoperto che le altre tre sottospecie di porciglione sono semplici varianti geografiche, da riunire tutte in \"R. a. aquaticus\"..\nDescrizione.\nIl rallo di Blyth misura circa 28\u00a0cm di lunghezza. Si differenzia dal porciglione per la colorazione pi\u00f9 chiara delle regioni superiori, per le regioni inferiori di colore marrone, invece che blu-ardesia, e per una striscia marrone attraverso l'occhio. Rispetto al \"Rallus aquaticus korejewi\", la sottospecie orientale di porciglione, ha una colorazione generale pi\u00f9 scura, la gola bianca e una striscia sull'occhio pi\u00f9 marcata. I sessi sono simili.\nIl richiamo differisce molto da quello del porciglione europeo. Il richiamo di corteggiamento, udibile in ogni periodo dell'anno, risuona come un acuto \"kyu\", pi\u00f9 lungo e definito di quello della specie europea. Il canto \u00e8 costituito da una serie di note metalliche, \"shrink, shrink\", al ritmo di due al secondo, e ripetute nuovamente dopo una breve pausa. Il rallo di Blyth non emette alcun richiamo di risposta se gli viene fatto ascoltare il richiamo di annuncio della specie occidentale.\nDistribuzione e habitat.\nIl rallo di Blyth ha abitudini prevalentemente migratorie. Si riproduce nella Mongolia settentrionale, nella Siberia orientale, in Cina nord-orientale, in Corea e nel Giappone settentrionale, e sverna nelle regioni meridionali del Giappone, in quelle orientali della Cina e in quelle settentrionali del Borneo. Alcuni esemplari, seppur in numero ridotto, raggiungono le regioni settentrionali del Bangladesh, il Myanmar, il Laos e le regioni settentrionali e centrali della Thailandia, ma generalmente non si spingono mai nelle zone pi\u00f9 meridionali dell'Asia sud-orientale. In passato esemplari migratori erano presenti anche nello Sri Lanka, ma al giorno d'oggi la specie, nel subcontinente indiano, si incontra unicamente nelle zone settentrionali, e solo pochi esemplari si spingono pi\u00f9 a sud di Mumbai. Giunti in India, i ralli sono cos\u00ec spossati dalla migrazione che possono facilmente essere catturati con le mani. Gli esemplari che si riproducono sull'isola giapponese di Hokkaid\u014d migrano quasi tutti verso sud, dirigendosi prevalentemente verso la Corea, ma alcuni trascorrono l'inverno nelle paludi costiere di Honsh\u016b. In Giappone, tuttavia, la specie \u00e8 divenuta piuttosto rara.\nBiologia.\nLe abitudini del rallo di Blyth non si discostano da quelle del porciglione europeo. \u00c8 onnivoro e si nutre prevalentemente di sostanze animali, come vermi, sanguisughe, molluschi, gamberetti, gamberi, ragni, insetti terrestri e acquatici e loro larve, anfibi, pesci, uccelli e mammiferi. Tuttavia, consuma anche sostanze vegetali, come germogli, radici, semi, bacche e frutti.\nCostruisce un nido a coppa, intessuto di erba e posto alla base di un cespo di canne, giunchi o erba.\nParassiti.\nIl rallo di Blyth viene parassitato dal pidocchio \"Philopterus ralli\" e dal nematode \"Strongyloides avium\". \u00c8 inoltre uno dei molti ospiti intermedi di un altro nematode, lo \"Gnathostoma spinigerum\", che nell'uomo causa la gnatostomiasi, una malattia diffusa in Thailandia, Giappone e in altre parti del Sud-est asiatico. Le creature che ospitano il primo stadio del nematode sono i copepodi del genere \"Cyclops\", che vengono mangiati direttamente o indirettamente da una vasta gamma di vertebrati, prima che il nematode possa raggiungere il suo terzo e ultimo ospite, un mammifero carnivoro. Il rallo, tuttavia, solo raramente \u00e8 vettore della gnatostomiasi umana, che viene generalmente causata dal consumo di carni crude o poco cotte di pollame, maiali e pesci d'acqua dolce infetti, o dall'ingestione di acqua contaminata da \"Cyclops\" infetti.\nConservazione.\nIl rallo di Blyth \u00e8 ancora molto numeroso, ma in Giappone \u00e8 divenuto abbastanza raro. I dati del Ministero dell'Agricoltura e delle Risorse Forestali di questo Paese riportano che ogni anno, attorno alla met\u00e0 del XX secolo, venivano abbattuti dai cacciatori \u00absolo 50.000 esemplari\u00bb, ma gli studiosi ritengono che tale cifra sia troppo eccessiva, e che comprenda anche dati riferiti ad altre specie di uccelli acquatici."}
{"id": "4143204", "revid": "51512419", "url": "https://it.wikipedia.org/wiki?curid=4143204", "title": "Giochi della XXX olimpiade", "text": ""}
{"id": "4143205", "revid": "767487", "url": "https://it.wikipedia.org/wiki?curid=4143205", "title": "Maximiliano Rodr\u00edguez Maeso", "text": "Caratteristiche tecniche.\nTrequartista, pu\u00f2 giocare come ala su entrambe le fasce."}
{"id": "4143211", "revid": "123447030", "url": "https://it.wikipedia.org/wiki?curid=4143211", "title": "Processo di Odda", "text": "Il processo di Odda o processo nitrofosforico (\"Oddaprosessen\" in norvegese) \u00e8 una reazione chimica attuata industrialmente per produrre fertilizzanti quali nitrato di calcio e fosfati dalle polveri di rocce composte da fosfato di calcio trattate con acido nitrico.\nStoria.\nIl processo venne inventato nel 1927 da Erling Johnson, capo della societ\u00e0 da cui prende il nome la reazione: la Odda Smelteverk, situata nella citt\u00e0 di Odda (Norvegia).\nPrima ancora dell'acido nitrico veniva utilizzato acido solforico per separare il calcio dallo ione fosfato, con lo scopo di ottenere acido fosforico, ma impiegando acido nitrico il costo di produzione si abbassa ed invece che produrre scorie di solfato di calcio si riutilizzano tutti i componenti per produrre fertilizzanti.\nEarling brevett\u00f2 varie versioni di questo processo, i cui brevetti vennero venduti anche ad altre industrie norvegesi, quali Norsk Hydro, BASF, Hoechst e DSM.\nMeccanismo di reazione.\nSi aggiunge acido nitrico diluito a polvere di fosfato di calcio, producendo una soluzione di nitrato di calcio ed acido fosforico:\nA 0 \u00b0C il nitrato di calcio solidifica e cristallizza a tetraidrato, diventando separabile dall'acido fosforico:\nI cristalli di Ca(NO3)2 vengono filtrati, ed il residuo di acido fosforico e impurit\u00e0 (composte da Ca(NO3)2) viene trattato con ammoniaca liquida per produrre fertilizzanti:\nAggiungendo cloruro di potassio o solfato di potassio si possono ottenere altri fertilizzanti NPK.\nIl nitrato di calcio \u00e8 spesso trattato ulteriormente con ammoniaca, biossido di carbonio ed acqua per ottenere nitrato d'ammonio e carbonato di calcio:"}
{"id": "4143217", "revid": "624826", "url": "https://it.wikipedia.org/wiki?curid=4143217", "title": "Magrat Garlick", "text": ""}
{"id": "4143219", "revid": "744595", "url": "https://it.wikipedia.org/wiki?curid=4143219", "title": "Processo nitrofosforico", "text": ""}
{"id": "4143222", "revid": "744595", "url": "https://it.wikipedia.org/wiki?curid=4143222", "title": "Processo Odda", "text": ""}
{"id": "4143224", "revid": "124928194", "url": "https://it.wikipedia.org/wiki?curid=4143224", "title": "James Somerville", "text": "Biografia.\nDopo aver servito nella Royal Navy durante la prima guerra mondiale come comandante del Monitore \"HMS Sir Thomas Picton (1915)\" che ha operato anche nel mare Adriatico (supportando anche la Decima battaglia dell'Isonzo col tiro dei suoi grossi calibri che battevano Prosecco (Trieste) e Opicina), il 31 dicembre 1921 venne nominato capitano di vascello e comandante della \"HMS Benbow\".\nDal 1925 al 1927 prest\u00f2 servizio presso l'Ammiragliato e successivamente come istruttore dell'Imperial Defence College.\nNel 1931 fu nominato comandante dell\"'HMS Norfolk\" e l'anno seguente venne promosso commodoro.\nNel 1933 fu promosso rear admiral (contrammiraglio) e torn\u00f2 all'Ammiragliato come direttore del personale.\nDal 1936 al 1938 fu al comando della Mediterranean Fleet e durante la guerra civile spagnola aiut\u00f2 le forze repubblicane nella battaglia di Maiorca.\nDal 1938 venne nominato comandante in capo della Royal Navy nelle Indie orientali ma l'anno seguente fu costretto a tornare in patria per ragioni mediche (gli era stata erroneamente diagnostica la tubercolosi).\nLa seconda guerra mondiale.\nAllo scoppio della seconda guerra mondiale viene richiamato all'Ammiragliato per sviluppare il sistema di radar navale e nel maggio 1940 organizza, sotto il comando dell'ammiraglio Bertram Ramsay, l'evacuazione di Dunkerque.\nIn seguito gli viene assegnato il comando dell'incrociatore da battaglia \"HMS Hood\" e della Force H, di stanza a Gibilterra.\nNel giugno 1940 a seguito della decisione del maresciallo Philippe P\u00e9tain di firmare l'armistizio con il Terzo Reich, il primo ministro britannico Winston Churchill diede ordine a Somerville di distruggere la flotta francese per evitare che cadesse in mano ai nazisti.\nSebbene non fosse favorevole a questa decisione, Somerville esegu\u00ec gli ordini e il 3 luglio 1940 attacc\u00f2 la flotta francese che si trovava all'ancora a Mers-el-K\u00e9bir (nei pressi di Orano, in Algeria), infliggendo pesanti danni e affondando la corazzata \"Bretagne\".\nNell'autunno del 1940 Somerville guid\u00f2 l'attacco britannico nella battaglia di capo Teulada e nel febbraio 1941 organizz\u00f2 il bombardamento navale di Genova.\nFu inoltre tra i protagonisti dell'attacco e della successiva distruzione della corazzata tedesca \"Bismarck\" nel maggio 1941.\nNell'oceano Indiano.\nNel marzo 1942 Somerville venne nominato comandante in capo della Eastern Fleet in sostituzione dell'ammiraglio Sir Geoffrey Layton.\nDopo la conquista giapponese di Singapore, la Eastern Fleet era di stanza a Trincomalee, a Ceylon (Sri Lanka) ma l'avanzata giapponese in Birmania costrinse Somerville a ordinare il trasferimento della flotta prima nell'atollo Seenu (nelle Maldive) e successivamente nel porto di Kilindi, nei pressi di Mombasa, nell'Africa Orientale Britannica (nell'attuale Kenya).\nSi tratt\u00f2 di una decisione particolarmente saggia in quanto nell'aprile 1942 il Giappone scaten\u00f2 una violenta offensiva nell'Oceano Indiano arrivando a minacciare l'India britannica.\nSolo nel 1944 Somerville ricevette i rinforzi necessari per attaccare le Indie orientali olandesi occupate dai giapponesi.\nDopo la guerra.\nNell'agosto 1944 Somerville venne sostituito alla guida della Eastern Fleet dall'ammiraglio Bruce Fraser e nominato capo della delegazione dell'Ammiragliato britannico a Washington dove riusc\u00ec nel non facile compito di andare d'accordo con l'ammiraglio Ernest King, capo delle operazioni navali degli Stati Uniti, che aveva la fama di essere fortemente anti-britannico.\nL'8 maggio 1945 Somerville venne promosso Ammiraglio della Flotta e subito dopo la fine della guerra and\u00f2 in pensione.\nNominato Lord luogotenente del Somerset nell'agosto 1946 si ritira a vita privata nella casa di famiglia a Dinder, dove muore tre anni dopo."}
{"id": "4143229", "revid": "2082792", "url": "https://it.wikipedia.org/wiki?curid=4143229", "title": "Pierre Picaud", "text": "Storia.\nNel 1807 Picaud, calzolaio, stava per sposarsi con una ricca donna, Marguerite Vigoroux, ma tre amici gelosi \u2014 Mathieu Loupian (vedovo con due figli, che desiderava mettere le mani sulla dote di Marguerite), Solari e Chaubart \u2014 lo accusarono falsamente di essere una spia al soldo dell'Inghilterra. Un quarto amico, Allut, era a conoscenza della cospirazione, ma non ne fece parola.\nInformato della soffiata, il duca di Rovigo non esit\u00f2 a far arrestare Picaud il giorno delle sue nozze e lo fece trasferire in gran segreto nel forte di Fenestrelle, dove Picaud rimase per sette anni senza saperne il motivo fino al 1809. Durante la sua prigionia Picaud riusc\u00ec a scavare uno stretto passaggio fino ad una cella vicina e fece conoscenza con un altro prigioniero, un prete italiano, certo padre Torri.\nUn anno dopo Torri, in punto di morte, lasci\u00f2 in eredit\u00e0 a Picaud il tesoro che aveva nascosto a Milano. Quando Picaud fu rilasciato a seguito della caduta del governo di Napoleone Bonaparte nel 1814, s'impossess\u00f2 del tesoro, torn\u00f2 in Francia con la falsa identit\u00e0 di Joseph Lucher e trascorse dieci anni tramando la sua vendetta contro i suoi amici di un tempo.\nPer prima cosa, fingendosi abate col nome di Baldini, ritrov\u00f2 Allut a N\u00eemes e, in cambio di un diamante, gli fece confessare l'accaduto. Venne a sapere che Loupian aveva comprato un caff\u00e8 sul boulevard des Italiens a Parigi e che aveva sposato Marguerite. \nPicaud si fece assumere da Loupian come \"chef de rang\" con un sotterfugio: una finta nobildonna si present\u00f2 al caff\u00e8 pregando Loupian di assumere un amico rimasto vittima delle epurazioni del 1814 offrendosi di pagare lei stessa lo stipendio. Poi lo stesso Picaud uccise per primo Chaubart, o lo fece uccidere, sul pont des Arts: Chaubart fu ritrovato con un pugnale nel petto. Nella manica aveva un biglietto con scritto \u00abnumero uno\u00bb. \nPicaud fece poi sedurre ed ingravidare la figlia di Loupian da un criminale, presentatosi come un ricco principe italiano che, durante il pranzo di matrimonio nel ristorante del suocero, mand\u00f2 un biglietto a ciascuno dei 150 invitati rivelando la sua vera identit\u00e0 e dandosi poi alla macchia. La moglie di Loupian, Marguerite, mor\u00ec dopo breve tempo per lo choc. Picaud allora incendi\u00f2 (o fece incendiare) il ristorante di Loupian mettendolo sul lastrico, aizzando poi la folla a saccheggiare l'appartamento vicino con la scusa di salvare la mobilia. In seguito avvelen\u00f2 Solari: sulla sua bara si ritrov\u00f2 l'iscrizione \u00abnumero due\u00bb. Picaud riusc\u00ec a traviare il figlio di Loupian facendolo introdurre in cattive compagnie che lo convinsero a partecipare ad un furto in un'enoteca: durante lo scasso, qualcuno avvert\u00ec la Polizia che scopr\u00ec i malviventi in flagrante. Il ragazzo fu mandato in prigione per 20 anni; in queste circostanze, Picaud fece sempre finta di rimanere solidale con il suo datore di lavoro e la figlia ormai in miseria e adesso si offr\u00ec pure di mantenerli ma in cambio di prestazioni sessuali della ragazza. Loupian, ormai fuori di testa per la serie infinita di sciagure, fu poi ucciso da Picaud durante una passeggiata notturna nel parco delle Tuili\u00e8ries.\nPicaud fu poi rapito da Allut, che era presente alla morte di Loupian e, non volendo cedere alla richiesta di denaro di Allut, ne venne ucciso. Le confessioni di Allut ad un prete, l'abate Madeleine, poco prima di morire nel 1828 a Londra formano la parte centrale dei registri della polizia francese sul caso. L'abate mand\u00f2 una copia scritta delle memorie al prefetto della polizia di Parigi e fu negli archivi della polizia che Jacques Peuchet la ritrov\u00f2. Fu proprio da un'opera di Peuchet che Alexandre Dumas prese ispirazione per Edmond Dant\u00e8s.\nLa descrizione dettagliata delle esperienze di Picaud in prigione, che non potevano essere note ad Allut, probabilmente gli fu riferita durante il sequestro proprio ai danni di Picaud."}
{"id": "4143230", "revid": "1573940", "url": "https://it.wikipedia.org/wiki?curid=4143230", "title": "Lophuromys stanleyi", "text": "Lophuromys stanleyi () \u00e8 un roditore della famiglia dei Muridi endemico dell'Uganda.\nDescrizione.\nRoditore di piccole dimensioni, con la lunghezza della testa e del corpo tra 113 e 126\u00a0mm, la lunghezza della coda tra 40 e 80\u00a0mm, la lunghezza del piede tra 22 e 24\u00a0mm, la lunghezza delle orecchie tra 16 e 19\u00a0mm e un peso fino a 55\u00a0g.\nEsternamente indistinguibile da \"Lophuromys dudui\" sebbene generalmente pi\u00f9 grande e con il rostro del cranio pi\u00f9 sottile. La coda \u00e8 pi\u00f9 corta della testa e del corpo.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 endemica del versante ugandese della catena del Ruwenzori.\nVive nelle foreste afromontane a 3.700 metri di altitudine.\nStato di conservazione.\nLa IUCN considera questa specie come sinonimo di \"Lophuromys flavopunctatus\"."}
{"id": "4143232", "revid": "913245", "url": "https://it.wikipedia.org/wiki?curid=4143232", "title": "\u00c1sd\u00eds Hj\u00e1lmsd\u00f3ttir", "text": "Il 27 luglio 2012 \u00e8 stata portabandiera per l'Islanda alla cerimonia di apertura dei Giochi della XXX Olimpiade a Londra."}
{"id": "4143234", "revid": "205197", "url": "https://it.wikipedia.org/wiki?curid=4143234", "title": "Toukountouna", "text": ""}
{"id": "4143235", "revid": "599013", "url": "https://it.wikipedia.org/wiki?curid=4143235", "title": "Dinko Treboti\u0107", "text": "Caratteristiche tecniche.\nCentrocampista, pu\u00f2 arretrare fino alla posizione di centrocampista centrale.\nCarriera.\nClub.\nGli inizi all'Hajduk Spalato e i prestiti.\nProdotto del settore giovanile dell', Treboti\u0107 ha esordito nella 1. HNL in data 5 ottobre 2008, subentrando a Mladen Bartulovi\u0107 nella sconfitta per 1-0 maturata sul campo del . Durante la finestra di trasferimento invernale di quella stessa stagione, \u00e8 stato ceduto in prestito allo Junak Sinj, compagine militante in 2. HNL.\nTornato brevemente all'Hajduk Spalato per fine prestito, in vista del campionato 2009-2010 \u00e8 passato al Rude\u0161 Zagabria con la medesima formula. \u00c8 stato poi aggregato all'Hajduk in vista della stagione successiva: il 5 agosto 2010 ha avuto l'opportunit\u00e0 di debuttare nelle competizioni europee per club, sostituendo Mario Brklja\u010da nella vittoria casalinga per 3-0 sulla , sfida valida per le qualificazioni all'Europa League 2010-2011. Il 7 novembre 2010 ha trovato la prima rete nella massima divisione locale, nel successo interno per 4-1 sullo . Nella sessione di trasferimento invernale del campionato 2011-2012, Treboti\u0107 \u00e8 stato ceduto in prestito allo NK Zagabria.\nHa esordito con questa maglia il 25 febbraio 2012, subentrando a Nikola Frlju\u017eec nel successo per 0-1 sul campo del . Il 20 aprile ha segnato l'unica rete in squadra, con cui ha contribuito al successo per 2-1 sull'. Ha chiuso la stagione con 11 presenze e una rete.\nLokomotiva Zagabria.\nNell'estate 2012, Treboti\u0107 \u00e8 passato alla . Ha debuttato il 15 settembre, sostituendo Goran Zakari\u0107 nella sconfitta per 3-2 sul campo del . Ha chiuso la prima stagione a quota 27 presenze, tra campionato e coppa.\nIl 22 luglio 2013 ha trovato la prima rete in squadra, segnando su calcio di rigore nel successo per 1-2 sull'. \u00c8 rimasto in squadra per un biennio, nel quale ha totalizzato 55 presenze e 6 reti nella massima divisione croata.\nVideoton.\nIl 26 giugno 2014, Treboti\u0107 \u00e8 stato ingaggiato dagli ungheresi del : il croato ha siglato un accordo quadriennale. L'esordio nella Nemzeti Bajnoks\u00e1g I \u00e8 arrivato il 26 luglio, schierato titolare nel successo casalingo per 3-0 sul Lombard P\u00e1pa. Il 12 aprile 2015 ha segnato le prime reti in campionato, mettendo a referto una doppietta nella vittoria per 7-0 sull'Halad\u00e1s. Nella prima stagione in squadra, ha contribuito al successo finale in campionato. \u00c8 rimasto in squadra per due stagioni, nelle quali ha totalizzato 55 presenze e 5 reti tra tutte le competizioni.\nBnei Yehuda e Fredrikstad.\nNell'estate 2016, Treboti\u0107 si \u00e8 trasferito in Israele per giocare nel Bnei Yehuda. Ha debuttato nella Ligat ha'Al il 20 agosto, impiegato da titolare nel pareggio per 1-1 contro il Bnei Sakhnin. \u00c8 rimasto in squadra fino al gennaio successivo, quando ha rescisso il contratto che lo legava al club.\nIl 17 febbraio 2017 \u00e8 stato ufficialmente messo sotto contratto dai norvegesi del Fredrikstad, compagine militante in 1. divisjon \u2013 secondo livello del campionato norvegese \u2013 a cui si \u00e8 legato con un contratto annuale. Ha esordito in squadra il 2 aprile, schierato titolare nel pareggio per 2-2 in casa dello Start: ha trovato una delle reti in favore della sua squadra. Il 12 luglio 2017 ha rescisso il contratto che lo legava al club.\nSlaven Belupo.\nLibero da vincoli contrattuali, in data 17 luglio 2017 ha fatto ritorno in Crozia, per giocare nello .\nNazionale.\nA livello giovanile, Treboti\u0107 ha giocato per la . Ha esordito il 16 novembre 2010, in occasione di una vittoria in amichevole per 2-1 contro la Slovenia.\nStatistiche.\nPresenze e reti nei club.\n\"Statistiche aggiornate al 17 luglio 2017.\""}
{"id": "4143238", "revid": "51512942", "url": "https://it.wikipedia.org/wiki?curid=4143238", "title": "Pia Carmen Maria Lionetti", "text": ""}
{"id": "4143239", "revid": "767487", "url": "https://it.wikipedia.org/wiki?curid=4143239", "title": "Nathan Cohen", "text": ""}
{"id": "4143240", "revid": "86599", "url": "https://it.wikipedia.org/wiki?curid=4143240", "title": "Lista di asteroidi (42001-43000)", "text": "Di seguito una lista di asteroidi dal numero 42001 al 43000 con data di scoperta e scopritore."}
{"id": "4143247", "revid": "125230802", "url": "https://it.wikipedia.org/wiki?curid=4143247", "title": "Skis Rossignol", "text": "Skis Rossignol S.A., o semplicemente Rossignol, \u00e8 un produttore francese di attrezzatura per sci alpino, snowboard e sci nordico, cos\u00ec come dei relativi accessori ed abbigliamento. Localizzata ad Is\u00e8re, in Francia, \u00e8 stata una delle prime aziende a produrre sci in materiale plastico.\nStoria.\nGli inizi.\nFondata nel 1907 da Abel Rossignol come azienda tessile e produttore di sci. Rossignol, appassionato sciatore, usa le sue abilit\u00e0 di carpentiere per creare un paio di sci di legno. Il primo successo nel 1937 quando \u00c9mile Allais, del team nazionale francese, diventa tre volte campione del mondo con sci modello Rossignol Olympic 41. Allais ne \u00e8 talmente entusiasta da entrare alla Rossignol come consulente tecnico (in seguito anche come socio) impegnandosi a migliorare gli sci di legno che col tempo si deformano e modificano il comportamento sulla neve.\nNel 1954 scompare Abel Rossignol, l'azienda attraversa un periodo di difficolt\u00e0 legato alla crisi del tessile, \u00c9mile Allais si rivolge ad un amico proprietario a Courchevel, la stazione di sport invernali, di una societ\u00e0 di skilift, Laurent Boix-Vives, un dinamico ventinovenne originario della Savoia. E lo convince nel 1955 a comprare la Rossignol per soli 50.000 dollari. Boix-Vives cambia subito strategia concentrandosi nella produzione di sci che fino ad allora aveva rappresentato solo il 20% del fatturato dell'azienda. Acquista poco dopo la Dynastar, nasce il primo modello di sci privo di legno (l'anima impiega poliuretano), ottiene uno dei suoi pi\u00f9 grandi successi alle Olimpiadi Invernali del 1960 a Squaw Valley, in California, quando Jean Vuarnet, del team francese, vince la gara di discesa libera con il modello Allais 60s, il primo modello realizzato totalmente in metallo. E nel 1964 Rossignol presenta lo Strato, il primo sci in fibra di vetro.\nNegli anni settanta Rossignol inizia a vendere negli Stati Uniti, lanciando il suo primo modello di sci nordici (inizialmente prodotti in Svezia) e diventando ben presto il maggiore produttore mondiale di sci. Nel 1981 nasce il sistema antivibrante VAS (Vibration Absorbing System) seguito pi\u00f9 tardi dal Rossitop, uno strato di 8 millimetri di spessore di plastica trasparente capace di proteggere la serigrafia dello sci. Alle Olimpiadi invernali del 1988, che si svolgono a Calgary, in Canada, Rossignol trionfa vincendo sei delle dieci medaglie in palio per le gare alpine.\nL'espansione.\nNel 1989 Rossignol compra gli scarponi Lange, gi\u00e0 leader del mercato, apre nuove linee produttive (le racchette da tennis), entra anche nei mercati di snowboards e abbigliamento di montagna. Nel 1990 acquista la Roger Cleveland Golf Company di Paramount, in California; nel 1994 rileva la Look, specializzata in attacchi di sicurezza, da cui deriva l'attacco Rossignol; compra anche gli scarponi Caber che diventano Rossignol. Tutti gli atleti che utilizzano prodotti Rossignol ai Giochi Olimpici invernali di Albertville e Lillehammer ne escono vincitori. Alberto Tomba, lo sciatore pi\u00f9 forte nel periodo compreso tra la fine degli anni ottanta e l'inizio dei novanta, utilizzava sci Rossignol.\nNel 2004 il fatturato dell'azienda tocca i 478 milioni di euro con utili superiori ai 7 milioni. Lo sci rappresenta il 60%, il golf il 21%. Ma nel 2005 esplode la crisi, l'azienda \u00e8 ristrutturata dal braccio destro di Boix-Vives, Bruno Cercley, e ceduta ad una societ\u00e0 californiana leader nella produzione di materiale per sport da tavola, la Quiksilver, per 560 milioni di dollari. Cercley se ne va, il fatturato cala e nel 2008 Quiksilver, in grosse difficolt\u00e0 finanziarie che la porteranno poi al fallimento, cede Rossignol per soli 147 milioni di dollari proprio al suo ex amministratore delegato, Bruno Cercley, e a una cordata guidata dall'australiana Macquarie. Nel luglio 2013 il Gruppo Rossignol, insieme alle sue controllate Lange e Dynastar, \u00e8 venduto a una partnership controllata da Altor Equity Partners (un gruppo svedese di investimento) e in cui figura la famiglia Boix-Vives che, proprietaria dell'azienda dal 1955 al 2005, ha aperto nel 2009 a Courchevel un hotel a 5 stelle chiamato \"Lo Strato\", lo stesso nome del primo sci in fibra di vetro della Rossignol.\nNella partnership figura anche Sandbrige Capital dell'ex Ceo di Gucci, Domenico Sole, e dello stilista Tommy Hilfiger. Pochi mesi pi\u00f9 tardi Rossignol si lancia nel mondo della moda creando la divisione Rossignol Apparel, guidata da Alessandro Locatelli, con tre categorie: sci, dopo-sci, urbanwear. Completa anche, con alcune acquisizioni, l'offerta verso cicli stagionali supplementari rispetto al core business invernale: Risport (pattini con sede a Montebelluna), Kerma (bastoncini da sci alpino), Time Sport (area bici), Raidlight-Vertical (una piccola realt\u00e0 creata da un appassionato di trail, Benoit Laval).\nNell'ottobre 2017 l'azienda ha aperto a Oslo il suo primo flagship store a insegna Rossignol; un paio di mesi pi\u00f9 tardi ha rilevato la norvegese Dale of Norway, storica azienda della maglieria, dal 1956 fornitore ufficiale di maglieria della squadra nazionale di sci norvegese.\nMarchi.\nQuesti i marchi del Gruppo Rossignol:"}
{"id": "4143248", "revid": "538762", "url": "https://it.wikipedia.org/wiki?curid=4143248", "title": "Joseph Sullivan", "text": ""}
{"id": "4143250", "revid": "767487", "url": "https://it.wikipedia.org/wiki?curid=4143250", "title": "Naruto - La via dei ninja", "text": "Naruto - La via dei ninja (\"Road to Ninja: Naruto the Movie\") \u00e8 un film d'animazione del 2012 diretto da Hayato Date.\nSi tratta del nono film dedicato alla serie manga e anime Naruto del mangaka Masashi Kishimoto, da lui personalmente supervisionato; nello specifico, \u00e8 il sesto ambientato durante la serie di Naruto Shippuden.\n\u00c8 stato distribuito nelle sale cinematografiche giapponesi il 28 luglio 2012, mentre la sua principale colonna sonora, chiamata , \u00e8 stata scritta e cantata dalla band giapponese Asian Kung-Fu Generation e venduta il 25 luglio 2012 insieme alle OST del film.\nAi primi 1,5 milioni di spettatori nei cinema sono stati dati in omaggio un DVD nel quale \u00e8 stato introdotto un fumetto in animazione di 34 minuti realizzato da Masashi Kishimoto e una carta speciale del gioco di carte collezionabile \"Miracle Battle Carddass\". Il film \u00e8 ambientato in una storia parallela a quella originale, nella quale Naruto Uzumaki non ha perso i suoi genitori e molti dei protagonisti hanno personalit\u00e0 differenti a quelle usuali dell'omonima serie.\nIl giorno del debutto nelle sale, il botteghino giapponese ha totalizzato un guadagno di 3.799.276 dollari. Il 14 agosto 2012 Yahoo annuncia che il film ha ottenuto un incasso superiore al miliardo di yen (all'incirca 9.275.663 \u20ac) piazzandosi al secondo posto d'incassi per film basati sulla serie, dopo \"\". In seguito Kishimoto ha riprodotto un'illustrazione di Naruto e dell'antagonista del film, Menma, per commemorare i successi del film. Successivamente il film \u00e8 stato proiettato fuori dal Giappone, precisamente nelle sale americane, il 29 agosto 2014.\nIn Italia il film \u00e8 stato distribuito al cinema da Lucky Red dal 6 all'8 dicembre 2014, diventando il primo film della serie a venire proiettato nei cinema italiani, ed \u00e8 stato distribuito in BD/DVD dall'8 aprile 2015.\nTrama.\nTutta la storia comincia sedici anni prima degli eventi di Naruto Shippuden, nella quale un misterioso uomo mascherato scatena un demone, conosciuto come Volpe a Nove Code all'interno del Villaggio della Foglia, il quale, sotto il suo controllo, crea devastazione a Konoha. In risposta, il capo delle forze ninja del Paese del Fuoco, il Quarto Hokage Minato Namikaze, e sua moglie Kushina Uzumaki, ex forza portante della Volpe a Nove Code, cercano di risigillare il demone nel corpo del neonato Naruto Uzumaki, loro figlio. Confinata la Volpe, nel villaggio torna la pace e tutto torna alla normalit\u00e0. Tuttavia, dopo sedici anni, la pace instaurata finisce, poich\u00e9 l'Organizzazione Alba, comandata dall'enigmatico uomo mascherato, il quale era dietro all'attacco del demone volpe e che ora si fa chiamare Tobi, dichiara guerra al Paese del Fuoco, con l'intenzione di completare il suo piano di conquista del mondo facendolo cadere in un'illusione infinita.\nNaruto e Sakura cadono sotto l'effetto di un'illusione di Tobi, che li porta in un \"altro\" mondo nel quale molti dei loro amici e conoscenti hanno personalit\u00e0 opposte alla realt\u00e0, mentre si scopre che i genitori di Sakura sono morti e quelli di Naruto sono vivi e che in questa nuova realt\u00e0 il ragazzo si chiama Menma.\nDistribuzione.\nData di uscita.\nLe date di uscita internazionali sono state:\nEdizione italiana.\nIl doppiaggio italiano del film \u00e8 stato eseguito dalla Logos ed \u00e8 a cura di Pino Pirovano. Tuttavia vi sono alcune differenze di casting rispetto alla serie TV e ai film precedenti:\nLa terminologia rimane la stessa della serie animata, in gran parte fedele al manga originale. L\u2019unica eccezione \u00e8 la tecnica della Luna Insaguinata Infinita, che nel film mantiene il nome originale Tsukuyomi Infinito.\nMedia correlati.\nAl fine di promuovere il film, Masashi Kishimoto ha pubblicato come prologo un capitolo speciale del manga intitolato \"Road to Naruto the Movie\" (successivamente adatto in animazione nell'episodio 311 della serie \"Naruto Shippuden\", \"I veri amici\") L'episodio numero 271 di \"Naruto Shippuden\" (intitolato \"La strada di Sakura\") \u00e8 una puntata promozionale tie-in, che vede cui Ino deve far tornare la memoria a quella che pare essere la versione di Sakura proveniente dal mondo dello Tsukiyomi limitato, mentre l'episodio 17 della serie \"Rock Lee no Seishun Full-Power\" Ninden (intitolato \"ROAD TO GUY / La vera storia del festival del film di Konoha\") \u00e8 una parodia del film.\nDurante la proiezione del film fuori dalle sale \u00e8 stato distribuito un DVD intitolato \"Motion Comic NARUTO\", contenente un cortometraggio composto da pannelli animati dal manga di Naruto, arricchito con CGI, un'intervista a Kishimoto e altre contenuti promozionali per il film.\nL'adattamento ligth novel del romanzo curato da Yuka Miyata \u00e8 stato distribuito il 27 luglio 2012, mentre un drama-CD intitolato \"Road to Charasuke\" (incentrato sulla versione di Sasuke nel mondo alternativo) \u00e8 stato distribuito insieme all'edizione speciale in DVD e Blu-Ray del film."}
{"id": "4143252", "revid": "1573940", "url": "https://it.wikipedia.org/wiki?curid=4143252", "title": "Lophuromys kilonzoi", "text": "Lophuromys kilonzoi () \u00e8 un roditore della famiglia dei Muridi endemico della Tanzania.\nDescrizione.\nRoditore di piccole dimensioni, con la lunghezza della testa e del corpo tra 115 e 139\u00a0mm, la lunghezza della coda tra 50 e 94\u00a0mm, la lunghezza del piede tra 19,1 e 23,9\u00a0mm, la lunghezza delle orecchie tra 15,5 e 21,7\u00a0mm e un peso fino a 74\u00a0g.\nEsternamente indistinguibile da \"Lophuromys aquilus\" dal quale si differenzia per le dimensioni generali pi\u00f9 grandi, le orecchie pi\u00f9 lunghe ed il piede pi\u00f9 corto. Il cranio \u00e8 pi\u00f9 piccolo, con un rostro chiaramente pi\u00f9 corto ma pi\u00f9 largo,i piatti zigomatici pi\u00f9 sviluppati, gli incisivi superiori meno robusti. La coda \u00e8 pi\u00f9 corta della testa e del corpo.\nBiologia.\nComportamento.\n\u00c8 una specie terricola.\nDistribuzione e habitat.\nQuesta specie \u00e8 endemica della Tanzania nord-orientale, dove \u00e8 stato osservato solo in due localit\u00e0, Magamba, lungo il confine con il Kenya e sui Monti Usambara.\nVive nelle foreste a circa 1.550 metri di altitudine.\nStato di conservazione.\nLa IUCN considera questa specie un sinonimo di \"Lophuromys flavopunctatus\"."}
{"id": "4143258", "revid": "1318658", "url": "https://it.wikipedia.org/wiki?curid=4143258", "title": "Young Justice (serie animata)", "text": "Young Justice \u00e8 una serie animata statunitense a cartoni animati, creata da Greg Weisman e Brandon Vietti. Prodotta da Warner Bros. Animation, la serie \u00e8 andata in onda per la prima volta 26 novembre 2010 su Cartoon Network. In Italia la prima stagione \u00e8 stata trasmessa su Cartoon Network a partire dal 30 aprile 2012. Non si tratta di un adattamento del fumetto omonimo di Peter David, Todd Dezago e Todd Nauck, bens\u00ec di un adattamento dell'universo DC che si focalizza sui giovani supereroi. Al termine della seconda stagione, la serie \u00e8 stata cancellata insieme a \"\". Dopo tre anni dalla chiusura, il 7 novembre 2016 la Warner Bros. Animation ha annunciato che ne sarebbe stata prodotta una terza andata in onda nel 2019.\nLe vicende ruotano attorno ad un gruppo di giovani supereroi adolescenti (in prevalenza \"sidekicks\", ossia spalle come Robin, Superboy, Kid Flash, Aqualad, Miss Martian e Artemis) denominato la \"Squadra\" che porta a termine delle operazioni clandestine per conto della Justice League, di cui rappresenta la controparte giovanile. Gli eventi si svolgono sulla Terra-16 del nuovo multiverso DC, diverso dal precedente DCAU e da altre continuity, ed \u00e8 ambientata ai giorni nostri, in un periodo in cui i supereroi sono un fenomeno recente.\nLa serie ha ricevuto il plauso della critica, vincendo anche numerosi premi. Il sito IGN l'ha inserita al 20\u00ba posto nella Top 25 delle pi\u00f9 grandi serie di tutti i tempi tratti da un fumetto. Grazie al successo conseguito da \"Young Justice\", sono stati realizzati diversi fumetti che hanno contribuito ad espandere l'universo della serie: in totale sono usciti 25 numeri divisi in 4 volumi, a partire dal gennaio 2012 fino al dicembre 2013. Altri prodotti legati alla serie sono il videogioco \"\", il primo videogioco basato sulla serie televisiva uscito nel novembre 2013 e numerose action-figure create dalla Mattel e dedicate ai personaggi della serie.\nTrama.\nPrima stagione.\nIl primo doppio episodio introduce i personaggi di Robin (Dick Grayson), Aqualad, Kid Flash e Speedy/Freccia Rossa, ansiosi di essere riconosciuti non pi\u00f9 come semplici spalle ma come veri e propri supereroi. Il rifiuto dei loro rispettivi mentori (Batman, Aquaman, Flash e Freccia Verde) li porta a reagire in maniera diversa: Speedy, il pi\u00f9 anziano del gruppo, abbandona il suo maestro e comincia a lavorare in proprio come Freccia Rossa, mentre gli altri approfittano dell'assenza della Lega per investigare su un incendio avvenuto nei laboratori Cadmus, dove scoprono che sono stati creati segretamente un giovane clone di Superman (Superboy) e un gruppo di armi viventi denominate Genomorph. L'episodio prosegue con la scoperta da parte dello spettatore che il Cadmus e le origini di Superboy sono connesse con un misterioso gruppo denominato \"La Luce\" e con Robin, Aqualad e Kid Flash che riescono a convincere Batman a formare una squadra, in cui viene inserito anche Superboy, che possa occuparsi delle operazioni che la Justice League avrebbe difficolt\u00e0 a tenere segrete data la celebrit\u00e0 dei suoi membri. La base della Squadra viene dunque stabilita in una caverna del monte Justice, vicino a Bay Harbor, e al team iniziale si uniranno nel corso della prima stagione anche Miss Martian (un attraente e avvenente aliena umanoide, nonch\u00e9 nipote di Martian Manhunter), Artemis, Zatanna e (sul finale) Rocket.\nSeconda stagione.\nLa seconda stagione (nota come \"Young Justice: Invasion\") \u00e8 ambientata cinque anni dopo la precedente e vede la Squadra, a cui sono stati aggiunti nuovi elementi come Beast Boy e Bumblebee, indagare sul collegamento fra \"La Luce\" e una razza di alieni che ha invaso la Terra sostituendosi a personalit\u00e0 importanti (tra cui il Segretario dell'ONU) a seguito di un attacco sul loro pianeta perpetrato da sei membri della Lega (Batman, Superman, Martian Manhunter, Wonder Woman, Alata e John Stewart) durante il periodo in cui essi erano sotto il controllo della stessa organizzazione nell'ultimo episodio. Contemporaneamente Freccia Rossa, dopo aver scoperto di essere un clone del Cadmus alla fine della prima stagione, viaggia per il mondo con la compagna Cheshire alla ricerca del vero Roy Harper, mentre Aqualad s'infiltra fra gli uomini di suo padre Black Manta (succeduto ad Ocean Master come membro della \"Luce\") per indagare sull'identit\u00e0 del misterioso partner alieno dell'organizzazione.\nTerza stagione.\nLa terza stagione \"Outsiders\", ambientata due anni dopo la precedente, vede la squadra combattere il traffico di meta-umani dopo che i Reach avevano rivelato l'esistenza del meta-gene dormiente all'interno degli esseri umani che poteva essere attivato. Di conseguenza, varie nazioni e organizzazioni hanno iniziato a partecipare a tali attivit\u00e0. Geo-Force e Halo sono tra gli esperimenti condotti dal governo markoviano. Inoltre, devono anche occuparsi delle trame della Luce (che ora hanno Deathstroke, Ultra-Humanite e Gretchen Goode in sostituzione di Ra's al Ghul, Cervello e Black Manta) e di nuovi personaggi del pianeta New Genesis e del pianeta Apokolips. Una sottotrama riguarda Geo-Force in cerca della sorella minore perduta da tempo che \u00e8 segretamente in combutta con Deathstroke.\nQuarta stagione.\nLa quarta stagione \"Phantoms\", \u00e8 ambientata un anno dopo la terza stagione. In questa stagione si vedr\u00e0: Miss Martian e Superboy che vanno su Marte per il loro matrimonio, e una volta arrivati scoprono dell'omicidio del re di Marte, cos\u00ec decidono di indagare. M'gann dovr\u00e0 poi affrontare il fratello, Ma'alefa'ak. Tigress deve affrontare i problemi con sua sorella Cheshire e la Lega delle Ombre, con a capo Lady Shiva. Zatanna, i suoi allievi e Dottor Fate si trovano ad aiutare Klarion, che data la venuta di un nuovo Lord del Caos, di nome Child, sta per essere rimpiazzato.\nProduzione.\nConcezione e sviluppo.\nTra il 2008 e l'inizio del 2009, appena dopo che Greg Weisman fin\u00ec di produrre \"The Spectacular Spider-Man\" e Brandon Vietti diretto il film animato DC ', Sam Register, vice-presidente esecutivo degli affari creativi della Warner Bros. Animation (anche collegato a prodotti esecutivi), li avvicin\u00f2 per sviluppare una serie animata basata su Lanterna Verde. Durante i mesi che seguirono, il duo svilupp\u00f2 la premessa di \"operazioni di un'unit\u00e0 segreta\" per questa serie, ma a causa del rinvio del film live-action, la serie \u00e8 stata messa in attesa per almeno un anno. La Warner Bros. ha deciso di far realizzare a Weisman e Vietti una serie \"Space Ghost\", ma anche questa ipotesi non \u00e8 andata in porto. Infine, Sam Register voleva uno spettacolo basato sull'idea di un insieme dei \"Giovani Titani\" e la serie a fumetti \"Young Justice\", e non l'adattamento di uno o dell'altro. Il titolo scelto per lo show di Register era \"Young Justice\" in quanto esprimeva in modo chiaro ci\u00f2 che la serie avrebbe dovuto mostrare. Greg Weisman, che Register contatt\u00f2 immediatamente dopo la cancellazione della serie televisiva animata \"The Spectacular Spider-Man\" e Brandon Vietti, il cui lavoro con ' \u00e8 stato apprezzato da Register, \u00e8 stato assunto alla produzione. Register scherzava sul fatto che i due fossero apparentemente simili, oltre a essere simili nel modo di pensare. Peter David, che ha scritto numerosi fumetti di \"Young Justice\", \u00e8 stato assunto per poter scrivere alcuni episodi. Erano coinvolti nella scrittura anche Greg Weisman, Kevin Hopps, Andrew Robinson, Nicole Dubuc, Jon Weisman e Tom Pugsley, con Vietti fortemente coinvolto nel processo di scrittura del libro. La produzione dello spettacolo \u00e8 stata avviata dopo la cancellazione di progetto che prevedeva una serie su Nightwing, che \u00e8 stata scartata in favore di questa serie. In un primo momento, Weisman e Vietti erano molto preoccupati, poich\u00e9 \"Teen Titans\" e \"Justice League Unlimited\" avevano avuto un enorme successo, sia da parte della critica che del pubblico, ed erano dei prodotti relativamente recenti.\nIl risultato della collaborazione di Weisman e Vietti \u00e8 stato uno spettacolo di giovani eroi basati su una combinazione delle serie anni '60 dei \"Teen Titans\" e della \"Young Justice\" degli anni '90 oltre ai recenti fumetti sui \"Teen Titans\" e su \"Young Justice\", e e basato sul tema dei segreti e delle bugie. Nei bozzetti sulla serie provenienti da una vasta gamma di fumetti, il team creativo ha cercato di distinguere il tono della serie da quello della serie televisiva animata \"Teen Titans\", cercando di renderlo pi\u00f9 somigliante alla serie a fumetti \"Young Justice\" piuttosto che ai \"New Teen Titans\" di Marv Wolfman e George P\u00e9rez. Il concetto di una squadra per le operazioni segrete \u00e8 stato paragonato a \"Impossible Missions Force\", un'agenzia di spionaggio indipendente fittizia nella serie \"Missione Impossibile\". Insieme, Weisman e Vietti hanno presentato idee, personaggi e spunti per le trame per almeno due stagioni, anche se non \u00e8 noto a quante abbiano pensato la DC Entertainment e la Warner Bros. Animation. Sebbene ci fossero numerosi personaggi che i produttori non potevano utilizzare nella prima stagione (un elenco che \u00e8 diminuito durante la fase di sviluppo), di solito erano responsabili delle decisioni che determinavano se il personaggio sarebbe stato o no utilizzato. Geoff Johns, direttore creativo della DC Entertainment e Phil Bourassa, character design della serie, hanno contribuito nella fase di produzione e di sviluppo.\nLe prime notizie riguardanti la serie hanno cominciato a circolare nel 2009, quando un attore che aveva avuto un'audizione come Aqualad ha twittato un suo disegno basato sul personaggio. L'inesplicabile cambiamento dell'etnia del personaggio ha scatenato molte critiche su Internet, percepito da molti come \"tokenism\" (un cambiamento simbolico). Nel gennaio dell'anno successivo, Stephanie Lemelin ha annunciato sul suo blog che era stata scelta \"Arrowette\" come membro della \"Young Justice League\". Nello stesso mese, un manifesto su ActionFigureInsider ha riportato la notizia che Warner Bros. aveva tre spettacoli in sviluppo, uno dei quali chiamato \"Young Justice\".\nIl 21 aprile, \"Young Justice\" \u00e8 stata ufficialmente annunciata alla presentazione Upfront di Cartoon Network. Il 23 luglio al San Diego Comic-Con International, Greg Weisman e Brandon Vietti hanno condiviso alcuni dettagli dettagliati sulla premessa della serie. Due mesi dopo, al New York Comic Con, Weisman e Vietti hanno mostrato due clip tratte dal primo episodio. La produzione nella prima stagione \u00e8 stata ufficialmente conclusa un anno dopo, il 21 novembre 2011.\nSceneggiatura.\nMolto presto, i produttori hanno delineato la trama di base che comprendeva tre stagioni, anche se ne era stata ordinata solo una. Volevano avere \"un forte senso di dove stavano andando alcuni fili della storia e dove altri stavano finendo in modo che [loro] potessero pianificare meglio l'inizio e la met\u00e0\". In primo luogo, hanno delineato la storia generale e i personaggi, comprese le indicazioni generali per ogni personaggio principale. Poi hanno separato l'intera stagione su schede e li hanno spostati su una bacheca fino a quando non avevano \"una serie coerente di storie, creando un arco o un arazzo per l'intera stagione\". Ci\u00f2 ha consentito loro non solo di tenere traccia dei vari grafici e sottotrame multistrato, ma anche di tracciare indizi lungo il percorso che avrebbero ripagato ulteriormente lungo la linea. Questo metodo includeva anche la codifica a colori: cartellini gialli per titoli e date, cartellini blu per gli adolescenti come supereroi, cartellini viola per gli adolescenti nelle loro vite civili, cartellini rossi per la Justice League e cartellini verdi per i cattivi.\nNonostante la trama fosse onnicomprensiva, Weisman ha dichiarato che si sono sforzati di creare episodi che possano \"resistere da soli\". In altre parole, ogni episodio ha una storia autoconclusiva - con un inizio, una met\u00e0 e una fine - che pu\u00f2 essere compresa da qualsiasi nuovo arrivato, indipendentemente da quanti episodi potrebbero aver perso prima. Spera che questo spinga il pubblico a guardare ogni episodio che segue e che lo precede. Questo \u00e8 anche uno dei motivi principali per cui Weisman \u00e8 contrario all'utilizzo del segmento \"negli episodi precedenti\" all'inizio di ogni episodio.\nAnimazione.\nLa MOI Animation Inc. ha animato le prime due stagioni di \"Young Justice\". Warner Bros. ha subappaltato la produzione allo studio internazionale situato a Seoul, in Corea del Sud. Gli artisti dello studio americano di animazione di Los Angeles, la Warner Bros. Animation, hanno disegnato gli \"storyboard\"; progettato nuovi personaggi, sfondim scenografia e realizzato \"animatic\". Gli studi d'oltremare in Corea del Sud, la MOI Animation, Inc. e Lotto Animation, hanno disegnato in animazione tradizionale e \"tweening\". Tuttavia, Greg Weisman ha fatto notare come alcuni \"storyboard\" sono stati realizzati a Seoul. Nelle fasi finali, la colorazione digitale e il montaggio sono stati fatti dalla Warner Bros. Animation.\nLa sequenza d'apertura, animata da MOI Animation Inc. (che aveva gi\u00e0 lavorato all'animazione della serie) e WUT IT IS, inizia con i primi piani del cast principale e poi si termina con un montaggio di scene assortite con gli eroi in azione. Questo filmato, creato principalmente per scopi promozionali, \u00e8 stato usato solo per i titoli di testa. Alla fine di ogni sequenza d'apertura, della durata di 20 secondi, sono presenti anche clip tratte dal relativo episodio. L'evento speciale di un'ora del 20 dicembre 2010, non \u00e8 stato caratterizzato dall'intro. A partire dalla seconda stagione, la sigla \u00e8 stata eliminata e compare solo il titolo della serie.\nCome gi\u00e0 successo in precedenza, Weisman ha confermato che gli studi in Corea del Sud lavoreranno alle animazioni della terza stagione. Anche Digital eMation, un altro studio coreano che non ha mai lavorato alla serie, ha confermato di animare alcuni episodi. I crediti post titoli di coda hanno confermato che DR Movie e Digital eMation (accreditato come eMation) hanno lavorato sugli episodi alternandosi e che nessuno degli studi delle prime due stagioni \u00e8 stato coinvolto nella produzione. L'episodio \"Nightmare Monkeys\" \u00e8 stato un'eccezione, interamente animato dallo Studio Mir.\nDesign.\nI produttori hanno voluto creare costumi pi\u00f9 realistici possibili pur mantenendosi coerenti con la continuit\u00e0 tradizionale dell'Universo DC. La maggior parte della direzione artistica \u00e8 stata guidata da Vietti, che ha stabilito che i disegni dei costumi non avrebbero dovuto solo riflettere i bisogni fisici di chi li indossa, ma anche la sua personalit\u00e0, con Bourassa che ha incorpora queste idee nei suoi disegni. Nel caso del vestito di Kid Flash, ad esempio, l'imbottitura serve a ridurre la forza d'urto sperimentata durante gli sbandamenti e le collisioni e la struttura in cuoio stabilizza la sua forza d'urto.\nOgni personaggio \u00e8 stato progettato da Phil Bourassa, che \u00e8 entrato nella squadra di produzione nella primavera del 2009 dopo aver lavorato al film \"\". Brandon Vietti, che ha la maggioranza assoluta nella direzione artistica, ha insistito nel realizzare il design della serie pi\u00f9 moderno, credibile e realistico possibile, soprattutto per quanto riguarda la progettazione dei singoli personaggi. Sportsmaster \u00e8 stato spesso definito come il coronamento del loro lavoro. Ampiamente conosciuto come un personaggio kitsch nei fumetti, Vietti e Bourassa si sono impegnati per renderlo \"il 100% duro a prima vista\" e coerente con il resto della grafica della serie. Per farlo, hanno inserito un tema sportivo nel suo costume, ma in un modo che lo rende pratico e intimidatorio.\nSecondo Brandon Vietti, l'abito di Aqualad \u00e8 quasi senza soluzione di continuit\u00e0, lucido, senza texture e progettato per tagliare velocemente l'acqua. Robin, d'altra parte, ha un costume realizzato con cuciture e imbottitura progettati per salvaguardare il corpo durante le lotte stradali o addirittura per fermare un proiettile. Vietti ha inteso questa variazione nei costumi tra tessitura e sartoria non solo per stabilire il marchio realistico di questo universo, ma anche per distinguere visivamente la serie da ogni precedente progetto animato DC.\nPhil Bourassa ha affermato che la DC Comics era in gran parte molto aperta e sosteneva l'interpretazione che ha dato \"Young Justice\" ai personaggi e ha dato loro una grande libert\u00e0 d'azione per quanto riguarda la direzione visiva della serie. Nel settembre 2011, Bourassa ha vinto il Primetime Emmy per il suo lavoro di design sui personaggi nell'episodio \"Independence Day\".\nCancellazione.\nNel dicembre del 2013 Kevin Smith e Paul Dini hanno avuto una conversazione in un episodio del podcast di \"Fat Man on Batman\" di Smith sul tema della cancellazione di \"Tower Prep\" (creata da Dini), \"Young Justice\" e \"Lanterna Verde\" del 2013, sostenendo che i dirigenti del network non volevano che le ragazze guardassero i programmi perch\u00e9 \"non acquistano giocattoli\", e volevano fossero pi\u00f9 ragazzi a guardarlo. Ci\u00f2 ha portato ad una credenza ampiamente diffusa che lo spettacolo sia stato cancellato a causa delle troppe ragazze che lo guardavano, ma Greg Weisman ha negato il fatto che la visione femminile alla serie sia stato un fattore che ne abbia decretato la cancellazione.\nNonostante le elevate valutazioni di \"Young Justice\" tra i migliori episodi delle serie animate su iTunes, inizialmente n\u00e9 Warner Bros. n\u00e9 Cartoon Network hanno mai sostenuto la campagna di protesta dei fan a sostegno del ritorno della serie. Tuttavia, gli sforzi instancabili del fandom non sono passati inosservati. Il 13 novembre 2013 un episodio della serie \"Teen Titans Go!\", intitolato appositamente \"Sidekick\" (spalle in italiano), conteneva un riferimento alla campagna lanciata dai fan \"#SaveYoungJustice\".\nDurante i mesi successivi, il fervore dei fan \u00e8 diminuito ma non sono mancati i riferimenti alla serie. Il 28 luglio 2014 al Comic-Con di San Diego, il produttore di \"Teen Titans Go!\" Aaron Horvath ha annunciato che ci sar\u00e0 un episodio crossover con \"Young Justice\". L'episodio \"Siate seri\" \u00e8 stato trasmesso il 26 febbraio 2015 e presenta Aqualad, doppiato anche questa volta da Khary Payton, sgridare i Titani per non essere supereroi seri. Appaiono anche Superboy e Miss Martian senza per\u00f2 parlare.\nNel gennaio del 2015 \"The Outhousers.com\" ha decretato la cancellazione di \"Young Justice\" come il momento che ha fatto arrabbiare di pi\u00f9 del 2014, pur essendo stato cancellato un anno prima. Qualche mese dopo, il 18 agosto, il sito \"ComicBook NOW!\" ha tweetato \"rinnovate \"Young Justice\"\". Greg Weisman ha retweettato il post facendo diventare in breve tempo l'hashtag \"#RenewYoungJustice\" trend topic, che ha fatto il giro del mondo con oltre 32.400 tweet, riaprendo ancora una volta la questione del revival della serie.\nNel gennaio del 2016 Weisman ha finalmente ha rivelato il motivo della cancellazione del programma sul podcast \"The Hip-Hop Nerd\". Il finanziamento dello spettacolo era basato su un accordo fatto con la Mattel per la realizzazione di action-figure. I giocattoli non stavano vendendo abbastanza, cos\u00ec l'azienda annull\u00f2 la linea, e senza fonti di reddito abbastanza grandi da sostituire i soldi della Mattel, lo show non \u00e8 stato rinnovato per una terza stagione.\nRevival.\nNel febbraio 2016, in risposta alla messa in onda della seconda stagione della serie su Netflix, Greg Weisman pubblic\u00f2 un tweet per informare i fan che le possibilit\u00e0 di una terza stagione potrebbero essere favorite guardando la stagione su Netflix o acquistando i cofanetti in Blu-ray.\nPoco pi\u00f9 tardi, cominciarono a circolare delle voci che Netflix stava pensando di riportare \"Young Justice\" per una terza stagione in base all'audience che avrebbe avuto per la seconda stagione. Quando gli venne chiesto se ha pensato che una terza stagione fosse possibile, il produttore Brandon Vietti ha risposto: \"Non lo so, questa \u00e8 la migliore risposta che posso darti. Sarei felice di farne un'altra\". Weisman chiar\u00ec nei tweet successivi che mentre Warner Bros. (o Netflix) non avevano mostrato interesse per una terza stagione, solo gli ottimi ascolti su Netflix potrebbero motivare la WB a realizzare una terza stagione. Alcuni doppiatori dello spettacolo, tra cui Jason Spisak, Eric Lopez, Khary Payton, Yuri Lowenthal Nolan North, Stephanie Lemelin, Danica McKellar, Crispin Freeman, Vanessa Marshall, Kelly Hu e Jason Marsden hanno tutti espresso il loro interesse per tornare per una terza stagione, cos\u00ec come il giovane fumettista Christopher Jones sul suo blog, e Susan Eisenberg, la doppiatrice di Wonder Woman in \"Justice League\" e \"Justice League Unlimited\".\nNel marzo del 2016 \u00e8 stata fatta una petizione per convincere la DC Comics e la Warner Bros. per far tornare la serie a fumetti \"Young Justice\", scritta da Christopher Jones e Greg Weisman. Il 26 giugno 2016, Greg Weisman ha commentato che la possibilit\u00e0 di ritorno di \"Young Justice\" per una terza stagione \u00e8 \"molto reale\", ma ha notato che i fan devono far s\u00ec che la serie continui ad essere vista per convincere Netflix e Warner Bros. a realizzare la terza stagione. Il 23 agosto 2016, un utente di Reddit ha affermato di aver sentito che Peter David \u00e8 stato avvicinato da Netflix per una potenziale terza stagione di \"Young Justice\", voce tuttavia smentita da Greg Weisman e dallo stesso Peter David. Pi\u00f9 tardi, David chiar\u00ec sul suo sito web che quando aveva pranzato con Greg Weisman poche settimane prima, dichiarando che Weisman gli disse che Netflix sta \"considerando seriamente\" una terza stagione. Il 9 settembre 2016 Greg Weisman ha risposto alle domande sul suo sito web Station Eight per quanto riguarda la possibilit\u00e0 di Netflix di riportare la serie per una terza stagione. Ha dichiarato: \"Credo che ci sia una possibilit\u00e0 di far tornare lo show, non una garanzia, ma una discreta opportunit\u00e0\".\nTre anni dopo la cancellazione, il 7 novembre 2016 la Warner Bros. Animation annuncia ufficialmente la nuova stagione, con i creatori Brandon Vietti Greg Weisman e Brandon Vietti che torneranno a lavorare per la serie.\nIl 7 febbraio 2017 Khary Payton, interprete di Aqualad, ha confermato a Comicbook.com che torner\u00e0 a doppiare il personaggio nella terza stagione. Poco dopo anche Alyson Stoner ha confermato di riprendere il suo ruolo, cos\u00ec come Marina Sirtis (nei panni di Queen Bee) e Britt Baron. Il 27 febbraio 2017, Phil Bourassa, character designer della serie, ha rivelato, tramite Instagram, che aveva iniziato a lavorare sulla terza stagione e una settimana dopo, ha anche rivelato che alcuni script sono stati completati. Il 25 aprile 2017, la Warner Bros. annunci\u00f2 che la terza stagione sar\u00e0 intitolata \"Young Justice: Outsiders\", e che debutter\u00e0 in un nuovo servizio digitale della DC Comics nel 2018. Al San Diego Comic-Con International del 2017 \u00e8 stato rivelato che la formazione del gruppo sarebbe costituita da Wonder Girl, Robin (Tim Drake), Beetle Blue, Impulse, Beast Boy, Arsenal e nuovi personaggi come Static, Spoiler, Arrowette e Thirteen.\nIl 20 luglio 2019 al Comic-Con di San Diego \u00e8 stato annunciato dai creatori della serie Vietti e Weisman che DC Universe avrebbe rinnovato la serie per una quarta stagione.\nContinuity.\nWarner Bros. ha incaricato Weisman e Vietti di costruire un nuovo universo DC con una vasta gamma di personaggi. Quindi, dopo aver chiesto alla DC Comics di assegnarli una delle 52 Terre inutilizzate, gli \u00e8 stata assegnata Terra-16 che non \u00e8 stata sfruttata e gli ha permesso di stabilire le regole e le condizioni per il loro universo. Tuttavia, il team di produzione ha infine fatto sapere che questo mondo era gi\u00e0 stato parzialmente esplorato. gi\u00e0 ma era troppo tardi per sostituirlo con un'altra Terra, quindi \u00e8 stato scelto alla fine di ignorare la continuity preesistente Greg Weisman ha compilato due elenchi di personaggi mettendo insieme due elenchi: uno per i principali eroi adolescenti e uno per i cattivi principali.\nI primi sei personaggi principali sono stati scelti dai produttori, attraverso un elenco di 50-60 supereroi adolescenti della DC Comics che potevano essere potenziali candidati. I criteri consistevano in et\u00e0, poteri, personalit\u00e0, status dell'icona culturale e dinamiche. Un personaggio aggiuntivo, Zatanna, \u00e8 stata introdotta in parte nella prima stagione, mentre Rocket \u00e8 stato aggiunto alla fine della stagione.\nCi sono alcune differenze nella formazione di questa squadra rispetto a quella della serie a fumetti omonima. Dick Grayson e Wally West sono stati scelti al posto di Tim Drake e Bart Allen/Impulso (introdotti poi nella seconda stagione). Aqualad, al contrario di Robin nei fumetti, \u00e8 diventato il nuovo leader della squadra. Inoltre, l'Aqualad presentato nella serie (Kaldur'ahm) \u00e8 un personaggio completamente nuovo creato da Weisman e Vietti, con Bourassa responsabile del design originale del personaggio. Arrowette \u00e8 stata sostituita da Artemis a causa del desiderio dei produttori di concentrarsi sulle vicende di quest'ultima. Alcune delle et\u00e0 dei personaggi di \"Young Justice\" sono state modificate da quelle dei loro omologhi originali; tuttavia, lo spirito e l'intento dei personaggi sono stati mantenuti.\nAlcuni personaggi che fanno parte della serie a fumetti \"Teen Titans\" e \"Young Justice\" compaiono nella serie. Ci\u00f2 include Garth, la prima incarnazione di Aqualad che in seguito \u00e8 diventato il terzo Tempest nei fumetti della DC Comics; Arrowette, l'arciere della squadra nella serie di fumetti \"Young Justice\"; e Wonder Girl, i cui problemi giuridici originariamente vietavano i produttori a utilizzare il personaggio, fin quando non \u00e8 stata permessa l'introduzione nella seconda stagione. Nella serie, Garth \u00e8 il miglior amico di Aqualad/Kaldur'ahm.\nPer i principali antagonisti, hanno eliminato i personaggi da un elenco di oltre 100 criminali DC. Weisman dichiar\u00f2 che \"la maggior parte delle scelte erano abbastanza ovvie\", ma cercarono di trovare un certo equilibrio scegliendo personaggi con diverse sfere di influenza e risorse, tra gli altri criteri. Ad esempio, scelsero la regina Bee principalmente perch\u00e9 aveva un intero paese in cui i cattivi potevano nascondere le loro attivit\u00e0 nefaste. Anche il genere e i poteri del personaggio hanno influito. Klarion, d'altra parte, fu scelto su Wotan come membro che esercitava la magia, perch\u00e9 Vietti not\u00f2 che avevano bisogno di un \"bambino\" nella loro squadra di cattivi.\nColonna sonora.\nLa colonna sonora della serie \u00e8 stata pubblicata il 16 luglio 2013, intitolata \"Young Justice: Music from the DC Comics Animated Television Series\" e messa in vendita da La-La Land Records e Warner Bros. Entertainment. Il CD contiene le musiche delle prime due stagione di \"Young Justice\", composte da Lolita Ritmanis, Michael McCuistion e Kristopher Carter.\nRitmanis, McCuistion e Carter sono conosciuti collettivamente come i \"Dynamic Music Partners\" e hanno realizzato la colonna sonora di una vasta gamma di serie animate, molte delle quali del DC Animated Universe, come \"Superman\", \"Batman of the Future\", \"Justice League\" e \"Justice League Unlimited\". Precedentemente avevano collaborato con lo showrunner Greg Weisman per la serie \"The Spectacular Spider-Man\".\nQuando Weisman e Vietti si avvicinarono al trio di compositori, hanno chiarito il fatto che non volevano una colonna sonora tradizionale per la serie. Vietti voleva una colonna sonora che si basasse \"meno sulla grande musica degli strumenti tradizionali e pi\u00f9 sugli effetti sonori elettronici per creare l'atmosfera\".\nPromozione.\nIl 21 luglio 2017 si \u00e8 tenuto al San Diego Comic-Con International il panel per promuovere la terza stagione, a cui hanno partecipato Greg Weisman, Brandon Vietti e Phil Bourassa. Al panel sono stati rilasciati due artwork, i quali mostravano i membri principali del team pi\u00f9 tre nuovi personaggi. Inoltre, sono stati mostrati i nuovi design per Nightwing, Artemis, Superboy e Black Lightning. Un altro panel si \u00e8 tenuto al SDCC il 22 agosto 2018, al quale hanno preso parte Weisman, Vietti e Bourassa, insieme ai doppiatori Troy Baker e Stephanie Lemelin. Durante il panel, \u00e8 stato rilasciato il primo trailer, introducendo numerosi nuovi personaggi.\nLa stagione \u00e8 stata presentata per la prima volta il 4 gennaio 2019. La seconda met\u00e0 dei 13 episodi \u00e8 stata presentata in anteprima il 2 luglio 2019.\nDistribuzione.\n\"Young Justice\" ha avuto una distribuzione convulsa ed estremamente irregolare. Dopo una pausa di due mesi tra lo special del novembre 2010 e la prima ufficiale della serie regolare, Cartoon Network ha trasmesso i primi nove episodi della prima stagione il venerd\u00ec pomeriggio da gennaio a marzo 2011. La serie era prevista per tornare con l'episodio \"Target\" il 3 giugno ma \u00e8 stato rinviato per ragioni sconosciute. L'interruzione dura sei mesi, rendendo la pi\u00f9 lunga pausa nella storia della messa in onda. La serie \u00e8 ripresa nel settembre 2011 con nove episodi, prima di fermarsi nuovamente per un'altra pausa dopo la trasmissione dell'episodio \"Segreti\". Tre mesi e mezzo dopo, lo spettacolo \u00e8 tornato con \"Doppia dimensione\", come parte del blocco di programmazione della DC Nation il sabato mattina. Sono stati trasmessi 15 episodi, insieme alla seconda stagione senza interruzioni, fino al giugno 2012. Quasi quattro mesi dopo, Cartoon Network ha trasmesso altri due episodi a settembre, ma in un inspiegabile cambiamento dell'ultimo minuto ha stravolto l'intero calendario di ottobre, e la serie \u00e8 stata messa ancora una volta in pausa per altri tre mesi, e nei sette mesi seguenti solo due episodi sono andati in onda. Il gennaio 2013, i restanti 11 episodi della seconda stagione sono stati trasmessi ininterrottamente.\nLa seconda stagione, intitolata \"Young Justice: Invasion\" e di sei episodi in meno rispetto alla precedente, \u00e8 iniziata il 28 aprile 2012.\nA differenza delle prime due stagioni trasmesse su Cartoon Network, la terza stagione \u00e8 andata in onda sul servizio in streaming su DC Universe.\nIn Italia la prima stagione \u00e8 stata trasmessa su Cartoon Network a partire dal 30 aprile 2012.\nEdizione italiana.\nIl doppiaggio italiano \u00e8 stato eseguito dallo Studio Emme, diretto da Vittorio Guerrieri e con i testi di Veronica Salvi e Vittorio Guerrieri. Dick Grayson nella prima stagione \u00e8 stato doppiato da Alessio De Filippis (quando vestiva i panni di Robin), mentre da Alessandro Rigotti nella seconda (come Nightwing).\nEdizioni home video.\nDVD.\nTre cofanetti da quattro episodi ciascuno sono stati pubblicati individualmente per coprire la prima met\u00e0 della prima stagione e successivamente venduti insieme come \"fun-pack\". Il resto della prima stagione \u00e8 stato pubblicato in un singolo cofanetto con tutti i restanti 14 episodi. La seconda stagione \u00e8 stata pubblicata in due diversi cofanetti da due dischi contenenti 10 episodi ciascuno: la prima parte della seconda stagione \u00e8 chiamata \"Young Justice: Invasion Destiny Calling\", ed \u00e8 stata pubblicata il 22 gennaio 2013 mentre la seconda parte \u00e8 intitolata \"Young Justice: Invasion Game of Illusions\" ed \u00e8 stata messa in vendita il 16 luglio 2013.\nBlu-ray.\nIl 12 agosto 2014 la prima stagione in Blu-ray \u00e8 stata pubblicata tramite Warner Archive. La seconda stagione, \"Invasion\", \u00e8 uscita sempre il 18 novembre 2014. La Warner Brothers ha pubblicato anche il volume 1 come parte del cofanetto \"Justice League: 3-Pack Fun\", che comprende anche i due episodi della serie \"Justice League\" \"The Brave and The Bold\" e \"Injustice For All\" e \"For The Man Who Has Everything\", \"The Return\", e \"The Greatest Story Never Told\" della serie \"Justice League Unlimited\".\nAccoglienza.\nAscolti.\nIl 26 novembre i primi due episodi della serie, \"Il giorno dell'indipendenza\" e \"Fuochi d'artificio\", sono stati mostrati in anteprima su Cartoon Network in uno speciale di un'ora attirando pi\u00f9 di 2,5 milioni di spettatori.\nCritica.\nSin dalla prima trasmissione originale, \"Young Justice\" \u00e8 stata acclamata dalla critica per la sua originalit\u00e0 e per la storia matura e complessa. Nel dicembre 2011 IGN ha inserito la serie al 20\u00ba posto nella Top 25 dei migliori show di tutti i tempi tratti da un fumetto. Nel marzo 2012, DC Nation ha ottenuto indici d'ascolto in doppia e tripla cifra rispetto all'anno precedente per Cartoon Network. \"Young Justice: Invasion\" ha totalizzato in media un pubblico di 1,9 milioni di spettatori ogni sabato sin dal ritorno a Cartoon Network con l'episodio finale di serie \"Endgame\" che \u00e8 il pi\u00f9 votato per Cartoon Network per la settimana dall'11 al 17 marzo 2013, avendo la meglio su altre reti come \"Regular Show\", \"Adventure Time\", e \"Dragons: Riders of Berk\". Dopo la cancellazione, l'intero spettacolo \u00e8 stato definito \"maturo, intelligente... ha avuto una forte risonanza con gli spettatori... incredibile\".\nMolti attori hanno anche ottenuto riconoscimenti per i loro ruoli come Jason Spisak che, secondo il critico Ava Dordi, \"cattura l'essenza spensierata di Kid Flash\" e Nolan North che, secondo il produttore Greg Weisman, interpreta bene il doppi ruoli di Superman e Superboy.\nGeoff Johns ha apprezzato Kaldur'ahm come Aqualad, che \u00e8 stato quindi introdotto nella continuity dei fumetti, alterata nel quarto numero in \"Nel giorno pi\u00f9 splendente\". Nel fumetto appare come un adolescente proveniente dal Nuovo Messico con il nome di Jackson Hyde, ed \u00e8 in gran parte ignaro delle sue radici atlantidee. Oltre al suo design, molti aspetti della nuova storia di Aqualad dovevano essere modificati per adattarsi alla consolidata continuit\u00e0 dell'Universo DC. Anche Artemis \u00e8 stato portato nella linea temporale principale durante il New 52, ma \u00e8 stato ucciso nel primo numero in cui compare.\nAl programma \"Conan\", il conduttore Conan O'Brien ha intervistato l'animatore Bruce Timm (creatore del DC Animated Universe) e i due hanno ideato un super eroe chiamato \"The Flaming C\". Tuttavia, in diverse occasioni, la loro creazione originale sarebbe stata animata da alcune scene gi\u00e0 esistenti in \"Young Justice\", prese dall'episodio \"Fuochi d'artificio\", \"Benvenuti ad Happy Harbour\", \"A scuola\", e \"Diniego\".\nNel 2014, il sito WatchMojo.com ha classificato \"Young Justice\" al quarto posto tra i migliori cartoni cancellati, e al settimo nella loro \"Top 10\" delle serie animate dei supereroi.\nRiconoscimenti.\nLa serie ha anche conquistato il terzo posto (dopo \"My Little Pony - L'amicizia \u00e8 magica\" e \"La leggenda di Korra\") in un sondaggio dei lettori di TV.com per la \"Miglior serie animata\" del 2012 e il quinto posto nel 2013 anche dopo la cancellazione.\nOpere derivate.\nFumetti.\nSono stati realizzati diversi fumetti all'infuori della trasmissione televisiva, espandendo cos\u00ec l'universo della serie in altri media. I fumetti sono stati realizzati da Greg Weisman e Kevin Hopps, che fanno parte della squadra degli sceneggiatori di \"Young Justice\". Mike Norton ha disegnato i primi quattro numeri e la cover-art dei primi sei numeri. Christopher Jones ha realizzato i disegni dal numero 5 al 7. Art Baltazar e Franco Aureliani sostituirono Weisman e Hopps per i numeri 1-6, a causa degli impegni del duo con la serie televisiva. Insieme a Brandon Vietti, Weisman e Hopps hanno supervisionato i numeri per il mantenimento della continuit\u00e0. Anche se \u00e8 una serie a fumetti che possono leggere anche i bambini, \u00e8 specificamente rivolta agli adolescenti.\nLa serie a fumetti si svolge in gran parte tra gli episodi della serie e spesso espande eventi solo menzionati nel cartone animato. Baltazar e Aureliani hanno confermato che gli \u00e8 stato chiesto di introdurre il Joker nel fumetto per presentare il personaggio prima della sua eventuale apparizione nella serie. A partire dal ventesimo numero, il fumetto \u00e8 stato rinominato \"Young Justice: Invasion\" per far coincidere il titolo con quello della serie. \u00c8 stata annullata nel novembre 2012, con il venticinquesimo e ultimo numero. Dopo il ritorno della serie per una terza stagione nel novembre del 2016, Greg Weisman e Christopher Jones hanno fatto pressione alla DC Comics per riportare anche la serie a fumetti, spingendo i fan a dimostrare il loro sostegno acquistando i fumetti in digitale.\nIn Italia tutti e 25 i numeri sono stati pubblicati da RW Edizioni in quattro volumi: il primo \u00e8 uscito il 19 aprile 2013, il terzo il 22 agosto 2014. e il quarto il 31 gennaio 2015\nVideogame.\nNel novembre 2013 \u00e8 stato distribuito \"\", gioco che si ambienta fra le 2 stagioni, sviluppato dalla Freedom Factory Studios e prodotto da Little Orbit per Nintendo 3DS, Windows, PlayStation 3 e Xbox 360. Originariamente il videogioco doveva essere pubblicato anche per console Wii e Wii U, ma \u00e8 stato cancellato a causa di problemi di qualit\u00e0. Il gioco \u00e8 stato pubblicato da Little Orbit e sviluppato da Freedom Factory Studios, e dispone di 12 personaggi giocabili. e 12 cattivi\nLa Warner Bros. Interactive Entertainment ha rilasciato nel maggio 2019 un DLC e un pacchetto di personaggi per \"LEGO DC Super-Villains\" intitolato \"Young Justice Animated Series\" per PlayStation 4, Xbox One, Nintendo Switch e PC Windows. Il pacchetto scaricabile include un livello e personaggi giocabili basati sulla serie animata \"Young Justice\".\nMerchandising.\nSono stati realizzati numerosi prodotti e giocattoli basati sulla serie. La Mattel ha creato diverse action figure e playset. Oltre ai giocattoli per i sei personaggi principali, sono stati confermati anche le action figure di Cheshire, Icicle Jr., Black Canary, Batman, Aquaman, Flash e Ra's al Ghul. A partire dal 13 marzo 2011, la linea di ristoranti di fast food McDonald's hanno inserito negli Happy Meals alcuni personaggi come Robin, Aqualad, Kid Flash, Superboy, Superman, Batman e gli antagonisti Captain Cold e Black Manta."}
{"id": "4143260", "revid": "125657702", "url": "https://it.wikipedia.org/wiki?curid=4143260", "title": "Nancy Kulp", "text": "Biografia.\n\u00c8 stata attiva sul grande schermo dal 1951 e lavor\u00f2 come attrice e doppiatrice. Tra i film da lei doppiati, \u00e8 da ricordare \"Gli Aristogatti\" (1970), in cui prest\u00f2 la voce a Frou-Frou, la cavalla di M.me Adelaide Bonfamille. \nIl suo ruolo pi\u00f9 famoso fu quello di Miss Jane Hathaway nella popolare serie televisiva \"The Beverly Hillbillies\", trasmessa dalla CBS negli anni sessanta.\nMor\u00ec di cancro nel 1991, all'et\u00e0 di 69 anni.\nDoppiatrici italiane.\nDa doppiatrice \u00e8 stata sostituita da:"}
{"id": "4143261", "revid": "144796", "url": "https://it.wikipedia.org/wiki?curid=4143261", "title": "Thomas Atkinson", "text": "Biografia.\nDella vita di Atkinson si sa poco. La sua attivit\u00e0 lavorativa era svolta attorno a York e la casa che vi costru\u00ec per s\u00e9 stesso attorno al 1780 si trova tuttora nel centro della citt\u00e0, all'indirizzo 20, St. Andrewgate."}
{"id": "4143266", "revid": "125848852", "url": "https://it.wikipedia.org/wiki?curid=4143266", "title": "Gherardo Pantano", "text": "Biografia.\nCombattente in Abissinia, prese parte come tenente dei bersaglieri nel 1896 alla battaglia di Adua, durante la quale fu catturato dagli Etiopi e liberato solo nel 1898. Ricevette una medaglia d'argento al valor militare.\nMassone, fu affiliato Maestro nella Loggia \"Eritrea\" di Massaua il 3 maggio 1901.\nDopo anni di esplorazioni nella remota Dancalia, Pantano col grado di tenente colonnello, comand\u00f2 un battaglione di \u00e0scari del Regio esercito nel 1913 durante la conquista della Libia nel corso della guerra Italo turca.\nFu poi mandato in Eritrea a completare l'assetto difensivo della colonia, e durante la prima guerra mondiale, prese parte ai combattimenti di Montecucco e della Bansizza venendo promosso per meriti di guerra nel 1917 maggior generale.\nAlla fine della guerra comand\u00f2 in Tripolitania, le divisioni Chieti, Pola ed Alessandria. Nel 1926 fu posto in ausiliaria col grado di generale di corpo d'armata .\nScrisse nel 1932 un'autobiografia, \"Ventitr\u00e9 anni di vita africana\"."}
{"id": "4143268", "revid": "744595", "url": "https://it.wikipedia.org/wiki?curid=4143268", "title": "Oddaprosessen", "text": ""}
{"id": "4143270", "revid": "298229", "url": "https://it.wikipedia.org/wiki?curid=4143270", "title": "80 metri", "text": ""}
{"id": "4143271", "revid": "298229", "url": "https://it.wikipedia.org/wiki?curid=4143271", "title": "80 metri piani", "text": ""}
{"id": "4143276", "revid": "298229", "url": "https://it.wikipedia.org/wiki?curid=4143276", "title": "200 metri ostacoli", "text": ""}
{"id": "4143279", "revid": "298229", "url": "https://it.wikipedia.org/wiki?curid=4143279", "title": "200 m hs", "text": ""}
{"id": "4143281", "revid": "6923", "url": "https://it.wikipedia.org/wiki?curid=4143281", "title": "International Harvester", "text": "La International Harvester Company (IHC o IH) \u00e8 stata un'azienda statunitense costruttrice di macchine agricole, macchine per la costruzione edile, veicoli commerciali e camion.\nNel 1902, il finanziere J.P. Morgan fece fondere la McCormick Harvesting Machine Company e la Deering Harvester Company, oltre ad altre tre piccole aziende, per costituire la International Harvester.\nLa International Harvester ha venduto la sua divisione agricola nel 1985 e rinominato l'azienda Navistar International Corporation nel 1986.\nLa Case IH \u00e8 stata costituita quando la divisione agricola \u00e8 si \u00e8 fusa con la J.I. Case.\nStoria.\nFondazione della Societ\u00e0.\nLe radici della International Harvester risalgono agli anni '30 dell'800, quando Cyrus Hall McCormick, un inventore della Virginia, mise a punto una falciatrice a trazione equina con la quale fece una dimostrazione sul campo nel 1831 e di cui ottenne il brevetto nel 1834.\nInsieme a suo fratello Leander J. McCormick (1819\u20131900), McCormick si rec\u00f2 a Chicago nel 1847 dove fond\u00f2 la McCormick Harvesting Machine Company.\nLa falciatrice McCormick si vendette bene, parzialmente anche grazie a intelligenti ed innovative pratiche di vendita tra cui una rete di venditori capaci di fare dimostrazioni pratiche sul campo.\nInoltre le falciatrici giunsero sul mercato proprio in corrispondenza dello sviluppo delle ferrovie offrendo la possibilit\u00e0 di una rapida distribuzione su tutto il territorio nazionale.\nMcCormick mor\u00ec nel 1884, e la sua societ\u00e0 pass\u00f2 al figlio, Cyrus McCormick, Jr..\nGli anni d'oro della IH.\nNel 1926 la marca della IH, Farmall, cominci\u00f2 la produzione nel nuovo impianto di Rock Island (Illinois), del nuovo trattore Farmall.\nEntro il 1930, si giunse alla produzione del 100.000\u00ba trattore Farmall.\nIl desiderio della IH di costruire un trattore di uso generale che potesse andare incontro alle esigenze della \"famiglia media\" di agricoltori americani sfoci\u00f2 nella serie di trattori identificati con lettere dell'alfabeto disegnate dal famoso Raymond Loewy a partire dal 1939 ed ebbe un vasto successo nei successivi anni '40 e '50 malgrado la concorrenza dei trattori Ford, John Deere e altri.\nDecadenza e fine.\nNel 1979 la IH nomin\u00f2 un nuovo amministratore delegato con lo scopo di migliorare i margini di profitto tagliando drasticamente i costi di produzione.\nLa produzione di modelli non profittevoli fu interrotta e il numero degli impianti di produzione ridotto.\nDivisioni e prodotti.\nAgricoltura.\nLa \"Serie delle lettere\".\nPer il modello 1939, il designer Raymond Loewy disegn\u00f2 una nuova serie di trattori dalla linea accattivante che, insieme a nuovi contenuti diede inizio alla cosiddetta \"letter series\" (A, B, BN, C, H e M) della Farmall e alla \"standard series\" (W-4, W-6 and W-9) della McCormick-Deering.\nIl richiamo della Serie 60.\nNel luglio del 1958, la IH lanci\u00f2 una campagna per introdurre una nuova linea di trattori per rivitalizzare le vendite calanti.\nLa IH fece venire pi\u00f9 di 12.000 venditori da pi\u00f9 di 25 nazioni alla fattoria di dimostrazione di Hinsdale (Illinois) dove mostr\u00f2 la sua nuova serie \"60\" tra cui i grandi e primi del loro genere, trattori 460 e 560 con motore a sei cilindri.\nMa il successo fu breve, nel 1959 la IH fu costretta a richiamare i modelli 460, 560, e 660 per gravi problemi alla trasmissione finale in quanto, essendo queste parti meccaniche sostanzialmente invariate dal 1939, avevano mostrato una anomala usura a causa della maggior potenza del modelli Serie 60.\nAnni '60.\nNel 1963 la IH introdusse i modelli 706 da 73 CV (54\u00a0kW) e 806 da 95CV (71\u00a0kW).\nNel 1964 la IH produsse il suo 4 milionesimo trattore, un 806.\nNel 1965 la IH introdusse il suo primo trattore da 100 CV (75\u00a0kW) a due ruote motrici, il 1206.\ndal 1965 per il 706, l'806 ed il nuovo 1206 si rese disponibile un'altra opzione: una cabina chiusa direttamente installata in fabbrica (prodotta dalla Stopler Allen Co.).\nQuesta cabina \u00e8 spesso chiamata \"Ice Cream Box\" (scatola da gelato)per la sua forma.\nLa cabina poteva essere dotata di un ventilatore e di riscaldamento.\nNel 1967, furono costruiti oltre 100.000 modelli 706, 806 e 1206.\nIl 1967 vide l'introduzione della serie \"56\" come sostituti della popolare serie \"06\".\nQuesti nuovi \"56\" erano pi\u00f9 grandi e pi\u00f9 potenti della serie \"06\".\nI nuovi modelli erano il 656 da 65 CV (48\u00a0kW), il 756 da 76 CV (57\u00a0kW), l'856 da 101 CV (75\u00a0kW) e infine il modello 1256 da 116 CV (87\u00a0kW).\nLa cabina \"scatola da gelato\" era ancora in opzione.\nNel 1969 la IH introdusse per la prima volta la serie 1456 con motore Turbo da 131 CV (98\u00a0kW).\nNello stesso anno, per il modello da 91 CV (68\u00a0kW) 826 fu introdotta l'opzione di cambio o di trasmissione idrostatica.\nLa cabina \"scatola da gelato\" fu abbandonata e sostituita con la nuova cabina \"custom\" realizzato dalla Exel Industries, che poteva essere equipaggiata in fabbrica con aria condizionata, riscaldamento e una radio AM.\nUn'altra pietra miliare per la IH fu nel 1970 l'introduzione del modello 1026 Hydro che era sostanzialmente una versione idrostatica del 1256, in quel momento il pi\u00f9 potente trattore a trasmissione idrostatica prodotto negli Stati Uniti con 114 CV (85\u00a0kW).\nAnni '70.\nNel 1971 la IH introdusse la nuova serie 66.\nI nuovi modelli erano il 766 da 78 CV (58\u00a0kW), il 966 da 101 CV (75\u00a0kW), il 1066 turbo da 125 CV (93\u00a0kW), il 1466 Turbo da 145 CV (108\u00a0kW) e infine il 1468 V-8 da 145 CV (108\u00a0kW).\nInsieme ad essi fu introdotto il 4166 4WD da 130 CV (97\u00a0kW) a trazione integrale.\nI modelli 966 e 1066 erano disponibili con trasmissione automatica o manuale e con due cabine diverse a scelta, la \"custom\" e la \"deluxe\".\nEntrambe potevano essere dotate di aria condizionata, di riscaldamento e di radio AM-FM.\nNel 1972 il modello 666 sostitu\u00ec il 656, il 1568 V8 da 150 CV (110\u00a0kW) sostitu\u00ec il 1468, e furono introdotti i due nuovi modelli 1566da 160 CV (120\u00a0kW) e 4366 4WD da 163 CV (122\u00a0kW) a trazione integrale.\nLa cabina \"custom\" fu eliminata e la cabina \"deluxe\" fu dipinta di rosso invece che di bianco.\nIl 1\u00ba febbraio 1974 alle ore 09:00, il 5 milionesimo trattore usc\u00ec dalla catena di montaggio dello stabilimento di Farmall in Illinois.\nLa IH fu il primo produttore di trattori a ottenere questo risultato.\nSempre nel 1973, la IH ufficialmente abbandon\u00f2 il nome \"Farmall\" per i suoi trattori.\nQuesto fatto concluse un'epoca che aveva avuto inizio con il primo Farmall \"di serie\" nel 1924.\nAnni '80.\nNel settembre del 1981, la IH annunci\u00f2 la nuova \"Serie 50\", che comprendeva il 5088 da 136 CV (101\u00a0kW) , il 5288 da162 CV (121\u00a0kW) e il 5488 da 187 CV (139\u00a0kW).\nLa IH mise in produzione anche la pi\u00f9 piccola \"serie 30\" che includeva il 3088 da 81 CV (60\u00a0kW), il 3288 da 90 CV (67\u00a0kW), il 3488Hydro da 112 CV (84\u00a0kW) e il 3688 da CV 113 (84\u00a0kW).\nQuesti nuovi trattori erano progettati dal designer industriale Gregg Montgomery; il nuovo design elegante della \"Serie 50\" e della \"serie 30\" avrebbe costituito una svolta per l'aspetto di trattori di quel tempo.\nLa IH spese oltre 29 milioni di dollari per sviluppare questa nuova serie.\nOltre all'aspetto esteriore ci furono anche molte innovazioni tecnologiche legate alle serie 50 e 60.\nLa IH divenne il primo produttore di aggiungere un computer a un trattore agricolo.\nAltre innovazioni erano il cambio tipo \"z\" a 18 marce sincronizzate, un sistema di raffreddamento che aspirava l'aria da sopra il cofano e la soffiava fuori dalla griglia anteriore, un sistema idraulico a 3 pompe e un nuovo sistema di gancio posteriore.\nLa Serie 50 aveva una garanzia sul motore senza precedenti di tre anni o 2.500 ore di lavoro, che sarebbe poi diventata lo standard nel settore.\nPur senza raggiungere nuovi record di vendita, la IH vendette una quantit\u00e0 rispettabile di questi trattori durante il loro breve tempo di produzione.\nIl 14 maggio 1985 l'ultimo trattore IH usc\u00ec dalla linea di produzione, un FWA 5488.\nMarchi utilizzati.\nLa IH utilizz\u00f2 negli anni diversi marchi per i propri prodotti:"}
{"id": "4143282", "revid": "298229", "url": "https://it.wikipedia.org/wiki?curid=4143282", "title": "300 metri ostacoli", "text": ""}
{"id": "4143284", "revid": "767487", "url": "https://it.wikipedia.org/wiki?curid=4143284", "title": "H\u00f6stsonaten (album)", "text": "H\u00f6stsonaten \u00e8 un album del gruppo musicale H\u00f6stsonaten pubblicato nel 1997."}
{"id": "4143285", "revid": "298229", "url": "https://it.wikipedia.org/wiki?curid=4143285", "title": "300 m hs", "text": ""}
{"id": "4143287", "revid": "767487", "url": "https://it.wikipedia.org/wiki?curid=4143287", "title": "Cogan - Killing Them Softly", "text": "Cogan - Killing Them Softly (\"Killing Them Softly\") \u00e8 un film del 2012 scritto e diretto da Andrew Dominik.\nIl film, con protagonista Brad Pitt, \u00e8 l'adattamento cinematografico del romanzo del 1974 \"Cogan\", scritto da George V. Higgins. Si tratta della seconda collaborazione tra Dominik e Pitt dopo \"L'assassinio di Jesse James per mano del codardo Robert Ford\" (2007).\nTrama.\nMentre la Grande recessione colpisce l'America ed \u00e8 in corso la campagna per le elezioni presidenziali del 2008, Johnny Amato, detto \"lo Scoiattolo\", decide di rapinare una bisca clandestina della mafia, convinto che i sospetti ricadranno sul suo gestore, Markie Trattman, dato che quest'ultimo aveva gi\u00e0 rapinato i partecipanti alla bisca anni prima. Assolda per il colpo due sbandati bisognosi di denaro, l'ex-socio in affari Frankie e il suo amico Russell, un eroinomane che vorrebbe aprire un proprio giro di droga.\nLa rapina va a buon fine, causando un crollo nell'economia criminale locale e spingendo la mafia ad ingaggiare il sicario Jackie Cogan per sistemare le cose. Sebbene intuisca correttamente che Markie non sia il mandante della rapina, Jackie ritiene che debba morire comunque per scoraggiare iniziative simili in futuro; scopre poi l'identit\u00e0 dei rapinatori quando Russell si vanta del colpo con un altro criminale, suo informatore, mentre cerca di coinvolgerlo nel suo giro.\nUcciso Markie, Jackie ingaggia un altro sicario, l'amico di vecchia data Mickey, per occuparsi dello Scoiattolo, siccome quest'ultimo lo conosce e ci\u00f2 comprometterebbe la sua politica di \"uccidere dolcemente\" le sue vittime, a distanza e senza preavviso, per non fargli provare paura o disperazione. Tuttavia, constata di persona che Mickey, caduto nell'alcolismo per alleviare il peso delle malefatte di una vita, non \u00e8 pi\u00f9 in grado di svolgere il lavoro e se ne assume le responsabilit\u00e0.\nMentre la sconsiderazione di Russell finisce per farlo arrestare dalla DEA, Jackie rintraccia Frankie e lo convince a portarlo dallo Scoiattolo in cambio della sua vita. Dopo aver usato Frankie come autista per fuggire dalla zona dove ha freddato lo Scoiattolo, per\u00f2, uccide anche lui per non lasciare tracce. Si incontra poi col contatto mafioso incaricato di pagargli il suo compenso, ma, non appena questo comincia ad accampare scuse per dargli meno di quanto stabilito, il sicario lo intimorisce esclamandogli:\nProduzione.\nNell'adattare per il cinema il romanzo di George V. Higgins \"Cogan\", pubblicato nel 1974, Andrew Dominik ha deciso di ambientarne la storia nel presente dopo aver notato dei parallelismi \u00abimpossibili da ignorare\u00bb con la crisi finanziaria del 2007, allora in corso.\nIl progetto \u00e8 stato annunciato ufficialmente per la prima volta nel novembre del 2010, con Brad Pitt in trattative per il ruolo del protagonista. Il mese seguente, l'attore si \u00e8 unito al cast, seguito tra il gennaio e il febbraio del 2011 da Richard Jenkins, Scoot McNairy e Ben Mendelsohn. Sam Rockwell e Bella Heathcote sono stati considerati per dei ruoli nel film.\nIl budget del film \u00e8 stato di 15 milioni di dollari, finanziati soprattutto dalla Annapurna Pictures.\nLe riprese del film sono cominciate nel marzo del 2011 a New Orleans, in Louisiana. Il montaggio preliminare del film aveva una durata di circa due ore e mezza; tra i vari elementi tagliati dalla versione finale c'\u00e8 stato un cammeo di Garret Dillahunt.\nPromozione.\nIl primo trailer ufficiale del film \u00e8 stato diffuso online il 1\u00ba agosto 2012, mentre in italiano il 14 settembre 2012.\nDistribuzione.\nIl film \u00e8 stato presentato in anteprima il 22 maggio 2012 alla 65\u00aa edizione del Festival di Cannes, in cui era in concorso per la Palma d'oro.\nLa distribuzione del film nelle sale cinematografiche statunitensi, inizialmente prevista a partire dal 21 settembre 2012, \u00e8 stata prima posticipata al 19 ottobre affinch\u00e9 non entrasse in concorrenza con quella \"The Master\", anch'esso distribuito dalla Weinstein Company, e poi al 30 novembre dello stesso anno. In Italia, il film \u00e8 stato distribuito da Eagle Pictures a partire dal 18 ottobre 2012.\nAccoglienza.\nIncassi.\nIl film ha incassato 6,8 milioni di dollari nel suo weekend d'esordio al botteghino statunitense, classificandosi settimo. \u00c8 stato classificato come flop e definito il peggior risultato commerciale nella carriera da star di Pitt dopo \"L'assassinio di Jesse James per mano del codardo Robert Ford\", dello stesso regista. In totale, il film ha finito per incassare 37,9 milioni di dollari, di cui 15 in patria e 22,9 a livello internazionale.\nIl pubblico intervistato da CinemaScore gli ha assegnato un voto pari ad \"F\" su una scala da A+ a F, rendendolo uno dei soli 19 film ad aver mai ricevuto tale punteggio.\nCritica.\nLa critica ha accolto in maniera tiepida il film, lodando in particolar modo le interpretazioni del cast e criticandone invece il sottotesto politico sulla crisi economica. Sul sito aggregatore di recensioni Rotten Tomatoes, il film detiene una percentuale di approvazione da parte della critica del 73%, basata su 226 recensioni, con una media del 6,8. Metacritic gli assegna un punteggio dei 64 su 100, basato su 42 recensioni professionali."}
{"id": "4143288", "revid": "298229", "url": "https://it.wikipedia.org/wiki?curid=4143288", "title": "500 m", "text": ""}
{"id": "4143290", "revid": "298229", "url": "https://it.wikipedia.org/wiki?curid=4143290", "title": "500 metri", "text": ""}
{"id": "4143291", "revid": "298229", "url": "https://it.wikipedia.org/wiki?curid=4143291", "title": "500 metri piani", "text": ""}
{"id": "4143292", "revid": "88740", "url": "https://it.wikipedia.org/wiki?curid=4143292", "title": "Stadio \u0130mar\u0259t", "text": "Lo stadio \u0130mar\u0259t \u00e8 stato uno stadio di calcio di A\u011fdam, in Azerbaigian.\nCostruito nel 1952 durante il governo sovietico nella regione, era la casa del FK Qaraba\u011f, prima di essere distrutto nel 1993 dai bombardamenti armeni durante la guerra."}
{"id": "4143294", "revid": "466539", "url": "https://it.wikipedia.org/wiki?curid=4143294", "title": "Calixto Garc\u00eda I\u00f1\u00edguez", "text": "Biografia.\nCombattente contro gli spagnoli di Arsenio Mart\u00ednez Campos y Ant\u00f3n nel 1868, fu catturato nel 1873 ed imprigionato a Madrid, prima di venire liberato alla fine delle ostilit\u00e0 (1878). Si stabil\u00ec a New York e nel 1880 sbarc\u00f2 a Cuba con un pugno di uomini pronti a tutto pur di ottenere l'indipendenza dell'isola. Arrestato, fu nuovamente imprigionato a Madrid e liberato nel 1895. Nel 1896 reiter\u00f2 lo sbarco a Cuba, riuscendo a tenere impegnate le truppe spagnole fino alla raggiunta pace (1898). Inviato come ministro plenipotenziario a Washington, mor\u00ec poco dopo."}
{"id": "4143299", "revid": "391034", "url": "https://it.wikipedia.org/wiki?curid=4143299", "title": "Cameprosopia", "text": ""}
{"id": "4143300", "revid": "486946", "url": "https://it.wikipedia.org/wiki?curid=4143300", "title": "Imarat Stadium", "text": ""}
{"id": "4143302", "revid": "28057", "url": "https://it.wikipedia.org/wiki?curid=4143302", "title": "Pasquale Testini", "text": "Biografia.\nNato a Ruvo di Puglia nel 1924, si laure\u00f2 in archeologia cristiana presso l'Universit\u00e0 di Roma per poi ereditarne la stessa cattedra nel 1948 e trasferirsi nel 1951 presso il Pontificio Istituto di Archeologia Cristiana. Dopo dieci anni di studi pubblic\u00f2 il manuale \"Archeologia Cristiana\", ancora oggi attuale. In seguito insegn\u00f2 anche presso l'Universit\u00e0 La Sapienza ed inizi\u00f2 a concentrare i suoi studi sui monumenti paleocristiani. Nel 1952 identific\u00f2 la cripta di Ampliato nelle catacombe di Domitilla e dieci anni dopo dette vita ad un corso di iniziazione alle antichit\u00e0 cristiane presso il Pontificio Istituto di Archeologia.\nTra il 1959 e il 1962 condusse gli scavi nell'area della chiesa e del monastero di Ramat Rachel, in Israele. Nel 1963 pubblic\u00f2 alcuni suoi studi sull'iconografia di Cristo tra gli apostoli e nel 1972 riguardo all'origine della rappresentazione artistica di San Giuseppe. Inoltre tra il 1970 e il 1979 scopr\u00ec il santuario di Sant'Ippolito sull'Isola Sacra e condusse le indagini sul complesso funerario di Cornus, in Sardegna. Nel 1985 pubblic\u00f2 una ricerca sul simbolismo degli animali nell'arte figurativa paleocristiana. Tuttavia non dimentic\u00f2 mai la sua terra d'origine e pubblic\u00f2 alcuni suoi studi sulla concattedrale di Ruvo di Puglia e sulla grotta di San Cleto sottostante alla chiesa del Purgatorio. Mor\u00ec a Roma nell'ottobre del 1989."}
{"id": "4143306", "revid": "1543377", "url": "https://it.wikipedia.org/wiki?curid=4143306", "title": "Fotbal Club Speran\u021ba Crihana Veche", "text": "Il Fotbal Club Speran\u021ba Crihana Veche \u00e8 una societ\u00e0 calcistica moldava con sede nella citt\u00e0 di Crihana Veche, comune nel distretto di Cahul, fondata nel 2009. Nella stagione 2012-13 milita nella Divizia Na\u021bional\u0103.\nStoria.\nIl club \u00e8 stato fondato il 12 marzo 2009. Ha debuttato in Divizia A nella stagione 2010-2011 ottenendo un decimo posto finale con 34 punti conquistati.. La stagione successiva, dopo una buona campagna acquisti, vede il club sempre nelle prime posizioni e termina al secondo posto dietro la seconda squadra dello Sheriff Tiraspol e viene promossa dopo aver ottenuto la licenza per disputare il massimo campionato.\nStadio.\nIl club disputa i suoi incontri interni a Cahul nello Stadionul Atlant, impianto dotato di 1.000 posti."}
{"id": "4143317", "revid": "209456", "url": "https://it.wikipedia.org/wiki?curid=4143317", "title": "Elementi del periodo 9", "text": ""}
{"id": "4143320", "revid": "339392", "url": "https://it.wikipedia.org/wiki?curid=4143320", "title": "FC Speran\u0163a Crihana Veche", "text": ""}
{"id": "4143321", "revid": "196390", "url": "https://it.wikipedia.org/wiki?curid=4143321", "title": "Verdi (Alto Adige)", "text": ""}
{"id": "4143323", "revid": "339392", "url": "https://it.wikipedia.org/wiki?curid=4143323", "title": "FC Speranta Crihana Veche", "text": ""}
{"id": "4143324", "revid": "209456", "url": "https://it.wikipedia.org/wiki?curid=4143324", "title": "Modello di Pyykk\u00f6", "text": ""}
{"id": "4143326", "revid": "196390", "url": "https://it.wikipedia.org/wiki?curid=4143326", "title": "Verdi - Gr\u00fcne - V\u00ebrc", "text": ""}
{"id": "4143327", "revid": "348618", "url": "https://it.wikipedia.org/wiki?curid=4143327", "title": "Ant\u00f3n Garc\u00eda Abril", "text": "Apparteneva alla cosiddetta Generazione del 51.\nBiografia.\nDopo gli studi nel Conservatorio Reale di Madrid, frequent\u00f2 l'Accademia Musicale Chigiana di Siena, passando poi all'Accademia Nazionale di Santa Cecilia di Roma.\nTra il 1974 e il 2003 fu docente di Composizione e forma musicale (Composici\u00f3n y Formas Musicales) del Real Conservatorio Superior de M\u00fasica di Madrid. Nel 1982 fu eletto membro della Real Academia de Bellas Artes de San Fernando di Madrid e nel 2008 fu introdotto nella Real Academia de Bellas Artes de San Carlos di Valencia. Fu anche Presidente onorario della Real Academia de Nobles y Bellas Artes de San Luis. Ricevette il Premio Nacional de M\u00fasica de Espa\u00f1a. Nel 2005 fu insignito dell'Ordine civile di Alfonso X il Saggio e nel 2006 il VI Premio Iberoamericano de la M\u00fasica Tom\u00e1s Luis de Victoria, considerato l'equivalente del Premio Miguel de Cervantes della musica classica.\n\u00c8 morto nel marzo del 2021 per complicazioni da COVID-19.\nVita personale.\nEra padre dell'architetto Ant\u00f3n Garc\u00eda-Abril.\nOpere.\nCompose musica orchestrale, da camera e brani vocali. Si era particolarmente distinto nel ruolo di autore di musiche per film e per serie televisive come \"El hombre y la tierra\" di F\u00e9lix Rodr\u00edguez de la Fuente, \"Fortunata y Jacinta\", \"Anillos de oro\", \"Segunda ense\u00f1anza\", \"Brigada Central\", \"Ram\u00f3n y Cajal\", \"La ciudad no es para m\u00ed\", \"Compuesta y sin novio\" e \"Requiem por Granada\".\nNel 1966 realizz\u00f2 la colonna sonora della pellicola \"Texas, Adi\u00f3s\", uno \"spaghetti western\" con protagonista Franco Nero. Nel 1969 lavor\u00f2 con il cineasta madrileno Rafael Romero Marchent per la colonna sonora del film \"Manos torpes\", un altro spaghetti western.\nIn campo vocale si possono segnalare le sue canzoni magistralmente registrate su disco da Ainhoa Arteta.\nCompose l\"'Himno de Arag\u00f3n\" su incarico della \"Cortes de Arag\u00f3n\", che dal 1989 \u00e8 l'inno ufficiale dell'Aragona.\nLa sua opera concertistica, di carattere prevalentemente sinfonico, intende integrare la tradizione nazionalista spagnola con gli apporti dell'avanguardia attuale. Tuttavia, negli ultimi anni la musica di Garcia Abril sembra tendere pi\u00f9 al nazionalismo che all'avanguardia. \u00c8 considerato uno studioso e un ammiratore della melodia, che di solito decora con frequenti cambi di ritmo e un'orchestrazione spesso esplosiva.\nNel 2010, nasce la \"Fundaci\u00f3n Ant\u00f3n Garc\u00eda Abril\" (riconosciuta dal Ministero della Cultura spagnolo) con lo scopo di diffonderne e conservare le opere oltre a quello di far conoscere la musica spagnola.\nSelezione di composizioni.\nMusica per il cinema e la televisione.\nTra il 1956 e il 1994, pi\u00f9 di 150 composizioni per il cinema e la televisione, tra cui:"}
{"id": "4143328", "revid": "399", "url": "https://it.wikipedia.org/wiki?curid=4143328", "title": "Trasporti Pubblici Luganesi SA", "text": ""}
{"id": "4143330", "revid": "1310927", "url": "https://it.wikipedia.org/wiki?curid=4143330", "title": "F\u00e1bio Nunes", "text": "Caratteristiche tecniche.\nGioca come ala sinistra."}
{"id": "4143331", "revid": "106456", "url": "https://it.wikipedia.org/wiki?curid=4143331", "title": "Arsenio Mart\u00ednez Campos y Ant\u00f3n", "text": "Biografia.\nDopo aver combattuto in Marocco (1860), in Messico (1862) e a Cuba (1869), comand\u00f2 le truppe sostenitrici di Alfonso XII di Spagna contro i carlisti e i repubblicani, debellandoli nel 1874 e ponendo fine alla Prima Repubblica Spagnola. \nInviato di nuovo a Cuba nel 1876, ne divenne Governatore generale, carica che lasci\u00f2 nel 1879; firm\u00f2 con i rivoltosi, privi del loro comandante Calixto Garc\u00eda I\u00f1\u00edguez, il cosiddetto trattato di Zanj\u00f3n (1878), che pose fine alla guerra dei dieci anni.\nDivenuto nel 1879 primo ministro della Spagna, si dimise in fretta, ma nel 1881 fu ministro della guerra. Dimessosi nel 1883, fu capitano generale madrileno (1887) e govern\u00f2 la Catalogna dal 1889.\nNel 1895 torn\u00f2 a Cuba come Governatore generale, per trattare, purtroppo invano, con il vecchio rivale Calixto Garc\u00eda I\u00f1\u00edguez, tornato in quell'anno all'attacco. Lasci\u00f2 la carica di Governatore nel febbraio del 1896."}
{"id": "4143335", "revid": "51514338", "url": "https://it.wikipedia.org/wiki?curid=4143335", "title": "Arsenio Martinez-Campos", "text": ""}
{"id": "4143341", "revid": "391034", "url": "https://it.wikipedia.org/wiki?curid=4143341", "title": "Mesoprosopia", "text": ""}
{"id": "4143342", "revid": "4193", "url": "https://it.wikipedia.org/wiki?curid=4143342", "title": "Ginnastica ritmica ai Giochi della XXX Olimpiade - Concorso a squadre", "text": "La competizione del concorso a squadre di ginnastica ritmica dei giochi olimpici di Londra 2012 si \u00e8 svolto tra il 9 ed il 12 agosto 2012 presso la Wembley Arena."}
{"id": "4143343", "revid": "391034", "url": "https://it.wikipedia.org/wiki?curid=4143343", "title": "Leptoprosopia", "text": ""}
{"id": "4143344", "revid": "438678", "url": "https://it.wikipedia.org/wiki?curid=4143344", "title": "The Rebel", "text": "The Rebel \u00e8 un film del 1933 diretto da Edwin H. Knopf e Luis Trenker. Tratto da una storia di Trenker, \u00e8 la versione inglese de \"Il grande agguato\", girata per il mercato statunitense. Il film fu la prima pellicola dell'Universal girata in Germania. \"Variety\" riportava che la compagnia statunitense aveva in progetto di produrre in Germania una serie di sedici film, ma fu bloccata dalla situazione politica del paese.\nProduzione.\nIl film fu prodotto dalla Deutsche Universal-Film.\nDistribuzione.\nDistribuito dall'Universal Pictures, il film usc\u00ec nelle sale cinematografiche USA il 15 giugno 1933."}
{"id": "4143345", "revid": "3115", "url": "https://it.wikipedia.org/wiki?curid=4143345", "title": "Yvonne George", "text": "Biografia.\nEbbe una carriera di successo ma assai breve. In patria aveva esordito calcando le scene teatrali come pupilla del grande drammaturgo Maurice Maeterlinck, recitando sia testi classici che d'avanguardia. Durante la Grande Guerra fu segnata dal clima brutale dell'occupazione del Belgio da parte delle truppe tedesche. Due versioni, contrastanti ma non inconciliabili, ricostruiscono questo periodo della sua vita. Secondo alcune fonti sarebbe diventata l'amante dell'ufficiale tedesco Hermann von Wedderkop, letterato e critico d'arte, che ricopr\u00ec la carica di commissario di Bruxelles; secondo altre testimonianze, costretta per sopravvivere ad esibirsi nei locali notturni avrebbe subito uno stupro ad opera della soldataglia: per reazione le sue scelte sessuali si sarebbero indirizzate verso un lesbismo o un bisessualismo non sempre intrisi di reali motivazioni affettive che l'avrebbero votata a una tetra inquietudine solo in parte stemperata dalla possente vocazione artistica.\nTrasferitasi in Francia nel 1920, scritturata come cantante dall'impresario Paul Franck, si leg\u00f2 d'amicizia con Jean Cocteau che la fece esibire negli ambienti intellettuali parigini, come il \"Boeuf sur le toit\" o il cabaret \"Chez Fysher\", dove era accompagnata al piano rispettivamente da Jean Wiener e Georges Van Parys. La sua consacrazione avvenne nel 1925 all'\"Olympia\". Nei grandi music-hall come l'\"Empire\" o il \"Bobino\" fu spesso contestata dal pubblico, sconcertato dal suo stile (un miscuglio contraddittorio e modernissimo di immedesimazione empatica e meticolosit\u00e0 quasi maniacale di esecuzione), che la tacciava di intellettuale e le rimproverava la sua emancipazione. Tuttavia si forgi\u00f2 un cerchio di ammiratori \u2013 tra cui il poeta surrealista Robert Desnos che prov\u00f2 per lei un intenso sentimento non corrisposto che gli ispir\u00f2 alcune delle pi\u00f9 belle poesie d'amore della letteratura francese del Novecento, lo scrittore Henri Jeanson, che la difese strenuamente nei suoi articoli giornalistici, e l'impresario-autore Jacques Charles, uno dei padri della rivista francese e suo sincero estimatore \u2013 che riconobbero in lei la creatrice della \u201ccanzone letteraria\u201d. Vestita di nero, il viso pallido ed espressivo all'estremo, Yvonne George interpretava sulla scena le sue canzoni come altrettanti pezzi teatrali, ricorrendo spesso alla mimica o ai modi delle grandi attrici tragiche. Non era tanto la musica che la ispirava, che la trasportava, quanto le potenzialit\u00e0 interpretative offerte dal testo. Diceva: \u201cLa canzone? \u00c8 un'occasione per essere un'altra\u201d. Comp\u00ec tourn\u00e9e a New York, Londra, Barcellona. Per lei composero brani i maggiori musicisti e parolieri dell'epoca: Jean Lenoir, Maurice Yvain, Charles Borel-Clerc. Ma i suoi pezzi preferiti erano le canzoni del folklore marinaio, come \"Valparaiso\", armonizzata da Georges Auric, che port\u00f2 al successo all'\"Olympia\". Fu spesso fotografata da Man Ray e Kees Van Dongen disegn\u00f2 per lei una splendida affiche ritraendone il bel volto di \"diseuse\" sensuale e implorante.\nTrascinata in una vita mondana trepidante, spese le sue forze senza risparmiarsi, ma soprattutto divenne tributaria della droga. Tutto ci\u00f2 rappresentava senza dubbio un tentativo di fuggire a una vita d'intima solitudine e preda di molteplici contraddizioni. La salute di Yvonne George ne risult\u00f2 presto compromessa. Minata dalla tubercolosi, intossicata dalla morfina e dall'oppio, cerc\u00f2 tardivamente di curarsi, rinunciando all'alcool e al tabacco e soggiornando presso un sanatorio in Svizzera. Ma fu tutto inutile. Fuggita dal sanatorio, in cerca di conforto negli adorati orizzonti marini, raggiunse il porto di Genova alloggiando all'Hotel Miramare dove si spense nella notte tra il 21 e il 22 aprile 1930. Il suo corpo fu riportato a Parigi e cremato. Di lei ci restano una ventina di incisioni originali, registrate tra il 1925 e il 1928, rivelatrici della sua ammaliante arte interpretativa che ne fanno un'antesignana delle grandi cantanti della tradizione intimista francese, da \u00c9dith Piaf a Barbara a Juliette Gr\u00e9co.\nTeatro.\nLa conoscenza e la valorizzazione della figura di Yvonne George in Italia si devono allo scrittore, ricercatore e regista Riccardo Mazzoni che le ha dedicato una serie di conferenze e seminari e il suo spettacolo teatrale \"Il segreto della stella\", ideato nel 1987 e ripreso nel 2006 e nel 2010, la cui attuale versione \u00e8 interpretata dall'attrice Rebecca Palagi. La struttura dello spettacolo \u00e8 quella di un monologo con brevi inserti sonori e visivi. Il testo \u00e8 costituito dal racconto in prima persona dei momenti salienti della vita di Yvonne George alternati da un libero assemblaggio dei brani che Robert Desnos scrisse per lei. Per questi ultimi l'invenzione drammaturgica consiste nel ribaltare l'io-recitante di Desnos nell'io-recitante di Yvonne George: la celebre poesia \u201cHo tanto sognato di te che perdi la tua realt\u00e0\u201d diventa quindi \u201cHai tanto sognato di me che perdo la mia realt\u00e0\u201d; tornando da un indefinito aldil\u00e0, Yvonne George s'impossessa delle parole di Robert Desnos \u2013 in una sorta di estremo atto di redenzione teatrale \u2013 accentuando il carattere fantasmatico della rappresentazione. Secondo le intenzioni registiche di Mazzoni, nel loro insieme gli elementi rappresentativi concorrono a fare dello spettacolo l'equivalente di un'esperienza medianica.\nBibliografia.\nRiccardo Mazzoni, \"Il Segreto della Stella\", Edizioni Cinquemarzo, Viareggio, 2011; cfr. in particolare il capitolo \"La presenza fantasmatica di Yvonne George nella vita e nell'opera surrealista di Robert Desnos\", pp.\u00a05\u201311. Le notizie biografiche su Yvonne George si basano su un ricco dossier di ritagli giornalistici conservato alla Biblioth\u00e8que Nationale de France."}
{"id": "4143348", "revid": "729019", "url": "https://it.wikipedia.org/wiki?curid=4143348", "title": "Standard Eleven", "text": "La Eleven, o 11 hp, \u00e8 stata un'autovettura prodotta dalla Standard nel 1923.\nNell'unico anno in cui fu in produzione, il modello si collocava a met\u00e0 della gamma offerta dalla Standard. Infatti, era compreso tra la pi\u00f9 piccola 8 hp e le pi\u00f9 grandi 11.6 e 14 hp. La carrozzeria era torpedo.\nLa Eleven aveva installato un motore in linea a quattro cilindri e valvole in testa. La cilindrata era 1.307 cm\u00b3. L'alesaggio e la corsa erano, rispettivamente, 68\u00a0mm e 90\u00a0mm. Questo propulsore derivava dai motori della 8\u00a0hp e della 11.6; dalla quello della prima eredit\u00f2 l'albero a gomiti, mentre dal propulsore della seconda ricevette il monoblocco.\nDal 1927 la Standard torn\u00f2 a installare, sui motori delle proprie vetture, le valvole a configurazione laterale. Dal 1947 la casa automobilistica di Coventry torn\u00f2 sui propri passi, e ricominci\u00f2 a commercializzare modelli con motori a valvole in testa.\nDopo un solo anno di produzione, la 11 hp venne tolta dal mercato."}
{"id": "4143350", "revid": "126257", "url": "https://it.wikipedia.org/wiki?curid=4143350", "title": "Standard 11 hp", "text": ""}
{"id": "4143351", "revid": "126257", "url": "https://it.wikipedia.org/wiki?curid=4143351", "title": "Standard 11hp", "text": ""}
{"id": "4143356", "revid": "984922", "url": "https://it.wikipedia.org/wiki?curid=4143356", "title": "Un soldato, un amore", "text": "Un soldato, un amore (\"A Soldier's Love Story\") \u00e8 un film del 2010 diretto da Harvey Frost.\nTrama.\nCalifornia: Jared \u00e8 un bambino di 10 anni che si \u00e8 appena trasferito a casa della nonna dall'Iowa con la madre dopo il divorzio di quest'ultima. Appassionato di baseball, non ha nessuno con cui giocare (il vero padre \u00e8 del tutto assente) e per caso, su invito della sua insegnante di scuola, inizia a scrivere al Serg. Vince Carrera, un militare di stanza in Europa, divorziato da 3 anni.\nVince viene riassegnato ad una base militare in California e approfitta per andare a fare visita al bambino con il quale instaura subito un rapporto molto stretto.\nComplice il baseball Vince conosce la madre di Jared e a poco a poco se ne innamora ricambiato.\nDopo circa quattro mesi Vince deve ripartire per una nuova missione all'estero e per non incorrere nello stesso problema che ha causato il suo precedente divorzio, decide di lasciare la madre del ragazzo.\nCi ripenser\u00e0 dopo aver capito di amare profondamente la donna e di non poter pi\u00f9 fare a meno di Jared."}
{"id": "4143361", "revid": "643494", "url": "https://it.wikipedia.org/wiki?curid=4143361", "title": "Carl Friedrich von Bassewitz", "text": "Biografia.\nCarl Friedrich era nato in seno alla nobile famiglia dei von Bassewitz, una delle pi\u00f9 antiche del Meclemburgo, che era infeudata delle citt\u00e0 di Prebberede, Jahmen, Wozeten e Wardow. I suoi genitori erano il conte Henning Friedrich von Bassewitz, primo ministro del Holstein-Gottorp, \"Geheimrat\" del Sacro Romano Impero, e Anna Maria von Clausenheim. Suo fratello era Joachim Otto Adolph von Bassewitz, decano della cattedrale di Lubecca.\nDopo aver studiato legge ed aver sostenuto l'esame di avvocatura, nel 1741 ottenne l'incarico di giudice a Schwerin. In questa veste egli fu coinvolto nella creazione dei nuovi stati del Meclemburgo nella divisione patrimoniale che interess\u00f2 lo stato nel 1755 (\"Landesgrundgesetzlicher Erbvergleich\"). Promosso Consigliere Privato del duca, nel 1771 divenne primo Primo ministro del Meclemburgo-Schwerin e presidente del consiglio di sicurezza, incarichi che mantenne sino alla sua morte. La sua politica amministrativa dello stato fu scandita essenzialmente da una propensione a favorire l'Austria e pi\u00f9 in generale ad una neutralit\u00e0 nei conflitti.\nTra il 1772 ed il 1778 fece costruire a proprie spese il maniero di Prebberede, residenza per s\u00e9 e per la sua famiglia nelle successive generazioni.\nMor\u00ec a Schwerin il 14 maggio 1783.\nMatrimonio.\nCarl Friedrich von Bassewitz si spos\u00f2 con Marie Elisabeth von L\u00fctzow e fu padre del conte Bernhard Friedrich von Bassewitz che sar\u00e0 anch'egli primo ministro del Meclemburgo-Schwerin."}
{"id": "4143362", "revid": "4252", "url": "https://it.wikipedia.org/wiki?curid=4143362", "title": "La prima invenzione di Archimede Pitagorico", "text": ""}
{"id": "4143370", "revid": "1733225", "url": "https://it.wikipedia.org/wiki?curid=4143370", "title": "Amsicora (disambigua)", "text": ""}
{"id": "4143372", "revid": "256896", "url": "https://it.wikipedia.org/wiki?curid=4143372", "title": "Sant'Abbadorgiu", "text": ""}
{"id": "4143377", "revid": "599013", "url": "https://it.wikipedia.org/wiki?curid=4143377", "title": "Nadav Henefeld", "text": ""}
{"id": "4143382", "revid": "181541", "url": "https://it.wikipedia.org/wiki?curid=4143382", "title": "Centrale nucleare di Braka", "text": ""}
{"id": "4143383", "revid": "101487158", "url": "https://it.wikipedia.org/wiki?curid=4143383", "title": "Nobilt\u00e0 messicana", "text": "La nobilt\u00e0 messicana si riferisce alle famiglie nobili titolate e alla piccola nobilt\u00e0 senza titolo del Messico. Molti dei discendenti di queste famiglie vivono ancora tutt'oggi in Messico, ma alcuni si possono trovare in Europa e in altri paesi.\nCon le vittorie dei repubblicani messicani sulle monarchie del Primo Impero messicano, guidato da Agust\u00edn I, e il Secondo Impero messicano, sotto Massimiliano I\u2014e la stesura della Costituzione Messicana del 1917\u2014 i titoli della nobilt\u00e0 in Messico furono legalmente aboliti.\nPanoramica.\nDall'era pre-ispanica, e il prolugamento dei periodi vicereali e coloniale sotto gli Asburgo e i Borbone, al primo e Secondo Impero messicano e oltre, queste famiglie svolsero ruoli fondamentali nella storia del Messico. Ci sono diversi periodi della storia moderna del Messico, in cui alle famiglie \u00e8 stato concesso lo status nobiliare e dato titoli. Mentre i titoli furono concessi in Messico per s\u00e9, altre famiglie portarono con s\u00e9 i loro vecchi titoli dall'Europa.\nI messicani che per matrimonio con stranieri titolati o attraverso l'acquisto diretto, acquisirono titoli di nobilt\u00e0 dai paesi europei escluso la Spagna o il Vaticano. Questi furono principalmente titoli italiani e\ntedeschi, con alcune rare eccezioni.\nAll'inizio del XIX secolo, la nobilt\u00e0 messicana, sia titolata che senza titolo, consisteva di circa l'1,5% della popolazione del Messico, o approssimativamente a 200,000 individui. I firmatari della Dichiarazione d'indipendenza del Messico includevano:il Marqu\u00e9s de San Juan de Rayas, il Marqu\u00e9s de Salvatierra, il Marqu\u00e9s de Salinas del R\u00edo Pisuerga, il Conde de Santa Mar\u00eda de Regla, il Marqu\u00e9s de la Cadena, il Marqu\u00e9s de San Miguel de Aguayo, tra gli altri. Le famiglie leader attive nella politica, economia, il clero, arte e cultura del XVIII secolo e XIX secolo includevano: LLamosa, Cervantes, Romero de Terreros, Rinc\u00f3n Gallardo, P\u00e9rez G\u00e1lvez, Rul, Vivanco, Canal, Ca\u00f1edo, Fern\u00e1ndez de J\u00e1uregui, Obando, Fern\u00e1ndez de C\u00f3rdoba, G\u00f3mez de Parada, P\u00e9rez de Salazar, Valdivieso, Fagoaga, Echeverz, D\u00e1valos de Bracamonte, Casta\u00f1iza, G\u00f3mez de la Cortina, Moncada, Diez de Sollano, de Busto y Moya, Reynoso y Manso de Z\u00fa\u00f1iga, L\u00f3pez de Z\u00e1rate, Caserta, Trebuesto, Garc\u00eda de Teruel, Vizcarra, R\u00e1bago, Sardaneta, Ozta, Azc\u00e1rate, Samaniego del Castillo, Cos\u00edo, Rivadeneyra, de la Cotera, de Campa, Rodr\u00edguez S\u00e1enz de Pedroso, Padilla, Rivascacho, Villar-Villamil, S\u00e1nchez de Tagle, Cabrero, Hurtado de Mendoza, L\u00f3pez-Portillo, Meade, Garc\u00eda Pimentel, Vasconcelos, Sainz Tr\u00e1paga, Lascurain, Villaurrutia, Errazu, Escand\u00f3n, Yturbe, Yermo, B\u00e9istegui, and S\u00e1nchez-Navarro.\nStoricamente, molte di queste famiglie messicane si imparentarono con la nobilt\u00e0 europea e alcune di queste unioni hanno prodotto figure del calibro di Ranieri III, Principe di Monaco ed Elena Poniatowska, che era una discendente del fratello di Stanislao II Augusto Poniatowski l'ultimo Re di Polonia. Altre famiglie che si sono imparentate nella nobilt\u00e0 europea comprendono i Guti\u00e9rrez de Estradas, e gli Iturbide\u2014il Capo della Casa Imperiale del Messico in esilio, Maximilian von G\u00f6tzen-It\u00farbide, \u00e8 sposato con un membro della nobilt\u00e0 veneziana e croata."}
{"id": "4143386", "revid": "290948", "url": "https://it.wikipedia.org/wiki?curid=4143386", "title": "Test di Jominy", "text": ""}
{"id": "4143388", "revid": "1573940", "url": "https://it.wikipedia.org/wiki?curid=4143388", "title": "Dytiscus latissimus", "text": "Il ditisco maggiore (Dytiscus latissimus ) \u00e8 un coleottero acquatico appartenente alla famiglia Dytiscidae, diffuso in Europa.\nDescrizione.\nLe larve di quest'insetto sono molto aggressive; sono dotate di sei zampe e sono lunghe all'incirca 6\u00a0cm, hanno una testa larga e piatta con un paio di mascelle a forma di pinze. Sono velenose e per cacciare stanno in agguato tra le piante e a un tratto catturano la preda. Attacca qualsiasi cosa si muova, anche esseri umani.\nDistribuzione e habitat.\nL'areale comprende la Norvegia, la Svezia, la Finlandia, la Danimarca, l'Austria, la Bosnia ed Erzegovina, la Polonia, la Lettonia, la Bielorussia, l'Ucraina e la Russia.\nLa presenza \u00e8 inoltre incerta in Svizzera, Ungheria, Croazia, Slovacchia e Romania.\n\u00c8 infine considerata specie estinta in Italia, Francia, Belgio, Lussemburgo, Paesi Bassi, Germania e Repubblica Ceca.\nL'habitat \u00e8 rappresentato da ruscelli, stagni, laghi poco profondi, zone salmastre e sorgenti termali.\nConservazione.\nData la frammentazione dell'areale, la Lista rossa IUCN classifica \"Dytiscus latissimus\" come specie vulnerabile (\"Vulnerable\")."}
{"id": "4143396", "revid": "174925", "url": "https://it.wikipedia.org/wiki?curid=4143396", "title": "Kore di Lione", "text": "La kore di Lione \u00e8 una statua attica arcaica in marmo pentelico (h. 63 x l. 36; d. 24\u00a0cm) proveniente dall'acropoli di Atene e datata tra il 550 e il 540 a.C.\nLa scultura \u00e8 frammentaria: il busto \u00e8 conservato al Museo di belle arti di Lione (n. inv. H 1993) mentre la parte inferiore e i frammenti del braccio sinistro si trovano al Museo dell'acropoli di Atene (Acr. 269, h. 65\u00a0cm). Dopo una serie di avvicinamenti la pertinenza dei frammenti \u00e8 stata definitivamente riconosciuta nel 1935 da Humfry Payne.\nFa parte delle numerose statue femminili votive a dimensione naturale, ritrovate nella colmata persiana sull'acropoli di Atene e datate tra il 570 a.C. circa e la fine del VI secolo a.C., rappresenta il primo esempio dell'influsso ionico che si verific\u00f2 nella scultura attica della seconda met\u00e0 del secolo e il primo impiego in attica del costume ionico. Di una generazione successiva a quella cui appartiene la \"Kore Acr. 593\", la pi\u00f9 antica tra le korai attiche rinvenute sull'acropoli, la \"kore di Lione\" si pone all'inizio della nuova fase che caratterizza la scultura attica nel terzo quarto del VI secolo a.C.\nPer la \"kore di Lione\" \u00e8 stata ipotizzata una funzione architettonica come cariatide.\nStoria.\nPrima della riunione dei frammenti dell'acropoli con il torso del museo di Lione quest'ultimo era chiamato \"Afrodite di Marsiglia\". La scultura venne pubblicata per la prima volta nel 1719 come appartenente alla collezione privata di Laurent Gravier di Marsiglia; una serie di pubblicazioni affiancate da dati non verificati attest\u00f2 questa citt\u00e0 come luogo di rinvenimento, informazione ritenuta plausibile trattandosi dell'antica Massalia colonia della citt\u00e0 ionica di Focea, fondata nel 600 a.C. Attraverso passaggi non documentati la kore giunse, come scrive il Lechat, sembra insieme alla collezione Tempier di N\u00eemes, ad un antiquario di Lione di nome Mercier che la vendette nel dicembre del 1810 al comune della citt\u00e0 per il nascente museo locale. La kore \u00e8 presente nel catalogo del museo a partire dal 1816. Il polos e la colomba erano considerati attributi sufficienti a caratterizzare la statua come rappresentazione di Afrodite e la presenza dell'himation diagonale aveva portato a concludere che la statua fosse di origine ionica.\nLa riunione con i frammenti dell'acropoli ha restituito alla \"kore di Lione\" l'appartenenza ateniese mentre ancora se ne ignora la provenienza per il periodo anteriore al XVIII secolo.\nDescrizione e stile.\nLa statua risulta dotata di quella struttura compatta e robusta che \u00e8 tipica di questi anni in Attica e che risale alla \"dea di Berlino\" (Pergamonmuseum SK 1800, primo quarto del VI secolo a.C.). Le caratteristiche ioniche sono evidenti a partire dall'abito: un chitone a manica lunga e un himation indossato diagonalmente. Nella scultura attica e sulla ceramica coeva le donne portano il peplo dorico senza maniche sopra al leggero chitone e l'himation, non sempre presente, viene indossato semplicemente su entrambe le spalle. L'unica figura attica arcaica che porta il chitone senza il peplo al di sopra \u00e8 la \"dea di Berlino\" che per\u00f2 indossa l'himation in modo tradizionalmente simmetrico. In Ionia l'himation diagonale \u00e8 invece ben attestato gi\u00e0 nel secondo quarto del VI secolo a.C., ad esempio nelle statue dedicate da Cheramyes; non solo l'origine di questo abbigliamento \u00e8 ionica, ma anche il trattamento del panneggio che si riscontra a partire dalle figure delle columnae caelatae di Efeso (datate solitamente al 560 a.C.). Un altro elemento stilistico della \"kore di Lione\" \u00e8 l'himation inarcato al di sopra dei glutei che non verr\u00e0 imitato dagli scultori attici, ma che si trova invece frequentemente nella coeva pittura vascolare e nelle sculture marmoree dell'oriente greco.\nLa questione relativa alla funzione architettonica della \"kore di Lione\" fu sollevata da Brunilde Ridgway nel 1986; la parte superiore del polos presenta caratteristiche di lavorazione tipiche delle cariatidi che Payne non pot\u00e9 osservare direttamente, ma solo attraverso il calco inviatogli ad Atene. Un secondo elemento che conduce a tale conclusione \u00e8 la posizione inversa dell'himation diagonale, tipica delle opere non isolate, ma prodotte in coppia e speculari. Inoltre l'originario influsso ionico riconosciuto nello stile dell'opera ben si accorda con l'origine vicino-orientale della tipologia architettonica della cariatide. Ad opporsi invece ad una simile interpretazione della kore si presentano in primo luogo le sue dimensioni, adatte eventualmente ad un piccolo naiskos o ad una entrata secondaria, e anche in questo caso occorrerebbe immaginare la scultura rialzata su di una base."}
{"id": "4143399", "revid": "224230", "url": "https://it.wikipedia.org/wiki?curid=4143399", "title": "Ab esse ad posse", "text": "Ab esse ad posse valet, o per esteso \"Ab esse ad posse valet, a posse ad esse non valet (consequentia)\", \u00e8 un principio logico che vuol dire: quel che esiste \u00e8 possibile, ma quello che \u00e8 possibile non necessariamente esiste.\nLa regola logica esprime una conseguenza modale: \u00ab\"Quod existit, id est possibile\"\u00bb ovvero \u00abci\u00f2 che esiste \u00e8 possibile\u00bb."}
{"id": "4143402", "revid": "1983214", "url": "https://it.wikipedia.org/wiki?curid=4143402", "title": "Elezioni in Burundi", "text": "In Burundi i cittadini sono stati chiamati alle urne per eleggere il Presidente della repubblica, il parlamento, le autorit\u00e0 periferiche locali ed in occasione di referendum.\nLe elezioni presidenziali si sono svolte nel 1984, nel 1993, nel 2010 e nel 2015.\nLe elezioni legislative si sono svolte nel 1961, nel 1965, nel 1982, nel 1993, nel 2005, nel 2010, nel 2015 e nel 2020.\nLe elezioni comunali si sono svolte nel 1960, nel 2005 e nel 2010.\nInfine \u00e8 stato indetto il referendum nel 1981, nel 1991, nel 1992 e nel 2005.\nPeriodo coloniale.\nDurante il periodo coloniale si sono svolte due consultazioni elettorali: nel 1953 e nel 1956 per eleggere le assemblee consultative indigene, secondo le direttive dell'O.N.U., di condurre il paese colonizzato verso la democrazia e l'indipendenza.\nI Consigli di sotto-\"chefferie\", i Consigli di \"chefferie\", i Consigli di territorio ed infine il Consiglio superiore del paese (CSP) esistevano gi\u00e0 fin dal 1945, ma precedentemente erano nominati direttamente dall'autorit\u00e0 coloniale. Nel 1953 met\u00e0 dei membri assembleari saranno nominati dall'autorit\u00e0 come precedentemente, l'altra met\u00e0 sar\u00e0 eletta da personalit\u00e0 scelte dall'autorit\u00e0 territoriale. Gli eletti saranno quasi esclusivamente \"abaganwa\", membri della famiglia reale, o tutsi.\nNel 1956, per il rinnovo dei consigli di sotto-\"chefferie\", furono indette nuove elezioni, questa volta e per la prima volta a suffragio universale maschile diretto. Non c'erano partiti politici che a quel tempo erano vietati e non ci fu nemmeno una campagna elettorale. Non c'erano nemmeno dei candidati: ogni elettore poteva essere eletto.\nIl regno.\nElezioni comunali del 1960.\nLe \"chefferies\" vennero abrogate e vennero costituiti i comuni e le provincie.\nNel contesto di democratizzazione imposta dall'ONU alla potenza tutelare belga, al fine di avviare il Burundi verso l'indipendenza, vengono indette per la fine del 1960 le prime elezioni a suffragio universale diretto maschile per eleggere 2873 amministratori comunali.\nNel giugno 1959 venne abrogato il decreto del giugno 1929 che vietava il diritto di associazione. Nacquero cos\u00ec in burundi numerosi partiti politici, dei quali 27 si presentarono per partecipare alle elezioni. I quattro pi\u00f9 importanti erano l'UPRONA fondato nel 1958 da Louis Rwagasore che pot\u00e9 uscire dalla clandestinit\u00e0, il Partito Democratico Cristiano, il Partito del Popolo e il Partito Democratico Rurale.\nMolti partiti si riunirono e costituirono cinque cartelli elettorali, di cui il pi\u00f9 importante fu il Fronte Comune Democratico che riun\u00ec 12 partiti tra cui il PDC, il PP e il PDR, con lo scopo di combattere l'UPRONA. Questo cartello era sostenuto dalle autorit\u00e0 coloniali.\nL'UPRONA invece era un partito progressista, monarchico e nazionalista. Chiedeva l'immediata e totale indipendenza sotto la guida del \"mwami\" (re) in un contesto di multipartitismo.\nPrima delle elezioni, vedendo la larga popolarit\u00e0 di cui godeva l'UPRONA, venne emanato un decreto per contrastare la sua vittoria: ai parenti e alleati del \"mwami\" fu vietata qualsiasi partecipazione politica diretta. In questo modo i lieders popolari quali il principe Louis Rwagasore, i generi del re Ndenzako e Muhirwa non poterono presentarsi alle elezioni. Non solo, alcune personalit\u00e0 vennero ritenute in residenza sorvegliata, se non imprigionate con pretesti, alcuni di essi preferirono rifugiarsi all'estero.\nIl 21 ottobre 1960 venne aperta la prima campagna elettorale e dal 15 novembre all'8 dicembre si svolsero le elezioni che videro uno scontato risultato nella vittoria del Fronte Comune.\nElezioni legislative del 1961.\nL'anno successivo, le elezioni legislative si svolsero sotto un altro contesto, con lo scopo di eleggere i rappresentanti del futuro Burundi indipendente, l'ONU, attraverso la Commissione delle Nazioni Unite per il Ruanda-Urundi (CNURU), ha supervisionato l'organizzazione e lo svolgimento delle elezioni."}
{"id": "4143405", "revid": "1543377", "url": "https://it.wikipedia.org/wiki?curid=4143405", "title": "Atleti Olimpici Individuali", "text": "Per Atleti Olimpici Individuali s'intende il nome utilizzato ai Giochi della XXVII Olimpiade dalla rappresentanza degli atleti di Timor Est.\nPugilato.\nMaschile\nSollevamento pesi.\nMaschile"}
{"id": "4143412", "revid": "69794", "url": "https://it.wikipedia.org/wiki?curid=4143412", "title": "Atleti Olimpici Individuali ai Giochi olimpici", "text": ""}
{"id": "4143417", "revid": "124123", "url": "https://it.wikipedia.org/wiki?curid=4143417", "title": "Dardano di Atene", "text": "Biografia.\nFu allievo di Diogene di Babilonia e di Antipatro di Tarso. Cicerone lo cita come uno dei leader della scuola stoica (in latino: \"principes Stoicorum\") ad Atene, insieme a Mnesarco, nel periodo in cui Antioco di Ascalona si stava allontanando dallo scetticismo (circa nel 95 a.C.).\nDella sua vita nient'altro \u00e8 noto; probabilmente il filosofo mor\u00ec nel periodo in cui Cicerone stava apprendendo la filosofia ad Atene, nel 79 a.C."}
{"id": "4143421", "revid": "125766064", "url": "https://it.wikipedia.org/wiki?curid=4143421", "title": "Oren Aharoni", "text": ""}
{"id": "4143422", "revid": "770987", "url": "https://it.wikipedia.org/wiki?curid=4143422", "title": "Cinque dinastie", "text": ""}
{"id": "4143431", "revid": "74610", "url": "https://it.wikipedia.org/wiki?curid=4143431", "title": "Jacyr Braido", "text": ""}
{"id": "4143435", "revid": "2032913", "url": "https://it.wikipedia.org/wiki?curid=4143435", "title": "Sara Cobo", "text": "\u00c8 conosciuta per aver interpretato il ruolo di Gloria Skyler nella serie adolescenziale di Nickelodeon, \"Kally's Mashup\".\nBiografia.\nHa una sorella, anch'essa attrice, Lourdes Cobo.\nSara Cobo inizia la sua carriera come attrice da bambina, nel 2001, nel miniserial \"Navidad sin fin\", dove interpreta Marisela. Nel 2009 produce e recita nel cortometraggio \"S\u00e9ver\". Raggiunge la notoriet\u00e0 nel 2011, interpretando la protagonista del serial TV \"Popland!\", Carla Vive, una diciottenne di provincia che si trasferisce in una grande citt\u00e0 e diventa un paparazzo.\nA luglio 2012, Sara Cobo debutta come cantante pubblicando il singolo \"M\u00e1s\", prodotto da MTV Latin America. Precedentemente, Cobo aveva cantato una canzone della colonna sonora di \"Popland!\", intitolata \"Tarde\". Nel 2012, entra nel cast della serie \"Estado de gracia\", dove interpreta Ximena, la figlia della protagonista, il legislatore federale Julieta Toscano, mentre l'anno successivo torna a interpretare I.C. nella seconda stagione di \"Ni\u00f1as mal\".\nViene riconfermata per interpretare il ruolo di Gloria Skyler nella terza stagione della serie \"Kally's Mashup\".\nDoppiatrici italiane.\nNelle versioni in italiano dei suoi film, Sara Cobo \u00e8 stata doppiata da:"}
{"id": "4143438", "revid": "1149807", "url": "https://it.wikipedia.org/wiki?curid=4143438", "title": "Yamato Nadeshiko (serie televisiva)", "text": "Yamato Nadeshiko \u00e8 un dorama stagionale autunnale in 11 puntate di Fuji TV e mandato in onda nel 2000.\nSakurako, una giovane donna nata e costretta a vivere per tutta l'infanzia in una famiglia estremamente povera, vuole con tutte le sue forze riuscire a sposare un uomo ricchissimo: la sua forza e determinazione di carattere nel perseguire tale risultato fa s\u00ec che le venga affibbiato il nomignolo di \"regina dei goukon\" (appuntamenti al buio di gruppo). Di lavoro fa la hostess di linea. \nOsuke \u00e8 invece un pi\u00f9 che brillante professore universitario e scienziato, vincitore del massimo premio internazionale in campo matematico, il Field, equivalente al Nobel. I due s'incontrano tramite uno di questi goukon organizzati da amici in comune: la nostra giovane e bella Sakurako non pu\u00f2 far a meno d'innamorarsi, con la certezza ch'egli sia un uomo pi\u00f9 che benestante.\nForse per\u00f2 ha sbagliato qualche calcolo: soprattutto quando le sar\u00e0 rivelato che quello che lei crede un eccentrico miliardario \u00e8 invece oggi un pescivendolo."}
{"id": "4143439", "revid": "729019", "url": "https://it.wikipedia.org/wiki?curid=4143439", "title": "Bertram Ramsay", "text": "Biografia.\nNato a Londra da una famiglia scozzese, nel 1898 si arruola nella Marina britannica e serve come guardiamarina sulla \"HMS Britannia\" e poi sulla \"HMS Crescent\".\nLa prima guerra mondiale.\nDurante la prima guerra mondiale gli viene affidato il comando del monitore \"M25\" con il compito di pattugliare le coste del Belgio. Nell'ottobre 1917 gli viene conferito il comando del cacciatorpediniere HMS Broke.\nIl 9 maggio 1918 prende parte al secondo raid di Ostenda e al raid di Zeebrugge.\nLa seconda guerra mondiale.\nPromosso viceammiraglio nell'agosto 1939 viene incaricato di dirigere le operazioni nell'area di Dover con il compito di difendere il Canale della Manica da passaggi di sottomarini nemici.\nL'operazione Dynamo.\n\"Per approfondire vedi operazione Dynamo\"\nDopo lo scoppio della seconda guerra mondiale e la disfatta della Francia, organizz\u00f2 l'evacuazione da Dunkerque (in Belgio) delle truppe alleate assediate dall'esercito tedesco.\nL'operazione fu un successo e permise di riportare nel Regno Unito 338.226 soldati britannici e alleate. Per i successivi due anni fu incaricato di difendere Dover da una possibile invasione tedesca.\nL'operazione Torch.\n\"Per approfondire vedi: operazione Torch\"\nIl 29 aprile 1942 venne nominato Comandante delle forze navali in vista dell'apertura di un fronte occidentale. Lo sbarco nella Francia occupata venne per\u00f2 rinviato e Ramsay fu nominato vice-comandante delle operazioni navali in Nord Africa, sotto il comando di Sir Andrew Cunningham.\nRamsay fu in seguito incaricato di pianificare la fase di sbarco dell'invasione Alleata della Sicilia e dell'operazione Nettuno.\nLa morte.\nIl 2 gennaio 1945 Ramsay, che doveva recarsi a Bruxelles per incontrare il generale Bernard Law Montgomery, rimase ucciso in un incidente aereo a Toussus-le-Noble, nei pressi di Parigi."}
{"id": "4143442", "revid": "765341", "url": "https://it.wikipedia.org/wiki?curid=4143442", "title": "Football Club Yerazank Yerevan", "text": "Il Football Club Yerazank , (), \u00e8 una societ\u00e0 calcistica della Repubblica dell'Artsakh.\nOriginariamente aveva sede a Step'anakert, nell'attuale repubblica del Nagorno Karabakh (Artsakh), ma poi dovette trasferirsi, a causa della guerra del Nagorno Karabakh, nella capitale dell'Armenia Erevan. Nel 2018 ha fatto ritorno alla sede originaria iscrivendosi al campionato locale.\nStoria.\nIl club \u00e8 stato fondato al tempo dell'Unione Sovietica, con sede a Step'anakert, partecipando solo ai campionati regionali armeni. Nel 1992, a causa della guerra, il club non partecip\u00f2 a nessun campionato, e l'anno successivo si trasfer\u00ec a Erevan.\nPartecip\u00f2 quindi al Bardsragujn chumb, la serie A armena, fino al 1995, anno in cui si dissolse. Nelle tre stagioni giocate, ottenne come massimo un ottavo posto, nel Bardsragujn chumb 1993, e raggiunse i quarti di finale nella Coppa dell'Indipendenza 1993-1994.\nIl club tent\u00f2 quindi un ritorno nel 2003, partecipando a un campionato di Arad\u017cin Chumb, la serie B, ma poi non riusc\u00ec a trovare i capitali necessari per restare un club professionista. Per una quindicina di anni la societ\u00e0 \u00e8 quindi sopravvissuta solo come squadra amatoriale.\nNel 2018 si \u00e8 iscritta alla prima edizione della Artsakhi Futbolayin Liga, il campionato di calcio della repubblica di Artsakh, e ha riportato la sede sociale nella capitale Stepanakert. Dal nome sociale \u00e8 di conseguenza scomparso il riferimento alla capitale dell'Armenia Erevan."}
{"id": "4143444", "revid": "585241", "url": "https://it.wikipedia.org/wiki?curid=4143444", "title": "Yerazank Yerevan", "text": ""}
{"id": "4143447", "revid": "1573940", "url": "https://it.wikipedia.org/wiki?curid=4143447", "title": "Rallus caerulescens", "text": "Il porciglione africano (Rallus caerulescens ) \u00e8 un uccello della famiglia dei Rallidi originario delle regioni orientali, centro-meridionali, sud-orientali e meridionali dell'Africa.\nDescrizione.\nGli esemplari adulti di porciglione africano misurano 28\u201330\u00a0cm di lunghezza; le regioni superiori sono di colore prevalentemente marrone, mentre quelle inferiori sono grigio-blu, con strisce bianche e nere sui fianchi e sul sottocoda. \u00c8 l'unica specie del genere \"Rallus\" ad avere il dorso di colore uniforme. Il corpo \u00e8 appiattito lateralmente per permettere all'animale di muoversi facilmente nell'intrico dei canneti. Ha dita lunghe, coda breve e un becco lungo e sottile di colore rosso scuro. Le zampe sono rosse.\nDistribuzione e habitat.\nNidifica nelle paludi e nei canneti dell'Africa orientale e meridionale, dall'Etiopia al Sudafrica. Molti uccelli sono del tutto stanziali, ma alcuni intraprendono movimenti stagionali a seconda della disponibilit\u00e0 di zone umide.\nBiologia.\nDurante la stagione della nidificazione il porciglione africano \u00e8 una creatura sfuggente, ma \u00e8 pi\u00f9 facile da avvistare di molte altre specie di Rallidi, specialmente nelle prime ore del mattino. \u00c8 un uccello rumoroso, che emette una sorta di fischio trillante, \"treee-tee-tee-tee-tee\".\nQuesto uccello va in cerca di cibo tra il fango o in acque poco profonde, localizzando le prede grazie alla vista. Si nutre soprattutto di insetti, granchi e altri piccoli animali acquatici.\nIl porciglione africano nidifica in un luogo asciutto tra la vegetazione palustre, ed entrambi i genitori si occupano della costruzione del nido, una struttura a forma di coppa. Ciascuna covata \u00e8 costituita da 2-6 uova color bianco-crema, fittamente ricoperte di macchie, covate da entrambi i genitori per circa 20 giorni. Gli esemplari immaturi sono simili agli adulti, ma in essi la colorazione grigio-blu delle regioni inferiori \u00e8 rimpiazzata da una color camoscio. I pulcini, precoci, sono ricoperti da un fitto piumino nero, come quelli di tutti i Rallidi."}
{"id": "4143452", "revid": "4252", "url": "https://it.wikipedia.org/wiki?curid=4143452", "title": "Fumatore", "text": ""}
{"id": "4143457", "revid": "599013", "url": "https://it.wikipedia.org/wiki?curid=4143457", "title": "Tom Maher", "text": "\u00c8 il marito di Robyn Maher.\nCarriera.\nIn carriera ha allenato quattro selezioni nazionali femminili: , , e . Nel 2001 ha guidato le Washington Mystics, squadra della Women's National Basketball Association."}
{"id": "4143459", "revid": "767487", "url": "https://it.wikipedia.org/wiki?curid=4143459", "title": "Notte di peccato (film 1920)", "text": "Notte di peccato (\"A Lady in Love\") \u00e8 un film muto del 1920 diretto da Walter Edwards.\nTrama.\nBarbara Martin, un'ingenua ragazza appena uscita di convento, scappa per sposarsi con Barton Sedgewick, il fratello del suo tutore. Scoprendo, per\u00f2, subito dopo le nozze che Barton ha gi\u00e0 una moglie e un figlio. Il mascalzone pianta in asso entrambe le mogli e Barbara decide allora di affidarsi a George, il tutore. Sedgewick le consiglia di chiedere immediatamente il divorzio ma Barbara non si decide ad agire. Solo quando incontra John Brent, innamorandosene, prende la decisione di chiudere con Barton. George \u00e8 incaricato di occuparsi delle pratiche ma Barbara viene presa dal panico nello scoprire che l'avvocato di George non \u00e8 altri che Brent. La ragazza teme che Brent scopra che lei \u00e8 gi\u00e0 sposata. Ma il problema si risolve quando Barbara riesce a mettere le mani su alcuni documenti che provano che il primo matrimonio di Barton \u00e8 ancora valido e che il suo, invece, non ha valore legale. Libera, pu\u00f2 cos\u00ec sposarsi con Brent.\nProduzione.\nIl film fu prodotto dalla Famous Players-Lasky Corporation.\nDistribuzione.\nDistribuito dalla Paramount-Artcraft Pictures, il film - presentato da Jesse L. Lasky - usc\u00ec nelle sale cinematografiche USA il 30 maggio 1920."}
{"id": "4143461", "revid": "767487", "url": "https://it.wikipedia.org/wiki?curid=4143461", "title": "Romano Battisti", "text": "Biografia.\nSulla storia di Romano e del suo compagno di barca alle Olimpiadi di Londra, Alessio Sartori, inizialmente esclusi dalla Federazione Canottaggio che non li considerava all\u2019altezza della competizione, il giornalista sportivo Gianluca Atlante ha scritto un libro intitolato \"Doppio Giallo\".\nHa partecipato in coppia con Francesco Fossi alle Olimpiadi di Rio 2016 arrivando in quarta posizione.\nAi Campionati europei di canottaggio di Ra\u010dice 2017, assieme ai compagni Emanuele Fiume, Andrea Panizza e Giacomo Gentili, ha vinto la medaglia di bronzo nel quattro di coppia, chiudendo alle spalle dei lituani Dovydas Nemeravi\u010dius, Martynas D\u017eiaugys, Rolandas Ma\u0161\u010dinskas e Aurimas Adomavi\u010dius (oro) e dei polacchi Dariusz Radosz, Adam Wicenciak, Dominik Czaja e Wiktor Chabel (argento)."}
{"id": "4143465", "revid": "729019", "url": "https://it.wikipedia.org/wiki?curid=4143465", "title": "Hansa-Brandenburg W.13", "text": "L'Hansa-Brandenburg W.13 era un idrobombardiere-ricognitore biplano a scafo centrale sviluppato dall'azienda tedesco imperiale Hansa und Brandenburgischen Flugzeugwerke GmbH negli anni dieci del XX secolo ed avviato alla produzione in serie dalle austro-ungariche Ungarische Flugzeugfabrik AG (Ufag) ed, in numero minore, Oeffag e Ph\u00f6nix Flugzeugwerke.\nOfferto inizialmente alla Kaiserliche Marine e successivamente alla k.u.k. Kriegsmarine, rispettivamente le marine militari degli Imperi tedesco ed austro-ungarico, venne adottato dalla seconda, utilizzato durante la prima guerra mondiale, fino al termine del conflitto, e da alcune altre nazioni in esemplari prede di guerra.\nStoria del progetto.\nLa rapida evoluzione che sub\u00ec l'arma aerea durante la prima guerra mondiale espresse nuove esigenze e nuovi ruoli per contrastare i progressi tecnologici sui due contrapposti schieramenti. In quest'ottica la Kaiserliche Marine espresse l'esigenza di dotarsi di un nuovo modello che potesse operare dalla superficie dell'acqua, in grado di effettuare missioni di ricognizione aerea e pattugliamento marittimo a grande raggio e, una volta individuato l'obiettivo, di poterlo attaccare con efficacia grazie ad un carico di bombe da caduta.\nL'Hansa-Brandenburg affid\u00f2 il progetto al direttore del suo ufficio tecnico Ernst Heinkel il quale, basandosi sui precedenti modelli Hansa-Brandenburg CC e W.18, disegn\u00f2 nel 1916 un grande idrovolante a scafo centrale dalla velatura biplana e motore collocato in configurazione spingente.\nIl prototipo venne portato in volo per la prima volta nel corso dell'anno ma presentato alla commissione esaminatrice della marina imperiale tedesca questa, pur decidendo di acquistare il velivolo, non si dichiar\u00f2 entusiasta del modello decidendo di non stipulare alcun contratto di fornitura. Grazie anche all'influenza del triestino Camillo Castiglioni il modello, identificato dall'azienda come W.13, venne riproposto alla k.u.k. Kriegsmarine, la marina militare dell'Impero austro-ungarico, che invece ritenne il modello in grado di soddisfare le proprie esigenze operative tanto da emettere un consistente ordine per oltre 130 esemplari complessivi.\nLa k.u.k. Kriegsmarine emise, nel dicembre 1916, un ordine iniziale per 60 esemplari i quali vennero consegnati, tra il giugno 1917 ed il marzo 1918, 20 completi e 40 sprovvisti di motore, questi ultimi completati equipaggiandoli con gli Austro-Daimler 360 dall'arsenale di Pola. Poich\u00e9 la capacit\u00e0 produttiva degli stabilimenti dell'Hansa-Brandenburg era limitata dall'impegno profuso nella costruzione di modelli destinati alle forze armate tedesche, insufficienti anche a coprirne le necessit\u00e0 tanto da assegnare su iniziativa dell'Idflieg licenze di produzione ad altre aziende nazionali, i vertici aziendali inseriti anche nella struttura dirigenziale della Ungarische Flugzeugfabrik AG (Ufag) di Budapest preferirono trasferire interamente la produzione del modello negli stabilimenti di quest'ultima dal gennaio 1917. Alla Ufag vennero prodotti 58 esemplari dal giugno 1917 al luglio 1918, dei quali 42 completi e 16 privi di motore.\nIn seguito, al fine di evadere l'ordine nel pi\u00f9 breve tempo possibile, vennero interpellate e coinvolte nella produzione, pur se per modeste quantit\u00e0, anche gli stabilimenti della Ph\u00f6nix Flugzeugwerke AG a Vienna e della Oesterreichische Flugzeugfabrik AG (Oeffag) a Wiener Neustadt: la prima riusc\u00ec a realizzare otto esemplari di cui solo uno completo anche di motorizzazione, la seconda solamente due.\nTecnica.\nL'Hansa-Brandenburg W.13 era un grande idrovolante dall'aspetto, per la sua epoca, convenzionale: configurazione a scafo centrale biposto abbinato ad una velatura biplana e motore collocato in configurazione spingente.\nLo scafo, realizzato con struttura in legno, era caratterizzato da tre abitacoli aperti destinati al pilota ed al puntatore con funzione anche di osservatore e mitragliere. Posteriormente terminava in un impennaggio classico monoderiva.\nLa configurazione alare era biplano-sesquiplana, caratterizzata dall'ala superiore, posizionata alta a parasole, di apertura maggiore dell'inferiore, posizionata alta sulla fusoliera; le due superfici erano collegate tra loro da una coppia di montanti integrati da altrettante aste di controvento per lato e da tiranti in cavetto d'acciaio.\nLa propulsione era affidata ad un motore Austro-Daimler AD 12, un 6 cilindri in linea raffreddato a liquido capace di erogare una potenza pari a 360 PS (265 kW), posizionato su un castello tubolare tra le due ali in posizione centrale, privo di alcuna copertura ed abbinato ad un'elica bipala in legno a passo fisso.\nL'armamento era composto da una singola mitragliatrice Schwarzlose calibro 8\u00a0mm montata su supporto brandeggiabile.\nImpiego operativo.\nIl W.13 inizi\u00f2 ad essere consegnato, dal marzo 1917, ai reparti della k.u.k. Kriegsmarine dislocati presso le basi navali affacciate al Mare Adriatico, a Pola-Santa Caterina, Puntisella, Trieste, Parenzo e Kumbor, continuando fino all'estate 1918; i velivoli vennero impiegati durante tutto il periodo sul fronte italiano. Durante il servizio operativo tuttavia l'inaffidabilit\u00e0 riscontrata nei motori Austro-Daimler, a detta dell'azienda causata dalla cattiva qualit\u00e0 dell'olio lubrificante disponibile al fronte, si ripercosse in una serie di problemi ricorrenti. Dato che le sorti del conflitto sembravano oramai avverse alle nazioni degli Imperi centrali e che risultava improbabile un ribaltamento della situazione bellica, l'Austro-Daimler decise di interromperne la produzione con il risultato che, nell'impossibilit\u00e0 di reperire unit\u00e0 motrici alternative di sufficiente potenza, poco pi\u00f9 della met\u00e0 dei 130\u00a0W.13 realizzati furono lasciati a terra senza propulsore.\nDurante il conflitto alcuni esemplari trovati intatti dalle forze armate del Regno d'Italia vennero requisiti ed inviati ai reparti della Regia Marina perch\u00e9 ne venissero studiate le caratteristiche.\nAl termine della guerra, come parte delle clausole inserite nel Trattato di Versailles, alcuni esemplari vennero assegnati alle nazioni appartenenti allo schieramento dei vincitori. Alcuni esemplari entrarono a far parte della flotta a disposizione della Jugoslovenska kraljevska ratna mornarica, la marina militare del Regno dei Serbi, dei Croati e degli Sloveni e rimasero in servizio fino alla loro progressiva sostituzione con il pi\u00f9 recente Ikarus IO nella seconda parte degli anni venti.\nUn esemplare venne inoltre acquisito dagli Stati Uniti d'America come parte del risarcimento per danni di guerra. Destinato alla United States Navy, la marina militare statunitense, venne inviato alla Naval Aircraft Factory dove prima di essere provato in volo venne disassemblato e riassemblato a scopo di studio."}
{"id": "4143466", "revid": "247222", "url": "https://it.wikipedia.org/wiki?curid=4143466", "title": "H\u00e4meenlinna (castello)", "text": ""}
{"id": "4143470", "revid": "1573940", "url": "https://it.wikipedia.org/wiki?curid=4143470", "title": "Rallus madagascariensis", "text": "Il porciglione del Madagascar (Rallus madagascariensis ) \u00e8 un uccello della famiglia dei Rallidi endemico dell'isola omonima.\nDescrizione.\nIl porciglione del Madagascar \u00e8 un rallide di medie dimensioni (25\u00a0cm), dalla colorazione abbastanza uniforme. Il piumaggio \u00e8 prevalentemente marrone, con alcune striature sulle regioni superiori e sulla parte alta del petto, ma la faccia \u00e8 grigiastra e la gola e il sottocoda sono bianchi. Il becco \u00e8 rosso e le zampe scure.\nDistribuzione e habitat.\nVive in alcune zone del Madagascar orientale, ove non \u00e8 molto diffuso. La sua popolazione totale viene stimata sui 2500-10.000 esemplari.\nAbita le fitte zone di vegetazione acquatica delle paludi, le aree boschive umide e i margini dei fiumi, dal livello del mare fino a 1800 m di altitudine, ma si incontra prevalentemente a quote elevate. Predilige le aree con vegetazione dominata da alte erbe, canne e carici.\nBiologia.\nSulla base alle poche notizie che abbiamo, sembra che il porciglione del Madagascar sia una specie stanziale. \u00c8 una creatura riservata, che viene avvistata perlopi\u00f9 da sola o in coppie. Nidifica tra agosto e ottobre. Si nutre prevalentemente di invertebrati che raccoglie sul terreno fangoso.\nConservazione.\nLa principale minaccia per questa specie \u00e8 la distruzione dell'habitat: le paludi in cui vive, infatti, vengono prosciugate per fare spazio a terreni agricoli e le foreste vengono abbattute per il legname."}
{"id": "4143473", "revid": "287204", "url": "https://it.wikipedia.org/wiki?curid=4143473", "title": "Club Sportiv Olympia Bucure\u0219ti", "text": "Il Club Sportiv Olympia Bucure\u0219ti \u00e8 stata una squadra di calcio rumena fondata nel 1904 e attiva fino al 1946, anno in cui si \u00e8 sciolta. Ha vinto le prime due edizioni del campionato di calcio rumeno.\nStoria.\nIl club fu fondato nel 1904 da Mario Gebauer (primo presidente) e da altri giovani rumeni e stranieri. Nel 1906 fu invitata alle celebrazioni in occasione del quarantesimo anniversario dell'ascesa al trono del Re per una dimostrazione di questo nuovo sport\nCon la fondazione della prima associazione dei club, la \"Asocia\u0163iunea Cluburilor de Fotbal\" rinominata in seguito \"Asocia\u0163iunea Societ\u0103\u0163ilor Atletice din Rom\u00e2nia\" (ASAR) nell'ottobre del 1909 venne organizzato il primo trofeo a Bucarest nel dicembre dello stesso anno che vide trionfare l'Olympia che si aggiudic\u00f2 il trofeo che in seguito venne riconosciuto come primo campionato rumeno.\nLa squadra giocava con il modulo 1 - 2 - 3 -5, con R.Winter in porta, Charles Viereck (capitano) e Mario Gebauer in difesa, Gogu Niculescu, Th.Davilla, H.Grunberg a centrocampo e Nicu Apostolescu, Gogu Dragomirescu, Boris Ioanin, Hart e Laz\u0103r Breyer in attacco.\nL'anno successivo vinse il suo secondo e ultimo titolo.\nNel 1915 parte dei giocatori abbandonarono il calcio in favore del rugby considerato sport pi\u00f9 \"maschio\".\nCon la riforma del campionato nel 1921 il club ricompare nel girone della capitale ma solo in un'occasione vince il torneo regionale e partecipa alle finali nazionali, nella Divizia A 1927-1928, quando viene eliminato ai quarti di finale. Con la creazione del girone unico il club partecipa alla Divizia C nel 1937-38 (girone terminato al secondo posto) e alla Divizia B nel 1940-41. In coppa di Romania non supera mai i sedicesimi di finale, raggiunti in tre occasioni\nDopo la seconda guerra mondiale partecipa al campionato regionale di Bucarest col nome Olympia-Rhein e nel 1946 si scioglie.\nTra i giocatori \u00e8 da ricordare Corneliu Robe, unico a giocare in una edizione della Coppa del Mondo.\nStadio.\nIl club disput\u00f2 gli incontri interni fino al 1927 nello stadionul Bolta Rece, impianto condiviso con altre squadre situato nei pressi di piazza della Vittoria e in seguito demolito. Oggi sul terreno dove sorgeva l'impianto ci sono gli uffici della BRD-Groupe Societe Generale. Successivamente ha disputato gli incontri nello stadionul ACSA, inaugurato nel 1927 e situato nel quartiere \"Belu\""}
{"id": "4143474", "revid": "1318658", "url": "https://it.wikipedia.org/wiki?curid=4143474", "title": "Stipe Brali\u0107", "text": "Carriera.\nDal 2009 al 2013 ha allenato la Nazionale di pallacanestro femminile della Croazia."}
{"id": "4143475", "revid": "287204", "url": "https://it.wikipedia.org/wiki?curid=4143475", "title": "Stipe Bralic", "text": ""}
{"id": "4143479", "revid": "196390", "url": "https://it.wikipedia.org/wiki?curid=4143479", "title": "GJ 742", "text": ""}
{"id": "4143483", "revid": "647919", "url": "https://it.wikipedia.org/wiki?curid=4143483", "title": "Olympia Bucarest", "text": ""}
{"id": "4143485", "revid": "647919", "url": "https://it.wikipedia.org/wiki?curid=4143485", "title": "CS Olympia Bucarest", "text": ""}
{"id": "4143486", "revid": "701324", "url": "https://it.wikipedia.org/wiki?curid=4143486", "title": "Kaz\u00e9", "text": "Kaz\u00e9 \u00e8 una casa di distribuzione francese specializzata nel commercio di anime e manga, fondata il 21 settembre 1994 a Parigi da Cedric Littardi.\nStoria.\nInizialmente con il nome Kaze, la compagnia inizia il suo debutto con la pubblicazione di \"Record of Lodoss War\" su VHS. Dopo quindici anni, nel 2010, Kaze diventa Kaz\u00e9, con l'aggiunta dell'accento, cos\u00ec da rendere migliore la pronuncia del suo nome, e pubblica numerose serie di animazione giapponese in Francia e rimane uno dei pi\u00f9 grandi editori indipendenti che operano nel campo di anime e manga in Europa.\nNel 2005, Kaz\u00e9 lancia il suo marchio musicale \"Wasabi Records\", specializzato in J-pop e J-Music. Negli ultimi anni, l'editore ha diversificato le sue attivit\u00e0 pubblicando film d'animazione giapponesi per il cinema (\"Appleseed\", \"Origin\", \"La ragazza che saltava nel tempo\") e il 2007 Shinobi, il suo primo lungometraggio lanciato in termini reali nelle sale francesi.\nNel luglio 2009, Kaz\u00e9 lancia una propria emittente televisiva chiamata \"KZTV\" (\"KaZ\u00e9 TV\") devota all'animazione giapponese. Il 28 agosto 2009, Kaz\u00e9 annuncia la sua acquisizione da parte della compagnia giapponese Viz Media Europe, sussidiaria di Shogakukan, Sh\u016beisha, ShoPro e (Hitotsubashi Group).\nNel maggio 2012, il presidente e fondatore Cedric Littardi lascia la direzione della compagnia. Il suo posto verr\u00e0 rilevato da Hyoe Narita, presidente di Viz Media Europe.\nCon l'acquisizione di Viz Media Europe nel 2019 da parte di Crunchyroll e poi nel 2020 con il cambio di nome di Viz Media Europe in Crunchyroll EMEA anche Kaz\u00e9 \u00e8 diventata una propriet\u00e0 di Crunchyroll. \nSuccessivamente dal 2021 con l'acquizione di Crunchyroll da parte di Funimation ora Kaz\u00e9 \u00e8 diventata una consociata del pi\u00f9 ampio Funimation Global Group una societ\u00e0 sussidiaria di Sony Pictures Entertainment.\nKaz\u00e9 ha esteso la sua opera di distribuzione anche in Italia e Regno Unito, distribuendo film d'animazione come \"Saiyuki Requiem\", \"Summer Wars\" e alcuni film di \"Bleach\", mentre in Germania ha distribuito \"Fairy Tail\" e in Spagna \"Black Lagoon\".\nControversie.\nNel 2012 l'azienda francese \u00e8 finita nel ciclone delle critiche in Italia, per via delle pubblicazioni di \"\" (serie OAV), \"Mardock Scramble - The First Compression\" e \"Viaggio verso Agartha\", poich\u00e9 la societ\u00e0 in questi casi, invece che affidare il lavoro ad uno studio di doppiaggio italiano come per le precedenti distribuzioni, ha preferito rivolgersi ad uno studio di doppiaggio francese chiamato \"Wantake\", che ha usato per le voci doppiatori non-professionisti e di nazionalit\u00e0 italo-francese, con il risultato di effettuare un'opera di localizzazione alquanto scadente. Anche i men\u00f9 presentano traduzioni molto approssimative. Su Amazon.it i titoli hanno ricevuto numerose recensioni negative proprio per il doppiaggio. La societ\u00e0 \u00e8 stata invasa da commenti negativi su Twitter e Facebook. Dopo queste critiche, l'editore Kaz\u00e9 ha smesso di distribuire in Italia i suoi prodotti per alcuni anni: solo nel 2018 ritorna sul mercato italiano con la serie \"Nisekoi\", che tuttavia sar\u00e0 pubblicata in DVD solamente in lingua originale con sottotitoli."}
{"id": "4143487", "revid": "106851721", "url": "https://it.wikipedia.org/wiki?curid=4143487", "title": "Zhang Jike", "text": "Nel 2011 ha vinto in singolare sia i Campionati mondiali di tennis tavolo sia la Coppa del mondo di tennis tavolo. Nel 2012 vince il singolare ai Giochi olimpici di Londra, diventando cos\u00ec il quarto giocatore maschile nella storia del tennis tavolo a completare il grande slam."}
{"id": "4143488", "revid": "300067", "url": "https://it.wikipedia.org/wiki?curid=4143488", "title": "Emanuela Salopek", "text": ""}
{"id": "4143497", "revid": "1543377", "url": "https://it.wikipedia.org/wiki?curid=4143497", "title": "Apprendimento misto", "text": "Apprendimento misto, apprendimento ibrido o \"blended learning\" in inglese, nella ricerca educativa si riferisce ad un mix di ambienti d'apprendimento diversi. Esso combina il metodo tradizionale frontale in aula con attivit\u00e0 mediata dal computer (ad esempio apprendimento online, uso di DVD, ecc.) e/o da sistemi mobili (come smartphone e tablet).\nSecondo i suoi fautori, la strategia crea un approccio pi\u00f9 integrato tra docenti e discenti. Precedentemente, materiali basati sulla tecnologia hanno giocato un ruolo di supporto all'istruzione frontale. Attraverso un approccio misto, la tecnologia avr\u00e0 un ruolo ancor pi\u00f9 importante.\nSi consideri, ad esempio, un programma di incontro tradizionale in classe. \nUn corso che normalmente si svolge luned\u00ec, mercoled\u00ec e venerd\u00ec, dall'1-15. Se si applicasse l'approccio \"blended learning\", il corso si potrebbe modificare in modo da incontrarsi una volta alla settimana invece del consueto formato in tre sessioni. Attivit\u00e0 che altrimenti avrebbero avuto luogo in aula possono essere spostate online.\nIl minore numero degli incontri pu\u00f2 agevolare chi proviene da lontano, ma riduce le possibilit\u00e0 di interazione reale, a scapito del benessere psicofisico ed emotivo dello studente. La pervasivit\u00e0 delle tecnologie, infatti, ha ricadute anche negative sulla qualit\u00e0 della vita delle persone, sia dal punto di vista fisico sia dal punto di vista socio-emotivo. \nIn altre circostanze, pu\u00f2 verificarsi un maggiore utilizzo della tecnologia all'interno dell'aula. \nAttivit\u00e0 possono essere strutturate con l'accesso a risorse online, comunicazione via social media o l'interazione con gli studenti a distanza in altre aule o in altri ambienti di apprendimento.\nCi sono diversi approcci all'apprendimento misto e pu\u00f2 assumere molte forme, a seconda degli insegnanti e degli studenti coinvolti."}
{"id": "4143503", "revid": "913245", "url": "https://it.wikipedia.org/wiki?curid=4143503", "title": "Dana Vel\u010f\u00e1kov\u00e1", "text": "Sorella gemella della lunghista Jana Vel\u010f\u00e1kov\u00e1, Dana \u00e8 detentrice del record slovacco nel salto triplo sia all'aperto (14,51 m) che indoor (14,40 m).\nNel 2008 ha preso parte ai Giochi olimpici di Pechino, piazzandosi in ultima posizione a causa di tre salti nulli. Prender\u00e0 parte alle Olimpiadi di Londra 2012, sempre nel salto triplo."}
{"id": "4143504", "revid": "599013", "url": "https://it.wikipedia.org/wiki?curid=4143504", "title": "Vav\u0159inec Hrad\u00edlek", "text": ""}
{"id": "4143505", "revid": "599013", "url": "https://it.wikipedia.org/wiki?curid=4143505", "title": "Vissel Kobe 2011", "text": "Questa pagina raccoglie i dati riguardanti il Vissel Kobe nelle competizioni ufficiali della stagione 2011.\nOrganigramma societario.\nArea tecnica"}
{"id": "4143507", "revid": "767487", "url": "https://it.wikipedia.org/wiki?curid=4143507", "title": "China Railway Construction Corporation", "text": "La China Railway Construction Corporation () o, o pi\u00f9 semplicemente CRCC, \u00e8 il secondo conglomerato industriale operante nel settore delle costruzioni della Cina. \u00c8 un'impresa di propriet\u00e0 statale. Dal febbraio del 2008, un pacchetto di azioni CRCC sono quotate nelle borse di Shanghai e Hong Kong.\nLa supervisione della societ\u00e0 \u00e8 affidata al Consiglio di Stato della Repubblica Popolare Cinese.\nStoria.\nLa compagnia \u00e8 nata come braccio operativo dello Stato cinese nella costruzione delle ferrovie, in seguito il suo campo di attivit\u00e0 si \u00e8 allargato alla realizzazione di grossi progetti nel campo delle infrastrutture e nel campo industriale.\nNell'agosto del 2012 si \u00e8 diffusa la notizia che la China Railway Construction Corporation avesse raggiunto un accordo per acquisire il 15% dell', squadra di calcio italiana. Ci\u00f2 ha destato malumori in Cina, cos\u00ec la societ\u00e0 ha voluto precisare che si \u00e8 trattato solo di \u00ab colloqui per la costruzione del nuovo impianto in zona San Donato \u00bb tramite un comunicato stampa diffuso alla borsa di Shanghai. Essendo una societ\u00e0 di costruzioni, infatti, per le leggi cinesi un'azienda pu\u00f2 espandersi all'estero se rispetta il proprio core business."}
{"id": "4143511", "revid": "599013", "url": "https://it.wikipedia.org/wiki?curid=4143511", "title": "Ry\u014dsuke Matsuoka", "text": "Carriera.\nFormatosi nel Cerezo Osaka e nella rappresentativa calcistica dell'Hannan University, nel 2007 viene ingaggiato dal Vissel Kobe, sodalizio con cui esordisce in massima serie giapponese nella stagione 2008. Nel 2012 viene ingaggiato dal J\u00fabilo Iwata e nel 2014 dal ."}
{"id": "4143515", "revid": "287204", "url": "https://it.wikipedia.org/wiki?curid=4143515", "title": "Dana Veldakova", "text": ""}
{"id": "4143516", "revid": "2075911", "url": "https://it.wikipedia.org/wiki?curid=4143516", "title": "Nuclei vestibolari", "text": "I nuclei vestibolari, sono i nuclei cranici del nervo vestibolare.\nNella Terminologia Anatomica sono raggruppati sia nel ponte sia nel bulbo.\nSottonuclei.\nSi distinguono 4 sottonuclei, situati al di sotto del quarto ventricolo, di cui costituiscono il limite inferiore.\nEfferenze.\nI nuclei vestibolari danno origine a diversi sistemi di fibre:\nSono presenti inoltre numerose efferenze dirette al cervelletto tramite il peduncolo cerebellare inferiore (corpo iuxarestiforme)"}
{"id": "4143522", "revid": "1719730", "url": "https://it.wikipedia.org/wiki?curid=4143522", "title": "James Thompson (canottiere)", "text": ""}
{"id": "4143523", "revid": "113487655", "url": "https://it.wikipedia.org/wiki?curid=4143523", "title": "Matthew Brittain", "text": ""}
{"id": "4143524", "revid": "287204", "url": "https://it.wikipedia.org/wiki?curid=4143524", "title": "Kaze", "text": ""}
{"id": "4143525", "revid": "1719730", "url": "https://it.wikipedia.org/wiki?curid=4143525", "title": "John Smith (canottiere 1990)", "text": " Nel 2014 vince insieme al compagno James Thompson la medaglia d'oro ai campionati del mondo, realizzando il record in finale con 6:05.36."}
{"id": "4143528", "revid": "126257", "url": "https://it.wikipedia.org/wiki?curid=4143528", "title": "Quartiere Sant'Ambrogio", "text": "Il quartiere Sant'Ambrogio (\"Quarter Sant Ambroeus\" in dialetto meneghino, : ) \u00e8 un complesso edilizio ad alta densit\u00e0 abitativa, situato nella periferia meridionale di Milano. Sorge adiacente all'autostrada A7, in un'area compresa fra viale Famagosta, il quartiere della Barona e il parco agricolo Sud Milano. Il quartiere \u00e8 stato edificato sui terreni della cascina Monterobbio compresa nel Parco Sud, tutt'ora esistente anche se interamente circondata da aree urbanizzate.\nDescrizione.\nIl quartiere si costituisce dei due complessi Sant'Ambrogio 1, realizzato fra il 1964 e il 1965 e di propriet\u00e0 del comune di Milano, e Sant'Ambrogio 2, realizzato fra il 1971 e 1972 e di propriet\u00e0 dell'ALER; entrambi sono stati comunque progettati dallo stesso architetto, Arrigo Arrighetti. Il quartiere si caratterizza oggi per un progressivo invecchiamento della popolazione, accompagnato da un declino delle funzioni commerciali. Dal 1994 il quartiere \u00e8 servito direttamente dalla fermata Famagosta della M2.\nNel 2010 \u00e8 stato approvato un protocollo d'intesa fra il comune e l'ALER volto alla riqualificazione sociale e architettonica del quartiere: oltre alla ristrutturazione fisica dei caseggiati vi \u00e8 infatti l'espressa volont\u00e0 di migliorare la qualit\u00e0 della vita, l'integrazione sociale e i servizi per popolazione che vi abita. Il progetto di riqualificazione contempla un aumento degli alloggi di edilizia sociale, volto a facilitare l'accesso di popolazione giovane; parallelamente sono in programma anche interventi destinati a favorire il risparmio energetico e la riduzione di emissioni inquinanti. Gli alloggi che verranno venduti copriranno infatti i costi necessari per l'ammodernamento dei servizi e delle infrastrutture; le ulteriori risorse necessarie verranno invece reperite tramite il coinvolgimento di soggetti pubblici e privati.\nIl quartiere, che sorge ad ovest dell'autostrada A7, si contrappone idealmente al deposito ATM Famagosta - opera di Ludovico Magistretti - che sorge sul lato opposto: insieme costituiscono un punto di riferimento estremamente riconoscibile per tutti coloro che entrano in citt\u00e0 da sud con l'autostrada."}
{"id": "4143529", "revid": "113487592", "url": "https://it.wikipedia.org/wiki?curid=4143529", "title": "Sizwe Ndlovu", "text": ""}
{"id": "4143532", "revid": "175595", "url": "https://it.wikipedia.org/wiki?curid=4143532", "title": "Decozione (economia)", "text": ""}
{"id": "4143535", "revid": "699852", "url": "https://it.wikipedia.org/wiki?curid=4143535", "title": "\u015eu\u015fa Futbol Klubu", "text": "Il \u015eu\u015fa Futbol Klubu \u00e8 una societ\u00e0 calcistica azera con sede nella citt\u00e0 di Baku. Milita nella Birinci Divizionu, la seconda divisione del campionato azero.\nRappresenta la citt\u00e0 di \u015eu\u015fa (\u0160ow\u0161i), attualmente nel territorio della repubblica del Nagorno Karabakh. \u00c8 stata infatti fondata da atleti azeri della regione di \u0160ow\u0161i, emigrati in Azerbaigian dopo la guerra del Nagorno Karabakh.\nStoria.\n\u00c8 stata fondata nel giugno 2009 con il nome di \u015eu\u015fa 09, per prendere poi il nome attuale nel settembre 2010. Alla fine del 2015 si sciolse."}
{"id": "4143537", "revid": "767487", "url": "https://it.wikipedia.org/wiki?curid=4143537", "title": "Francois Botha", "text": "Ex campione dei pesi massimi WBF tra il 2007 e il 2009, \u00e8 soprannominato \"The White Buffalo\".\nHa combattuto anche nel circuito K-1 di kickboxing, ottenendo importanti vittorie su J\u00e9r\u00f4me Le Banner, Peter Aerts e Kaoklai Kaennorsing; ha inoltre preso parte ad un incontro di MMA, venendo sconfitto dall'ex judoka Yoshihiro Akiyama.\nPrima di diventare campione WBF ha affrontato dapprima Mike Tyson il 16 gennaio 1999 perdendo per KO alla quinta ripresa; in seguito, il 15 luglio 2000, ha combattuto contro Lennox Lewis perdendo per KO tecnico alla seconda ripresa, in un incontro valevole per il titolo dei pesi massimi WBC.\nHa anche avuto la possibilit\u00e0 di concorrere per il titolo WBO affrontando Volodymyr Kly\u010dko il 16 marzo 2002, uscendo per\u00f2 sconfitto per KO tecnico all'ottavo round."}
{"id": "4143545", "revid": "1543377", "url": "https://it.wikipedia.org/wiki?curid=4143545", "title": "David Geffen School of Medicine presso UCLA", "text": "La UCLA School of Medicine, altrimenti nota come David Geffen School of Medicine at UCLA \u00e8 una tra le pi\u00f9 accreditate scuole di medicina della California. La scuola, situata a Los Angeles, California, Stati Uniti d'America venne intitolata al celebre filantropo e produttore discografico statunitense David Geffen, il quale, nel 2011 don\u00f2 200 milioni di dollari al fondo finanziario della scuola.\nLa fondazione.\nLa scuola venne fondata per volere del consiglio di amministrazione dell'Universit\u00e0 della California nel 1945, e venne affilliata nello stesso anno alla sede universitaria di Los Angeles.\nNel 1947, Stafford L. Warren venne nominato primo preside della scuola.\nSolo nel 1955 venne aperto l'UCLA Medical Center, centro medico gestito dalla scuola\nL'amministrazione Mellinkoff.\nSherman Mellinkoff succedette a Stafford Warren come preside della scuola nel 1962 e mantenne il proprio ruolo per ben 24 anni.\nSotto la sua amministrazione la scuola crebbe notevolmente, sviluppando altri centri di studio e ricerca."}
{"id": "4143548", "revid": "767487", "url": "https://it.wikipedia.org/wiki?curid=4143548", "title": "Ana Vidovi\u0107", "text": "Biografia.\nInizi\u00f2 a suonare la chitarra classica all'et\u00e0 di cinque anni, ispirata dal fratello Viktor. Anche suo padre era un chitarrista, ma suonava la chitarra elettrica. Ana cominci\u00f2 ad esibirsi all'et\u00e0 di 7 anni e a 11 anni si esibiva gi\u00e0 in concerti internazionali. All'et\u00e0 di 13 anni divenne la pi\u00f9 giovane studentessa della prestigiosa National Musical Academy in Zagabria, dove studi\u00f2 col Professor Istvan Romer. Inoltre studi\u00f2 all'Universit\u00e0 di Zagabria.\nLa reputazione della Vidovi\u0107 in Europa, le port\u00f2 un invito a studiare con Manuel Barrueco al Peabody Conservatory di Baltimora. Da allora ha vissuto negli Stati Uniti, dove lavora anche come insegnante privata.\nRiconoscimenti.\nAna Vidovi\u0107 ha vinto numerosi premi in competizioni internazionali in tutto il mondo. Tra questi, il primo premio nella Competizione Internazionale \"Albert Augustine\" a Bath, in Inghilterra, il concorso Fernando Sor a Roma e il concorso Francisco T\u00e1rrega a Benicasim, in Spagna."}
{"id": "4143551", "revid": "287204", "url": "https://it.wikipedia.org/wiki?curid=4143551", "title": "Ana Vidovic", "text": ""}
{"id": "4143552", "revid": "984922", "url": "https://it.wikipedia.org/wiki?curid=4143552", "title": "Il diario di Suzanne per Nicholas", "text": "Il diario di Suzanne per Nicholas (\"Suzanne's Diary for Nicholas\") \u00e8 un film diretto da Richard Friedenberg.\nTrama.\nKate Wilkinson \u00e8 un'editrice di successo di Boston che viene improvvisamente lasciata dal compagno Matt Harrison, senza alcuna spiegazione. Un giorno, tornando a casa, Kate riceve da parte di Matt un diario firmato da Suzanne Bedford, la sua precedente moglie, dedicato al figlio Nicholas che l'avrebbe dovuto leggere una volta cresciuto.\nIl diario contiene la storia tra Susanne e Matt: lei soffriva di problemi cardiaci e quindi si sarebbe dovuta allontanare in un territorio isolato, dove ha conosciuto Matt sotto lo pseudonimo di Picasso. Dopo essersi innamorata e sposata, Suzanne rimane incinta e, nonostante il suo stato di salute, decide di partorire un bimbo che chiamano Nicholas e la famiglia riesce a coronare la felicit\u00e0 per quattro mesi dal parto.\nLe ultime pagine del diario sono state scritte invece da Matt, in cui spiega che sua moglie \u00e8 morta per un infarto mentre si recava in citt\u00e0 insieme al bambino seduto dietro sul seggiolone della macchina, finita su un fiume. Kate capisce allora il motivo per cui Matt l'ha lasciato, segnato dallo sconforto e dalla paura. Gli annuncia che anche lei \u00e8 incinta e gli chiede di rimanere, cosicch\u00e9 possa tornare ad essere felice come lo era con la prima moglie."}
{"id": "4143554", "revid": "729019", "url": "https://it.wikipedia.org/wiki?curid=4143554", "title": "80\u00aa Divisione fanteria &quot;La Spezia&quot;", "text": "La 80\u00aa Divisione fanteria \"La Spezia\" fu una grande unit\u00e0 di fanteria del Regio Esercito durante la seconda guerra mondiale. Era in particolare una divisione di fanteria aviotrasportabile, ovvero aveva l'organigramma delle normali divisioni di fanteria, prive della Legione di CC.NN. e con una componente di sola artiglieria di accompagnamento, a causa del mezzo di trasporto utilizzato. L'unica divisione venne costituita, come quelle paracadutisti, in previsione di un impiego per la conquista di Malta. Successivamente riequipaggiata con una dotazione di artiglieria campale, venne impiegata in Tunisia come una normale unit\u00e0 di fanteria.\nStoria.\nLa divisione trae origine dalla Brigata \"Spezia\", costituitasi il 1\u00ba marzo 1915 sul 125\u00ba ed il 126\u00ba Reggimento fanteria. La brigata venne sciolta il 29 novembre 1915.\nFu ricostituita, come divisione, solo il 15 novembre 1941 a Pisa con la denominazione \"Divisione di Fanteria \"La Spezia\" (80\u00aa), aviotrasportabile\", basata sui 125\u00ba e 126\u00ba reggimenti fanteria e sull'80\u00ba Reggimento artiglieria. Nel giugno del 1942, in preparazione all'Operazione C3 per la conquista di Malta, la divisione assume la denominazione di \"aviotrasportata\" e viene trasferita da Pisa a Bari.\nCon la rinuncia all'invasione dell'isola, la divisione viene trasferita per via aerea il 1\u00ba ottobre in Libia, dove viene schierata tra Marsa el-Br\u012bga ed el-Agheila. Sostituita da unit\u00e0 tedesche, il 7 dicembre si attesta su linee di difesa pi\u00f9 ad ovest. Nel gennaio 1943 ripiega di fronte alla massiccia offensiva inglese, prima sulla linea Tarhuna-Homs, poi su quella Tripoli-Zawiya ed infine, tra il 20 gennaio ed il 4 febbraio, sulla linea del Mareth, in Tunisia. Qui, il 6 marzo, partecipa all'offensiva su tutto il fronte ma l'iniziativa passa nelle mani dell'avversario ed il 25 marzo, per evitare una manovra avvolgente sulla destra dello schieramento, l'unit\u00e0 ripiega fino alla linea difensiva Akarit-Chotts.\nIl 27 marzo cade durante un mitragliamento aereo il comandante della divisione, Generale Pizzolato, a Gabes.\nContro questa linea si scagliano, tra il 5 ed il 7 aprile, forze corazzate che sfondano la linea fino a raggiungere le artiglierie divisionali. Inizia un ripiegamento a sbalzi successivi, per raggiungere il 13 aprile la linea di Enfidaville. L'unit\u00e0, fortemente decimata, priva di apprestamenti difensivi, non resiste al cedimento del fronte nord e viene sopraffatta il 13 maggio. Viene sciolta il 13 maggio 1943 in zona di operazioni."}
{"id": "4143561", "revid": "1573940", "url": "https://it.wikipedia.org/wiki?curid=4143561", "title": "Lewinia mirifica", "text": "Il rallo di Luzon (Lewinia mirifica ) \u00e8 un uccello della famiglia dei Rallidi originario delle Filippine.\nDistribuzione e habitat.\nVive nelle foreste pluviali di Luzon (province di Benguet, Camarines Norte, Kalinga, Apayao, Mountain, Nueva Ecija e Nueva Vizcaya) e Samar. Un esemplare \u00e8 stato avvistato a 2240 m di quota.\nBiologia.\nNon sappiamo quasi nulla sulle abitudini di questa specie sfuggente, ma probabilmente esse non si discostano molto da quelle del rallo di Lewin. Gli spostamenti registrati sul passo Dalton in maggio-giugno e in ottobre-dicembre sembrerebbero indicare che effettui una dispersione post-nidificazione o migrazioni locali. Le abitudini riproduttive sono del tutto sconosciute.\nConservazione.\nIl rallo di Luzon viene cacciato dagli abitanti locali, ma non conoscendo l'entit\u00e0 delle sue popolazioni non sappiamo quanto questo possa influire sulla sua sopravvivenza."}
{"id": "4143566", "revid": "1305772", "url": "https://it.wikipedia.org/wiki?curid=4143566", "title": "Triumphant (Get 'Em)", "text": "Triumphant (Get 'Em) \u00e8 un singolo della cantautrice statunitense Mariah Carey. Il brano musicale \u00e8 stato scritto e prodotto dalla stessa Carey insieme a Jermaine Dupri e Bryan-Michael Cox, ed \u00e8 una collaborazione con due rapper statunitensi, anch'essi dell'etichetta discografica Island, Rick Ross e Meek Mill.\n\"Triumphant (Get 'Em)\" \u00e8 entrato in rotazione radiofonica a partire dal 2 agosto 2012, negli Stati Uniti. In Belgio, Irlanda, Italia, Paesi Bassi, Regno Unito e Svizzera il singolo \u00e8 stato reso disponibile in download digitale su iTunes dal 3 agosto 2012 mentre nel resto del mondo dal 7 agosto.\nCritica.\n\"Triumphant (Get 'Em)\" ha ricevuto recensioni contrastanti da parte della critica contemporanea:\nMusicisti e staff tecnico.\nDi seguito sono elencati i musicisti che hanno cantato e il personale che ha collaborato alla realizzazione del brano:\nVendite.\n\"Triumphant (Get 'Em)\" non ha ricevuto una buona accoglienza nelle classifiche mondiali anche se non \u00e8 riuscito ad entrare nella \"Billboard Hot 100\". In Corea del Sud, unico stato in cui il brano \u00e8 entrato in top 10, \"Triumphant (Get 'Em)\" ha debuttato al 3\u00ba posto con una vendita pari a 35.870 copie, secondo i dati raccolti dalla Korea Music Content Industry Association. Il singolo raggiunge la 1 posizione nella classifica US Dance Club Songs"}
{"id": "4143567", "revid": "287204", "url": "https://it.wikipedia.org/wiki?curid=4143567", "title": "Pablo Caceres Rodriguez", "text": ""}
{"id": "4143568", "revid": "729019", "url": "https://it.wikipedia.org/wiki?curid=4143568", "title": "Cesare Magistrini", "text": "Biografia.\nDopo aver servito per breve tempo nella 2\u00aa Squadriglia\"(Parasol)\", il 1\u00ba agosto 1916 Magistrini fu trasferito alla 78\u00aa Squadriglia presso la quale, dopo essere stato gravemente ferito il 10 maggio 1917 nel cielo di Podgora, guadagn\u00f2 la promozione a sergente e la sua prima medaglia d'argento al valor militare. Durante la sua permanenza nella 78\u00aa, Magistrini ottenne 3 vittorie, di cui una ufficiale volando con il Nieuport 17 il 17 giugno successivo su Forte Campo Luserna e due non confermate. Il 1\u00ba novembre fu nuovamente trasferito, questa volta nella famosa Squadriglia degli assi, comandata da Francesco Baracca. \nIl 7 dicembre successivo, in occasione della sua quarta vittoria ufficiale, ottenne la seconda medaglia d'argento. In tutto, Magistrini totalizz\u00f2 10 vittorie, di cui 6 ufficiali, ottenendo cos\u00ec la qualifica di asso il 17 maggio 1918 abbattendo assieme a Guido Nardini e Gastone Novelli (aviatore) l'Albatros D.III dell\u2019asso austriaco Franz Gr\u00e4ser della Flik 61J a Pero, frazione di Breda di Piave; a conflitto terminato, sfrutt\u00f2 le sue doti aviatorie lavorando come pilota per la Transadriatica, la SAM e l'Ala Littoria.\nAllo scoppio della seconda guerra mondiale, Magistrini riprese servizio nei Servizi Aerei Speciali, adibiti al trasporto di materiale bellico. Dopo la guerra, riprese nuovamente il lavoro come pilota di aerei civili, prima per il Re dello Yemen, poi per l'Egyptian Airlines.\nDurante la sua carriera Magistrini vol\u00f2 per 22.000 ore, totalizzando pi\u00f9 di 2 milioni di chilometri percorsi."}
{"id": "4143572", "revid": "297059", "url": "https://it.wikipedia.org/wiki?curid=4143572", "title": "Decozione (farmacia)", "text": ""}
{"id": "4143575", "revid": "107814243", "url": "https://it.wikipedia.org/wiki?curid=4143575", "title": "Liang Chow", "text": "Biografia.\nCresciuto a Pechino, \u00e8 stato nella squadra nazionale cinese di ginnastica artistica, vincendo numerose medaglie nazionali e pi\u00f9 di 30 medaglie internazionali, tuttavia non ha potuto gareggiare alle Olimpiadi del 1988 perch\u00e9 era troppo giovane, e alle Olimpiadi del 1992 a causa di un infortunio alla schiena; in quell'anno si ritir\u00f2 dalle competizioni.\nNel 1991 si trasferisce negli Stati Uniti d'America, accettando una borsa di studio e qualche ruolo come assistente allenatore; qui apre anche una palestra per la formazione di ginnaste.\nDal 1998 \u00e8 allenatore della Nazionale di ginnastica artistica femminile degli Stati Uniti d'America: ha allenato Shawn Johnson per i Giochi della XXIX Olimpiade e, dal 2010, Gabrielle Douglas per i Giochi della XXX Olimpiade."}
{"id": "4143577", "revid": "486946", "url": "https://it.wikipedia.org/wiki?curid=4143577", "title": "Cannone 100/17", "text": ""}
{"id": "4143581", "revid": "47767", "url": "https://it.wikipedia.org/wiki?curid=4143581", "title": "Jean-Baptiste", "text": ""}
{"id": "4143582", "revid": "47767", "url": "https://it.wikipedia.org/wiki?curid=4143582", "title": "Johann Baptist", "text": ""}
{"id": "4143583", "revid": "47767", "url": "https://it.wikipedia.org/wiki?curid=4143583", "title": "Giovan Battista", "text": ""}
{"id": "4143584", "revid": "47767", "url": "https://it.wikipedia.org/wiki?curid=4143584", "title": "Giovanbattista", "text": ""}
{"id": "4143585", "revid": "47767", "url": "https://it.wikipedia.org/wiki?curid=4143585", "title": "Gian Battista", "text": ""}
{"id": "4143586", "revid": "47767", "url": "https://it.wikipedia.org/wiki?curid=4143586", "title": "Giobatta", "text": ""}
{"id": "4143601", "revid": "1784492", "url": "https://it.wikipedia.org/wiki?curid=4143601", "title": "Goran Bla\u017eevi\u0107", "text": ""}
{"id": "4143605", "revid": "71155", "url": "https://it.wikipedia.org/wiki?curid=4143605", "title": "Ryan Dusick", "text": "Biografia.\nKara's Flowers.\nNel 1994, Ryan Dusick insieme agli amici Adam Levine, Jesse Carmichael, e Michael Madden, che ha incontrato al Festival Frenchwoods del Performing Arts Camp (Hancock, NY), forma la band Kara Flowers.\nIl quartetto ha ottenuto un contratto discografico con la Reprise Records. Nel 1997, la band pubblica un album intitolato \"The Fourth World\". Nello stesso anno la band \u00e8 apparsa in un episodio di \"Beverly Hills 90210\". L'album ha avuto un piccolo successo, e il suo unico singolo, \"Soap Disco\", fall\u00ec commercialmente. A causa dello scarso successo dell'album, la Reprise rescisse il contratto con la band. In seguito la band and\u00f2 in pausa e tutti presero strade separate.\nMaroon 5.\nNel 2001, Dusick si riun\u00ec con Levine, Madden e Carmichael e si un\u00ec il chitarrista James Valentine.\nIl gruppo cambi\u00f2 il suo nome in Maroon 5 e si mise al lavoro scrivendo nuove canzoni che possedevano un nuovo ritmo basato su elementi diversi dalle loro canzoni precedenti. Con brani per lo pi\u00f9 ispirati dal rapporto di Levine, recentemente fallito. La band ha ottenuto un nuovo accordo con Octone Records e nel giugno 2002 ha pubblicato l'album \"Songs About Jane\".\nLa band ha ottenuto diversi singoli di successo. Alla 47\u00aa edizione dei Grammy Awards, la band fu nominata come miglior artista esordiente. Vince il Grammy anche come miglior performance rock per \"This Love\".\nLa costante esecuzione, per\u00f2, si \u00e8 rivelata dannosa per Dusick, che conclude facendosi male al braccio, cosicch\u00e9 fu costretto a smettere di suonare alla fine del 2004. Mentre Ryan \u00e8 temporaneamente impegnato a sottoporsi a test per tentare di guarire, i Maroon 5 hanno continuato il loro touring con un sostituto del batterista.\nMatt Flynn sostitu\u00ec ufficialmente Ryan Dusick nel settembre 2006."}
{"id": "4143611", "revid": "1543377", "url": "https://it.wikipedia.org/wiki?curid=4143611", "title": "Dimitri Gutas", "text": "\u00c8 professore di \"Arabic and Islamic Studies\" (genericamente definiti \"Oriental Studies\") nel Dipartimento di Lingue e Civilt\u00e0 vicino-orientali della Yale University.\nGutas ha studiato filologia classica, religione, storia, Arabistica e Islamistica nella Yale University, in cui ha conseguito il suo dottorato nel 1974.\nIl suo campo principale di ricerca \u00e8 la tradizione classica intellettuale arabo-islamica nel periodo che gli occidentalisti definiscono Medioevo, specialmente Avicenna i cosiddetti studi \"greco-arabi\", vale a dire il fenomeno epocale della ricezione dei lavori classici greci di medicina, scienza e filosofia nel mondo arabo-islamico (specialmente dall'VII secolo al X a Baghdad, della celeberrima \"Bayt al-\u1e24ikma\"). In tal campo egli \u00e8 considerato uno dei massimi esperti al mondo. \u00c8 coeditore a Yale del \"Project Theophrastus\". Ha lavorato col prof. Gerhard Endress dell Universit\u00e0 della Ruhr a Bochum (Germania) per dar vita al \"Greek and Arabic Lexicon\".\nGutas \u00e8 membro del Consiglio scientifico di numerose riviste, compreso il noto \"Arabic Sciences and Philosophy\" (Cambridge University Press) e coeditore e contributore della revisione in corso d'opera del \"Ueberweg\", un'esaustiva storia della filosofia.\nNel 2011, il libro \"Islamic philosophy, science, culture, and religion; studies in honor of Dimitri Gutas\" \u00e8 stato pubblicato da Brill Publishers, e in esso sono presenti articoli di amici, colleghi e studiosi."}
{"id": "4143622", "revid": "278406", "url": "https://it.wikipedia.org/wiki?curid=4143622", "title": "Helen Glover", "text": ""}
{"id": "4143627", "revid": "278406", "url": "https://it.wikipedia.org/wiki?curid=4143627", "title": "Heather Stanning", "text": ""}
{"id": "4143632", "revid": "74801", "url": "https://it.wikipedia.org/wiki?curid=4143632", "title": "Kenneth Carroll Parkes", "text": "Fin da piccolo appassionato di storia naturale, studi\u00f2 alla Cornell University, dove si laure\u00f2 con un dottorato sulla tassonomia degli uccelli nordamericani. Nel 1953 divenne Curatore degli Uccelli al Museo Carnegie di Storia Naturale di Pittsburgh, del quale, nel 1975, venne nominato Curatore Capo di Scienze Naturali, carica che mantenne fino al suo ritiro, nel 1997.\nNel 1956 ebbe l'opportunit\u00e0 di effettuare un viaggio a Luzon, nelle Filippine, dove descrisse pi\u00f9 di 40 nuove sottospecie di uccelli, appartenenti a varie famiglie. Nel 1974-75 fu Vicepresidente della American Ornithologists' Union. Nel corso della sua vita scrisse numerosi articoli, pubblicati prevalentemente sulla rivista ornitologica \"The Auk\", e collabor\u00f2 alla stesura di vari manuali ornitologici."}
{"id": "4143635", "revid": "124808", "url": "https://it.wikipedia.org/wiki?curid=4143635", "title": "Hit and Miss", "text": ""}
{"id": "4143647", "revid": "1318658", "url": "https://it.wikipedia.org/wiki?curid=4143647", "title": "Avdija Vr\u0161ajevi\u0107", "text": "Caratteristiche tecniche.\nTerzino destro, molto veloce e pu\u00f2 essere schierato anche come esterno destro.\nCarriera.\nNazionale.\nDebutta il 7 settembre 2012 contro la diventando uno dei punti di forza della squadra. Il 25 giugno 2014 segna il suo primo goal in Nazionale al Mondiale, contro l' partita vinta dai bosniaci per 3-1."}
{"id": "4143648", "revid": "22475", "url": "https://it.wikipedia.org/wiki?curid=4143648", "title": "Dean Amadon", "text": "Figlio di Arthur e Mary Amadon, nacque a Milwaukee (Wisconsin). Si laure\u00f2 come dottore in discipline scientifiche all'Hobart College nel 1934 e come dottore in discipline umanistiche alla Cornell University nel 1947. Nel 1937 entr\u00f2 nello staff del Museo di Storia Naturale di New York, dove fu Presidente del Dipartimento di Ornitologia dal 1957 al 1973. Nel 1942 spos\u00f2 Octavia Gardella, dalla quale ebbe due figlie: Susan Avis ed Emily Yvonne.\nAmadon fu membro della American Association for the Advancement of Science, Presidente della American Ornithologists' Union dal 1964 al 1966 e della Linnaean Society di New York. Tra le sue opere ricordiamo \"Eagles, Hawks and Falcons of the World\" (1968), con Leslie H. Brown, e \"Curassows and Related Birds\" (1973), con Jean Delacour."}
{"id": "4143652", "revid": "599013", "url": "https://it.wikipedia.org/wiki?curid=4143652", "title": "Goran Jozinovi\u0107", "text": "Caratteristiche tecniche.\nTerzino sinistro, pu\u00f2 giocare anche come difensore centrale.\nCarriera.\nClub.\nIl 16 luglio 2021 firma da svincolato con il militante nella quarta serie del calcio croato.\nStatistiche.\nPresenze e reti nei club.\n\"Statistiche aggiornate al 4 giugno 2017.\""}
{"id": "4143660", "revid": "287204", "url": "https://it.wikipedia.org/wiki?curid=4143660", "title": "Kaz\u00e8", "text": ""}
{"id": "4143663", "revid": "599013", "url": "https://it.wikipedia.org/wiki?curid=4143663", "title": "Ferioli", "text": ""}
{"id": "4143664", "revid": "287204", "url": "https://it.wikipedia.org/wiki?curid=4143664", "title": "Licenza di Manutentore Aeronautico", "text": ""}
{"id": "4143677", "revid": "1602064", "url": "https://it.wikipedia.org/wiki?curid=4143677", "title": "Lance Kinsey", "text": "Lance Kinsey \u00e8 cresciuto a Chagrin Falls, Ohio. Ha frequentato di Hawken a Gates Mills e si \u00e8 laureato presso la Vanderbit University di Nashville, Tennesse.\n\u00c8 sposato con Nancy, ed ha due figli, Matt e Logan, che vivono a Los Angeles, California.\nDoppiatori italiani.\nNelle versioni in italiano delle opere in cui ha recitato, Lance Kinsey \u00e8 stato doppiato da:"}
{"id": "4143678", "revid": "287204", "url": "https://it.wikipedia.org/wiki?curid=4143678", "title": "Unione Sportiva Fascista Salernitana 1931-1932", "text": "Questa pagina raccoglie i dati riguardanti la Unione Sportiva Fascista Salernitana nelle competizioni ufficiali della stagione 1931-1932.\nStagione.\nPer il secondo anno di fila la Salernitana vince il campionato del proprio girone di riferimento e accede alla fase finale.\nIl nuovo presidente della squadra, Enrico Chiari affida la panchina a Pietro Leone che per\u00f2 sar\u00e0 esonerato il 3 febbraio 1932 (primo allenatore esonerato nella storia della Salernitana) da imbattuto e da capolista, il motivo dell'esonero fu che non andava molto d'accordo con il presidente per via di alcuni suoi atteggiamenti.\nCon una buona squadra dal rendimento confortante, al tecnico esonerato subentra Adolfo Maurer che condurr\u00e0 gli allora biancocelesti alla vittoria del girone.\nGiunta alla fase finale del torneo la Salernitana si piazza al terzo posto e subisce la sconfitta ufficiale pi\u00f9 pesante della sua storia: 8-0 in casa del Forl\u00ec, che oltre tutto nel girone finale si piazzer\u00e0 ultimo con 5 punti, dietro a Grion Pola (7 punti), Foggia e appunto Salernitana (6 punti).\nMaglie e sponsor.\nLa Salernitana dal 1929 al 1943 adotter\u00e0 nuovamente come colore sociale il bianco-celeste, ma in alcune gare giocher\u00e0 con la maglia interamente celeste.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\""}
{"id": "4143682", "revid": "1543377", "url": "https://it.wikipedia.org/wiki?curid=4143682", "title": "Decelea", "text": "Decelea () era un demo dell'Attica, situato sulla rotta commerciale che collegava l'Eubea con Atene, a 120 stadi da Atene e dalla Beozia.\nLocalizzazione.\nDecelea si trovava sulle pendici del monte Parnete, sulla strada tra Atene e Oropo. Attualmente, sul luogo dell'antica citt\u00e0, si trova la residenza estiva della casa reale di Grecia, il palazzo di Tatoi, il cui nome deriva dall'antica denominazione del demo. In particolare, il centro di Decelea era collocato nelle vicinanze delle scuderie del palazzo. Decelea era visibile da Atene, e dalle alture del demo si potevano scorgere le navi entrare nel porto del Pireo.\nStoria.\nStrabone, citando Filocoro, afferma che Decelea era una delle dodici citt\u00e0 fondate in Attica dal mitico re di Atene Cecrope, e che in seguito Teseo aveva unito nella citt\u00e0 di Atene. La sua posizione consentiva alla citt\u00e0 di controllare gran parte del traffico di grano diretto dall'Eubea ad Atene.\nQuando Mardonio, nella seconda guerra persiana, si ritir\u00f2 da Atene prima della battaglia di Platea (479 a.C.) pass\u00f2 per Decelea con le sue truppe.\nSecondo un mito furono gli abitanti di Decelea, o per lo meno il loro re Deceleo, a rivelare ai Dioscuri la posizione di Elena quando Teseo l'aveva rapita e portata ad Afidna. Come ricompensa, Decelea ricevette numerosi privilegi da parte degli Spartani, compresa l'esenzione da ogni imposta e, cosa pi\u00f9 importante, la tutela del territorio durante i primi anni della guerra del Peloponneso, quando gli Spartani invasero Decelea ma la risparmiarono.\nNel 413 a.C., forse su consiglio di Alcibiade, esiliato a Sparta, gli Spartani occuparono Decelea e vi stabilirono un presidio permanente. Per questo fatto la fase finale della guerra del Peloponneso venne denominata fase deceleica. La presenza del presidio nemico costrinse gli Ateniesi a trasportare il grano via mare, circumnavigando capo Sunio, con grande dispendio di denaro, imped\u00ec agli agricoltori attici di lavorare la terra e ostacol\u00f2 l'estrazione di minerali nelle miniere del Laurio. Gli Spartani inoltre incitarono gli schiavi a ribellarsi ai padroni: Tucidide racconta che schiavi fuggirono da Decelea. Quando il colpo di Stato oligarchico port\u00f2 al potere i Quattrocento, questi tentarono di trattare con la guarnigione spartana, e quando l'oligarchia venne rovesciata, molti dei personaggi pi\u00f9 importanti, tra cui Pisandro, Caricle e Alessicle si rifugiarono a Decelea. Il presidio spartano rimase fino alla fine della guerra nel 404 a.C."}
{"id": "4143683", "revid": "767487", "url": "https://it.wikipedia.org/wiki?curid=4143683", "title": "Coupe de la Ligue 2001-2002", "text": "La Coupe de la Ligue 2001-2002 fu l'8\u00aa edizione della manifestazione.\nInizi\u00f2 il 1\u00ba settembre 2001 e si concluse il 20 aprile 2002 con la finale allo Stade de France, vinta dal Bordeaux per tre a zero contro il Lorient. La squadra campione in carica era l'Olympique Lione."}
{"id": "4143684", "revid": "339392", "url": "https://it.wikipedia.org/wiki?curid=4143684", "title": "I Campionato Federale di Football", "text": ""}
{"id": "4143685", "revid": "767487", "url": "https://it.wikipedia.org/wiki?curid=4143685", "title": "Jeron Johnson", "text": "Carriera professionistica.\nSeattle Seahawks.\nDopo non essere stato scelto nel Draft 2011, Johnson firm\u00f2 con i Seattle Seahawks. Nella sua prima stagione professionistica mise a segno 6 tackle in 8 partite disputate, nessuna delle quali come titolare.\nNella settimana 14 della stagione 2012, i Seahawks batterono gli Arizona Cardinals con un nettissimo 58-0: Johnson mise a segno il suo secondo sack stagionale e forz\u00f2 un fumble. La sua stagione 2012 si concluse disputando tutte le 16 partite, nessuna delle quali come titolare, mettendo a segno 12 tackle e forzando un fumble.\nNel 2013, Johnson disput\u00f2 7 partite con 6 tackle. Il 2 febbraio 2014 vinse il Super Bowl XLVIII quando i Seahawks batterono i Denver Broncos per 43-8. Il 7 marzo 2014 firm\u00f2 un rinnovo contrattuale di un anno con la squadra. La sua annata si chiuse con 19 tackle in 15 presenze, inclusa la prima come titolare.\nWashington Redskins.\nIl 16 marzo 2015, Johnson firm\u00f2 un contratto biennale del valore di 4 milioni di dollari coi Washington Redskins."}
{"id": "4143686", "revid": "486946", "url": "https://it.wikipedia.org/wiki?curid=4143686", "title": "II Campionato Federale di Football", "text": ""}
{"id": "4143687", "revid": "486946", "url": "https://it.wikipedia.org/wiki?curid=4143687", "title": "III Campionato Federale di Football", "text": ""}
{"id": "4143688", "revid": "537808", "url": "https://it.wikipedia.org/wiki?curid=4143688", "title": "Atka (Alaska)", "text": "Atka \u00e8 un borgo situato sul lato est dell'Isola di Atka, facente parte dell'Census Area delle Aleutine occidentali. Il comune \u00e8 compreso nello Stato dell'Alaska, Stati Uniti. La popolazione era di 61 persone al censimento del 2010.\nLa popolazione di Atka \u00e8 quasi interamente di origine aleutina, e vive grazie alla grande industria della pesca.\nGeografia fisica.\nAtka si trova a 52 \u00b0 11'57 \"N 174 \u00b0 12'48\" W.\nSecondo l'US Census Bureau, il borgo ha una superficie totale di 36,2 miglia quadrate (94\u00a0km\u00b2), di cui 8,7 miglia quadrate (23\u00a0km\u00b2) di esso \u00e8 terra e 27,4 miglia quadrate (71\u00a0km\u00b2) di esso (75,81%) \u00e8 acqua.\nSociet\u00e0.\nEvoluzione demografica.\nA partire dal censimento del 2000 c'erano: 92 persone, 32 gruppi familiari e 20 famiglie che risiedono nella frazione. La densit\u00e0 di popolazione era di 10,5 persone per miglio quadrato (4.1/km\u00b2). C'erano 41 unit\u00e0 abitative ad una densit\u00e0 media di 4,7 per miglio quadrato (1.8/km\u00b2). La percentuale etnica della frazione \u00e8 stata 80,43% nativi americani, 6,52% Bianco, 1,09% asiatici, 1,09% Pacific Islander, e il 10,87% da due o pi\u00f9 corse. 1,09% della popolazione erano Ispano o Latino di tutta la corsa.\nC'erano 32 famiglie di cui 40.6% hanno avuti bambini sotto l'et\u00e0 di 18 che vivono con loro, 37,5% erano coppie di sposi che vivono insieme, 9,4% hanno avuto un capofamiglia femminile senza la presenza del marito e 34.4% erano non-famiglie. Il 28,1% di tutte le famiglie si sono composti degli individui e il 9,4% ha qualcuno che vive da solo chi era 65 anni o pi\u00f9 vecchi. Il formato medio della famiglia era 2,69 ed il formato medio della famiglia era 3.33.\nNel borgo la popolazione \u00e8 stata sparsa fuori con 30.4% sotto l'et\u00e0 di 18, 7,6% 18 24 29,3% 25 44 23,9% 45 di 64 e 8,7% chi erano 65 anni di et\u00e0 o pi\u00f9 anziani. L'et\u00e0 mediana era di 36 anni. Per ogni 100 femmine ci sono 100,0 maschi. Per ogni 100 femmine di et\u00e0 18 anni, c'erano 106,5 maschi.\nIl reddito medio per una famiglia nella frazione era $ 30.938 ed il reddito medio per una famiglia era $ 34.375. I maschi hanno avuto un reddito di $ 28.750 contro $ 33.438 per le femmine. Il reddito pro capite per la frazione era $ 17.080. Il 7,5% della popolazione vive al di sotto della soglia di povert\u00e0, compresi i minori di 18 anni e il 26,7% di quelli oltre i 64."}
{"id": "4143689", "revid": "339392", "url": "https://it.wikipedia.org/wiki?curid=4143689", "title": "IV Campionato Federale di Football", "text": ""}
{"id": "4143696", "revid": "144796", "url": "https://it.wikipedia.org/wiki?curid=4143696", "title": "Luisa Enrichetta Carolina d'Assia-Darmstadt", "text": ""}
{"id": "4143698", "revid": "253269", "url": "https://it.wikipedia.org/wiki?curid=4143698", "title": "Art Metrano", "text": "Divenne noto soprattutto per il suo ruolo del perfido e leccapiedi tenente e comandante Mauser in \"Scuola di polizia 2 - Prima missione\" e \"Scuola di polizia 3 - Tutto da rifare\".\nDoppiatori italiani.\nNelle versioni in italiano delle opere in cui ha recitato, Art Metrano \u00e8 stato doppiato da:"}
{"id": "4143702", "revid": "1543377", "url": "https://it.wikipedia.org/wiki?curid=4143702", "title": "Barbados ai Giochi della XXX Olimpiade", "text": "Barbados ha partecipato ai Giochi della XXX Olimpiade di Londra, che si sono svolti dal 27 luglio al 12 agosto 2012, con una delegazione di 6 atleti."}
{"id": "4143703", "revid": "96975730", "url": "https://it.wikipedia.org/wiki?curid=4143703", "title": "Baby Bonnie Hood", "text": "Baby Bonnie Hood, spesso abbreviato in B.B. Hood, e conosciuta in Giappone come \u00e8 un personaggio immaginario della saga videoludica di picchiaduro \"Darkstalkers\", conosciuta in Giappone come \"Vampire Savior\" sviluppata e distribuita dalla Capcom. Il design del personaggio \u00e8 stato curato da Yoshiki Okamoto.\nIl personaggio \u00e8 stato introdotto nel videogioco per arcade \"Darkstalkers 3\" del 1997, ed \u00e8 stato successivamente incluso in tutti i capitoli successivi della serie. \u00c8 inoltre un personaggio giocabile in ', ', \"Cannon Spike\", ' e '. Inoltre fa apparizioni cameo in altri titoli come \"Pocket Fighters\", \"Capcom Fighting Evolution\", \"Ultimate Marvel vs. Capcom 3\" e \"Marvel vs. Capcom Origins\".\nVisivamente e concettualmente il personaggio \u00e8 ispirato alla piccola protagonista della fiaba \"Cappuccetto Rosso\". Tuttavia nonostante B.B. Hood ne erediti l'aspetto innocente ed inoffensivo e la giovane et\u00e0 (all'incirca 10-14 anni), il personaggio risulta essere dotato di una personalit\u00e0 violenta e psicopatica. B.B. Hood lavora come cacciatrice di taglie per pura avidit\u00e0, ed \u00e8 uno dei pochissimi personaggi giocabili della saga ad essere totalmente umano.\nLoa rivista \"Sega Saturn Magazine\" ha descritto B.B. Hood come \"un personaggio davvero cool ed originale\" e ha elogiato la vitalit\u00e0 dei suoi attacchi. A gennaio 1998 \u00e8 stata nominata come miglior personaggio dei videogiochi del 1997 dalla rivista \"Gamest\"."}
{"id": "4143704", "revid": "287204", "url": "https://it.wikipedia.org/wiki?curid=4143704", "title": "Unione Sportiva Fascista Salernitana 1932-1933", "text": "Questa pagina raccoglie i dati riguardanti la Unione Sportiva Fascista Salernitana nelle competizioni ufficiali della stagione 1932-1933.\nStagione.\nPer la stagione di Prima Divisione 1932-1933 il presidente Enrico Chiari sceglie Ivo Fiorentini come allenatore, e ancora una volta la Salernitana disputa un buon campionato nel proprio girone, classificandosi per\u00f2 quarta, non ottenendo dunque l'accesso alla fase finale per la promozione in Serie B. Il campionato \u00e8 caratterizzato dal ritiro durante la stagione del Cotoniere Angri, questo ritiro provocher\u00e0 l'annullamento di tutte le partite giocate dalla squadra e di quelle che avrebbe dovuto disputare.\nDa segnalare che i salernitani otterranno in questa stagione la vittoria pi\u00f9 larga di sempre: 9-0 nel derby campano contro il Gladiator.\nMaglie e sponsor.\nLa Salernitana dal 1929 al 1943 adotter\u00e0 nuovamente come colore sociale il bianco-celeste, ma in alcune gare giocher\u00e0 con la maglia interamente celeste.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso.\nCollegamenti esterni.\nPrima Divisione 1932-1933 - SalernitanaStory.it"}
{"id": "4143708", "revid": "1543377", "url": "https://it.wikipedia.org/wiki?curid=4143708", "title": "Polmonite ab ingestis", "text": "La polmonite \"ab ingestis\" (dal latino \u00abda cose ingerite\u00bb) \u00e8 una broncopolmonite che si sviluppa a causa dell'ingresso di materiali estranei nell'albero bronchiale, spesso proveniente per via orale o gastrica (compreso cibo, saliva o le secrezioni nasali). Secondo l'acidit\u00e0 dell'aspirato, si pu\u00f2 sviluppare una polmonite chimica e batteri patogeni (in particolare batteri anaerobici) possono portare a un'infiammazione.\nCause.\nLa polmonite \"ab ingestis\" \u00e8 spesso causata da una incapacit\u00e0 di deglutizione corretta, come si riscontra in alcuni pazienti affetti da forme di malattie neurologiche, tra cui la sclerosi multipla, l'ictus cerebrale, la malattia di Alzheimer e ubriachezza. Durante l'anestesia generale per un intervento chirurgico pu\u00f2 insorgere una causa iatrogena, evitabile chiedendo ai pazienti di non assumere niente \"per os\" nelle 4 ore, almeno, che precedono l'intervento.\nFattori di rischio.\nChe la polmonite \"ab ingestis\" sia caratterizzata da una vera infezione batterica o da un processo chimico infiammatorio, rimane oggetto di forti controversie. Entrambe le cause possono presentarsi con sintomi simili.\nBatteri coinvolti.\nQuando i batteri sono implicati, sono solitamente aerobici:\nEssi possono anche essere mischiati con i batteri anaerobici della flora orale:\nDiagnosi.\nLa polmonite \"ab ingestis\" viene solitamente diagnosticata in seguito a una serie di circostanze cliniche (pazienti debilitati o con compromissione neurologica), referti radiologici (polmonite del lobo inferiore destro) e colture microbiologiche. Alcuni casi di polmonite da aspirazione sono causate da aspirazione di particelle o sostanze alimentari sotto forma di particolato, o frammenti di pillole. Questi possono essere diagnosticati dai patologi su campioni bioptici polmonari."}
{"id": "4143714", "revid": "76069", "url": "https://it.wikipedia.org/wiki?curid=4143714", "title": "Alena Popchanka", "text": ""}
{"id": "4143715", "revid": "1452073", "url": "https://it.wikipedia.org/wiki?curid=4143715", "title": "Harvest Moon DS", "text": " \u00e8 il primo videogioco per Nintendo DS della serie di videogiochi di simulazione \"Harvest Moon\". Originariamente \u00e8 stato pubblicato in Giappone il 17 marzo 2005. Il 25 marzo 2008 \u00e8 stato pubblicato , versione femminile del videogioco. La differenza fra i due titoli \u00e8 il sesso del personaggio controllato dal giocatore, che in \"Harvest Moon DS Cute\" \u00e8 femmina. Il giocatore pu\u00f2 infatti scegliere fra Pony da ' o Claire da '."}
{"id": "4143718", "revid": "729019", "url": "https://it.wikipedia.org/wiki?curid=4143718", "title": "Polystar", "text": "La Polystar \u00e8 un'etichetta discografica giapponese fondata nel 1980 da Ken Hosokawa ed attualmente appartenente alla Universal Music Group.\nNel 1983 ha pubblicato in Germania la compilation \"Fly away\"."}
{"id": "4143719", "revid": "76069", "url": "https://it.wikipedia.org/wiki?curid=4143719", "title": "Galina Bashlakova", "text": ""}
{"id": "4143720", "revid": "729019", "url": "https://it.wikipedia.org/wiki?curid=4143720", "title": "He Long", "text": "Biografia.\nProveniente da una poverissima famiglia rurale incapace di garantirgli degli studi scolastici, inizi\u00f2 la sua carriera rivoluzionaria nel 1914 per vendicare la morte violenta di un suo zio, scappando di casa e divenendo un fuorilegge con alle spalle un piccolo esercito. In seguito ader\u00ec al Kuomintang e prese parte alla spedizione del Nord, grazie alla quale fu promosso comandante del XX Esercito Rivoluzionario Nazionale. Nominato nel 1927 capo della Rivolta di Nanchang, si ribell\u00f2 contro Chiang Kai-shek nel settembre dello stesso anno dopo che quest'ultimo pales\u00f2 la sua volont\u00e0 di sopprimere violentemente comunisti.\nDopo la fuga, organizz\u00f2 un soviet nelle zone rurali dello Hunan (e pi\u00f9 tardi a Guizhou), ma fu costretto ad abbandonare le sue basi per paura delle campagne di accerchiamento di Chiang. Si un\u00ec alla Lunga marcia nel 1935, pi\u00f9 di un anno dopo che le forze associate a Mao Zedong e Zhu De furono costrette a farla. Considerato inizialmente vicino alle posizioni di Zhang Guotao, entr\u00f2 in contrasto con lui circa la strategia che l'Armata Rossa Cinese doveva condurre e di conseguenza divenne un sostenitore di Mao.\nDopo aver creato e organizzato un quartier generale nello Shaanxi, conduse una guerriglia nella Cina nord-occidentale sia nella guerra civile cinese che nella seconda guerra sino-giapponese: egli comand\u00f2 una forza di 170.000 soldati dell'Esercito Popolare di Liberazione e nel 1945 venne nominato secondo comandante delle truppe dopo Peng Dehuai. Gli venne assegnato il controllo della Cina sud-occidentale alla fine degli anni Quaranta e trascorse la maggior parte degli anni Cinquanta nel sud-ovest del paese ad amministrare la regione sia dal punto di vista civile sia da quello militare.\nRicopr\u00ec numerose cariche civili e militari dopo la fondazione della Repubblica Popolare Cinese nel 1949. Nel 1955 gli venne riconosciuto un grande merito nella vittoria del Partito Comunista Cinese (di cui fu membro del comitato centrale) e fu uno dei dieci marescialli dello Stato nominati dal partito. Scelto come vicepremier nello stesso anno, entr\u00f2 in contrasto con Mao perch\u00e9 ostacol\u00f2 l'ostracismo che il leader rivoluzionario voleva imporre a Peng Dehuai nel 1959, tanto che He tent\u00f2 successivamente a riabilitarlo. Esonerato da tutti gli incarichi a seguito della rivoluzione culturale e condotto in prigione, mor\u00ec a seguito di un'iniezione di glucosio fattagli dai suoi carcerieri (egli infatti soffriva di diabete).\nNel 1978 venne riabilitato da Deng Xiaoping e nove anni dopo uno stadio sportivo a Changsha venne ribattezzato He Long in suo onore."}
{"id": "4143722", "revid": "767487", "url": "https://it.wikipedia.org/wiki?curid=4143722", "title": "Extreme", "text": "Gli Extreme sono un gruppo hard rock statunitense, formatosi a Malden, Massachusetts nel 1985.\nTra le loro influenze troviamo Aerosmith, Led Zeppelin e Queen. La band partecip\u00f2 al Freddie Mercury Tribute Concert nel 1992, suonarono con Brian May, e Gary Cherone si un\u00ec ai Van Halen nel 1996. La band ha descritto la loro musica come funk metal nei primi anni, ma poi si sono evoluti alla met\u00e0 degli anni novanta, unendo le influenze del rock classico con post-grunge e alternative rock.\nNel corso della loro carriera hanno venduto oltre 10 milioni di dischi in tutto il mondo.\nBiografia.\nPrimi anni (1985-1989).\nGli Extreme furono fondati nel 1985 dall'incontro tra il cantante Gary Cherone e il batterista Paul Geary, all'epoca nella band \"The Dream\", con il chitarrista Nuno Bettencourt, che militava nei \"Sinful\", e il bassista Pat Badger, all'epoca nella band \"In The Pink\". Il nome della band deriva dalla storpiatura del nome della precedente band in cui militavano Cherone e Geary, da \"The Dream\" a \"Ex-Dream\" a \"Extreme\".\nCherone e Bettencourt cominciarono a scrivere canzoni insieme e la band partecip\u00f2 a molti spettacoli nell'area di Boston. Svilupparono gradualmente una forte fama nell'area e furono nominati nella categoria \"Outstanding Hard Rock/Heavy Metal Act\" per i Boston Music Awards nel 1986 e nel 1987.\nQuando Bryan Huttenhower, direttore dell'etichetta A&amp;M Records, li scrittur\u00f2 nel 1988, la band aveva accumulato parecchie canzoni. La band registr\u00f2 il primo album omonimo, pubblicato nel 1989. Il primo singolo estratto fu \"Kid Ego\", una canzone che Cherone, ammetter\u00e0 poi, lo fece rabbrividire. L'ultima traccia dell'album, \"Play With Me\", venne usata durante le scene di inseguimento nel film \"Bill &amp; Ted's Excellent Adventure\".\nSuccesso (1990-1993).\nLe vendite del primo album furono sufficienti per supportare una seconda produzione. Michael Wagener, che aveva gi\u00e0 lavorato con Dokken e White Lion, fu scelto per produrre l'album \"\" nel 1990.\nL'album, che fu il trampolino di lancio per le parti di chitarra di Bettencourt, era un misto di sonorit\u00e0 funk, pop e glam metal. \"Decadence Dance\" e \"Get the Funk Out\" furono pubblicati come singoli. \"Get the Funk Out\" raggiunse la posizione numero 19 nelle classifiche britanniche nel giugno 1991. Tuttavia, nessuno dei due singoli riscosse molto successo negli Stati Uniti e l'album usc\u00ec dalle classifiche. La casa discografia decise di inviare un terzo singolo ad alcune stazioni radio in Arizona.\nLa ballata acustica \"More Than Words\" entr\u00f2 nella Billboard Hot 100 il 23 marzo 1991, alla posizione numero 81. Successivamente divenne un grande successo, grazie anche a un videoclip girato in bianco e nero che venne trasmesso insistentemente su MTV, fin quando il brano raggiunse il primo posto nella classifica dei singoli. Il singolo successivo, \"Hole Hearted\", un'altra traccia acustica, riscosse molto successo, ottenendo la posizione numero 4 nella stessa classifica.\nLa band cominci\u00f2 la registrazione del terzo album nel 1992. La partecipazione al Freddie Mercury Tribute Concert al Wembely Stadium di Londra, nell'aprile dello stesso anno, interruppe la sessione di registrazione, ma ampli\u00f2 la fama del gruppo specialmente nel Regno Unito. Suonarono un medley acustico delle canzoni \"Love of My Life\" e \"More than Words\", conquistando parecchi fan dei Queen. Durante il discorso di presentazione, Brian May disse:\n\"III Sides to Every Story\" venne pubblicato il 22 settembre 1992. Il primo singolo fu \"Rest in Peace\". Il videoclip per il brano fu ispirato da un cortometraggio della National Film Board of Canada, chiamato \"Neighbours\". La band venne accusata di plagio, ma riuscirono a non essere accusati pubblicando una nuova versione del videoclip. L'album fu molto apprezzato da critica e fan, ma non ebbe lo stesso successo di vendita di \"Pornograffitti\".\nL'arrivo di Mangini e la rottura (1994-1996).\nPrima dell'esibizione della band al Donington's Monster of Rock nell'estate del 1994, Mike Mangini rimpiazz\u00f2 Paul Geary alla batteria, perch\u00e9 quest'ultimo aveva lasciato il gruppo per iniziare una carriera nel lato finanziario dell'industria musicale, diventando un manager di successo.\n\"Waiting for the Punchline\", il primo album registrato con Mangini (solo in tre tracce, le altre erano state registrate da Geary prima dell'abbandono) venne pubblicato il 7 febbraio 1995. Furono pubblicati i singoli \"Hip Today\", \"Unconditionally\" e \"Cynical\", ma l'album vendette meno di \"III Sides to Every Story\". Gli Extreme si sciolsero nel 1996 quando Nuno Bettencourt decise di andarsene per seguire una carriera solista.\nDopo lo scioglimento (1997-2003).\nGary Cherone.\nSotto raccomandazione di Ray Danniels, uno dei manager degli Extreme, nel 1996 Gary Cherone si un\u00ec ai Van Halen. Durante tutto l'anno, i fan dei Van Halen mal sopportarono gli abbandoni di Sammy Hagar, cantante della band dal 1985, e, prima di lui, di David Lee Roth, cantante dal 1974 al 1985. In questo periodo si inser\u00ec Cherone, che Eddie van Halen chiam\u00f2 la sua \"anima gemella musicale\". Nel 1998 la band pubblic\u00f2 \"Van Halen III\".\n\"Van Halen III\" segn\u00f2 una nuova partenza per la band; era un album sperimentale, con tracce acustiche e con testi coscienziosi. Ricordava vagamente i primi album della band con i riff tipici del rock classico. I fan dei Van Halen pi\u00f9 anziani fecero comparazioni negative tra i testi impegnativi di Cherone e quelli pi\u00f9 leggeri di David Lee Roth. Durante i tour la presenza scenica di Cherone fu fortemente criticata.\n\"Van Halen III\" raggiunse la posizione numero 4 nella Billboard 200 e vendette pi\u00f9 di 500.000 copie solo negli Stati Uniti; tuttavia, visti gli standard dei Van Halen, fu un fallimento. Tutti i 12 album precedenti avevano venduto ciascuno pi\u00f9 di 2.000.000 di copie negli Stati Uniti e due di essi vendettero pi\u00f9 di 10,000,000 di copie. L'album precedente, \"Balance\" aveva raggiunto la posizione numero 1 nella Billboard 200. Il tour fu un grande successo, anche se non come negli anni precedenti.\nNel 1999, quando il secondo album dei Van Halen con Cherone venne rifiutato dalla Warner Bros. Records, Cherone lasci\u00f2 la band. Fond\u00f2 i Tribe of Judah, che pubblicarono un album, \"Exit Elvis\" nel 2002. Nel 2005 Cherone pubblic\u00f2 un'EP intitolato \"Need I Say More\".\nNuno Bettencourt.\nNel 1997, Nuno Bettencourt pubblic\u00f2 il suo primo album da solista intitolato \"Schizophonic\". Nel 1998 fonda il gruppo Mourning Widows che pubblica un album omonimo lo stesso anno e un album nel 2000, intitolato \"Furnished Souls for Rent\". A seguito dello scioglimento della band, pubblica un album con il project name \"Population 1\" nel 2002. Avendo scritturato nuovi membri per un tour decise di mantenere il nome Population 1 per il gruppo che pubblica un EP intitolato \"Sessions drom Room 4\" nel 2004. Cambiarono il nome in DramaGods e registrarono l'album \"Love\" nel 2005. Nuno, insieme a Kevin Figuerado e Steve Ferlazzo, collabor\u00f2 con Perry Farrell al progetto Satellite Party.\nReunion.\nGli Extreme si riunirono per un breve tour nel 2004, suonando nelle Azzorre, a Boston e in Giappone. In queste date suon\u00f2 con la band il bassista Carl Restivo. Nel 2006 si riform\u00f2 invece la formazione storica per un mini tour di tre date nel New England.\nNel 2007 Bettencourt sciolse i Satellite Party per una definitiva riunione degli Extreme con Gary Cherone e Pat Badger. Il 26 novembre 2007, la band annunci\u00f2 un tour mondiale nell'estate del 2008 con i King's X e la data di uscita del loro nuovo album, \"Saudades de Rock\", prodotto da Bettencourt. Il posto vacante di batterista viene assegnato a Kevin Figueiredo, gi\u00e0 con Bettencourt nei DramaGods e nei Satellite Party. Paul Geary rimane in connessione alla band come manager. L'album viene pubblicato il 15 luglio in Europa e il 12 agosto negli Stati Uniti.\nLa band si impegn\u00f2 quindi in un nuovo tour supportata dagli Hot Leg nel Regno Unito, con diverse date in Europa e Asia, durante tutto il 2008. Nel 2009 la band continu\u00f2 a suonare dal vivo, condividendo con i Ratt l'\"East Meets West Tour\". La data finale di questo tour a Boston, loro citt\u00e0 d'origine, fu registrata per la pubblicazione del primo CD live della band, col titolo \"Take Us Alive\".\nGary Cherone dichiar\u00f2, in un'intervista nel 2010, che gli Extreme stavano scrivendo materiale per un nuovo album. La pubblicazione dell'album era previsto nel 2011. Gli impegni di Bettencourt come turnista per la popstar Rihanna fecero slittare al 2012 i piani del gruppo.\nNel 2010 comparvero alcune indiscrezioni circa un possibile show commemorativo per il ventesimo anniversario della registrazione di \"Extreme II: Pornograffitti\". Nel 2012 sono state confermate alcune date iniziali di questo show in Giappone.\n\u00c8 stato annunciato un tour degli Extreme in Australia nell'aprile 2013, con Richie Kotzen a supporto della band. Il tour \u00e8 stato in seguito annullato per problemi di compatibilit\u00e0 con il tour nordamericano di Rihanna. Gli Extreme ritornano in tour nel 2014, in occasione di alcuni concerti speciali in Europa e nel Regno Unito durante i quali viene eseguito per intero \"Pornograffiti\" pi\u00f9 altre famose hit del gruppo.\nNel maggio 2015 Gary Cherone rivela che gli Extreme sono al lavoro per comporre il seguito di \"Saudades de Rock\", e che la band entrer\u00e0 in studio verso la fine dell'anno per iniziare le registrazioni del nuovo album. Nel settembre 2016 Nuno Bettencourt aggiunge che il gruppo sta lavorando su circa 17 brani, e che le registrazioni del disco dovrebbero concludersi entro il 2017. Dopo ulteriori ritardi, nel novembre 2018 Bettencourt conferma che il nuovo lavoro si trova nelle fasi finali di produzione, annunciando che si tratter\u00e0 di brani leggermente pi\u00f9 \"duri\" e \"pesanti\" rispetto alle sonorit\u00e0 classiche del gruppo, e che l'uscita \u00e8 prevista per la primavera del 2019."}
{"id": "4143723", "revid": "219110", "url": "https://it.wikipedia.org/wiki?curid=4143723", "title": "Tumulo del Principe etrusco", "text": "Il tumulo del Principe etrusco \u00e8 un monumento funerario datato attorno al VII secolo a.C. rinvenuto nella periferia nord-ovest di Pisa, nel quartiere Gagno, in via San Iacopo.\nDescrizione.\nNel 1853 durante i lavori di ampliamento del cimitero suburbano di via S. Jacopo a Pisa, sono state ritrovate una ventina di tombe facenti parte di un complesso sepolcrale cristallizzato attorno ad un tumulo di 30\u00a0m di diametro. Ma solo nel 1994 durante dei lavori di scavo \u00e8 stato portato alla luce necropoli con il relativo tumulo etrusco di cospicue dimensioni, che rappresenta l'elemento di maggior importanza dell'estesa necropoli. Il tumulo, ad oggi, si presenta delimitato da una corona costituita da lastre di pietra di ridotto spessore, infisse verticalmente nel terreno con regolarit\u00e0. \nA circa sette metri da questa corona sono disposte coppie di pietre monolitiche ad una distanza di due metri l'una dall'altra. Nel settore nord-est della corona sono poi inserite perpendicolarmente al terreno due piccole lastre che costituiscono il sostegno a quello che doveva essere un gradino, forse in legno, per consentire l'accesso all'area intorno al tumulo. All'interno del monumento, pi\u00f9 precisamente al centro, si trova una struttura complessa composta da una grande fossa quadrangolare di quattro metri di lato e profonda un metro dove \u00e8 collocata una cassa lignea (2,50\u00a0m x 1,50\u00a0m x 0,70\u00a0m) e al cui interno sono stati trovati pochi frammenti di vasi, una coppa di bronzo ed ossa di ovino, probabilmente resti di un pasto funebre. La fossa era stata poi colmata con piccole pietre e ricoperta con terra fino alla sommit\u00e0 delle lastre della corona, ad eccezione di una buca di forma triangolare, riempita con argilla sterile e al cui interno era stato deposto un tridente in ferro con l'asta ritualmente spezzata. \nAl di sopra della buca un altare sulla cui superficie sono stati trovati un coltello in ferro, quattro spiedi sempre in ferro ed una mascella di cavallo. L'altare era stato poi smontato e alcune delle sue parti deposte in una fossa quadrangolare scavata a cinque metri dal suo luogo di origine. Di fianco all'altare nella parte a nord-est \u00e8 deposto, entro una buca di forma quadrangolare, un grande dolio decorato e chiuso da coperchio. Al suo interno \u00e8 stata ritrovata una grande quantit\u00e0 di cenere, con frammisti piccoli chiodi di bronzo, resti di una lamina anch'essa in bronzo e un sottile filo d'oro.\nDatazione.\nI pochi materiali ritrovati all'interno della fossa confermano una cronologia compresa entro il primo quarto del VII secolo. a.C. Alla stessa epoca risalgono anche delle sepolture poste a sud del tumulo realizzate entro piccoli dolii collocati sul piano di campagna e successivamente ricoperti con terra. Questi contenevano modesti corredi per lo pi\u00f9 spille in bronzo e ornamenti femminili vari.\nStoria.\nNel corso del terzo quarto del VII secolo a.C sopra al tumulo si dispongono quattro sepolture, due contenenti individui di sesso femminile e due di sesso maschile. Una delle sepolture femminili presenta il cinerario, ovvero un'olla, inserita assieme al corredo in un grande dolio collocato su un piano di pietra entro una buca circolare chiusa da una lastra monolitica; l'altra sepoltura, meno conservata, presenta il cinerario all'interno di una cassetta litica. Le tombe maschili vedono il cinerario, rappresentato sempre da una piccola olla, poggiato su un piano costituito da una lastra di pietra insieme agli oggetti del corredo, per lo pi\u00f9 armi, racchiusi da un dolium rovesciato coperto con terra. Una quinta sepoltura, appartenente ad una fanciulla, \u00e8 stata rinvenuta nello spazio tra la corona del tumulo e la serie di coppie di pietra. Le sue ceneri sono contenute in un dolio inserito in una fossa nel terreno unitamente ai pochi oggetti del corredo: un unguentario, una collana con pendenti d'oro e un fermatrecce.\nNel terzo quarto del VII secolo a.C. quindi lo spazio della necropoli fu utilizzato da quello che doveva essere un importante gruppo gentilizio pisano per sottolineare il proprio ruolo all'interno della societ\u00e0.\nNel corso del VI secolo a.C. nell'area a Sud del complesso funebre \u00e8 segnalata tutta una serie di sepolture indicate da cippi, ad esaltazione del ruolo del tumulo quale monumentum gentis. La presenza fisica dei vari membri della gens attorno ad esso sembra cos\u00ec proiettare l'immagine stessa del gruppo gentilizio. Non a caso infatti si ha in questo momento la monumentalizzazione dell'ingresso del tumulo con la predisposizione di un articolato complesso di pietre che scandiscono l'area di accesso alla tomba; tra i due blocchi pi\u00f9 interni sono stati rinvenuti all'interno di una fossa un cratere a colonnette e un'anfora, decorati secondo la tecnica a figure nere e per questo riconducibili proprio al VI secolo a.C. Nell'area esterna al tumulo sono presenti due rudimentali altari, sedi di rituali sacrificali, testimoniati da resti di ossa animali ed una coppa attica.\nScavo.\nUna prima segnalazione dell'esistenza del complesso monumentale avvenne il 5 aprile 1967 durante dei lavori per la realizzazione di un pozzo da parte del proprietario del terreno. Solo nel dicembre del 1994 ebbero per\u00f2 inizio ricerche pi\u00f9 approfondite dell'area. Dopo pochi giorni di scavo furono portate alla luce le lastre che solo successivamente si comprese essere parte alla corona che andava a circondare il tumulo. Nel settembre successivo furono trovate sepolture di et\u00e0 arcaica, cippi e altre lastre che dovevano essere pertinenti al complesso monumentale. Oggi questo complesso viene denominato \u201cTomba del Principe Etrusco\u201d e rappresenta una realt\u00e0 museale della citt\u00e0, testimonianza tangibile del passato di Pisa.\nCultura.\nIl grande tumulo, al centro di un sistema di tombe pi\u00f9 piccole, lascia intravedere l'esistenza di una struttura sociale gerarchicamente organizzata e distinta in gruppi di parentela allargata; all'interno di questi gruppi emergono alcuni \"principes gentis\" e relative \u00e9lite gentilizie.\nDa elementi recuperati nel corso degli scavi \u00e8 stato possibile chiarire il ruolo di colui che doveva trovarsi sepolto all'interno del tumulo. Un particolare sguardo lo si deve rivolgere al tridente di ferro, strumento dalle forti valenze simboliche: attributo di regalit\u00e0, connesso con la figura del dio Nettuno, ma anche strumento utilizzato per lo svolgimento della pesca.\nNon pu\u00f2, quindi, essere del tutto esclusa l'ipotesi che il ruolo, la ricchezza e il prestigio dell'uomo sepolto siano da mettere in connessione con le attivit\u00e0 legate al mare. All'interno del tumulo in realt\u00e0 non sono stati trovati resti umani e questo fa del monumento pisano un cenotafio. Molto povero risulta anche il corredo che comprende un'olletta e una pisside.\nA terra resti bruciati di ossa di ovino che fanno presupporre la preparazione di un rogo, organizzato in onore del defunto; frammisti alle ceneri resti di una lamina metallica che dovevano far parte di un \"koloss\u00f3s\", ossia una riproduzione del corpo del defunto, deposto nella tomba come sostituto del cadavere assente. \nQuesto sito, insieme ad altre testimonianze d'epoca etrusca rinvenute nelle zone a nord dell'Arno, come piazza del Duomo e l'area dello stadio, conferma la presenza umana nel territorio pisano sin da epoche remote. La scoperta si \u00e8 rivelata importantissima poich\u00e9 tramite i reperti trovati al suo interno \u00e8 stato possibile comprendere a grandi linee il rito di sepoltura etrusco."}
{"id": "4143730", "revid": "76069", "url": "https://it.wikipedia.org/wiki?curid=4143730", "title": "Zhanna Shubenok", "text": ""}
{"id": "4143731", "revid": "486946", "url": "https://it.wikipedia.org/wiki?curid=4143731", "title": "Dmitry Melyakh", "text": ""}
{"id": "4143736", "revid": "79520", "url": "https://it.wikipedia.org/wiki?curid=4143736", "title": "Cristina Giai Pron", "text": ""}
{"id": "4143740", "revid": "287204", "url": "https://it.wikipedia.org/wiki?curid=4143740", "title": "Unione Sportiva Fascista Salernitana 1933-1934", "text": "Questa pagina raccoglie i dati riguardanti la Unione Sportiva Fascista Salernitana nelle competizioni ufficiali della stagione 1933-1934.\nStagione.\nLa stagione 1933-34 rappresenta un ennesimo campionato ad alti livelli per la Salernitana Fascista, nonostante alcuni problemi a livello di propriet\u00e0 e dirigenza che condurr\u00e0 a un valzer di cambi alla presidenza: Enrico Chiari, poi Riccardo Grambrosier, poi Mione Savino e infine nuovamente Chiari.\nL'allenatore della squadra sar\u00e0 per l'intero campionato Walter Colombati, che porter\u00e0 i salernitani al terzo posto, dietro e Siracusa.\nNel corso della stagione il veterano Silvio Brioschi sar\u00e0 il primo nella storia del club a tagliare il traguardo delle 100 presenze ufficiali.\nMaglie e sponsor.\nLa Salernitana dal 1929 al 1943 adotter\u00e0 nuovamente come colore sociale il bianco-celeste, ma in alcune gare giocher\u00e0 con la maglia interamente celeste.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\"\nCollegamenti esterni.\nPrima Divisione 1933-1934 - SalernitanaStory.it"}
{"id": "4143743", "revid": "1543377", "url": "https://it.wikipedia.org/wiki?curid=4143743", "title": "Mantinada", "text": "Una mantinada (al plurale mantinades, in greco: \u03bc\u03b1\u03bd\u03c4\u03b9\u03bd\u03ac\u03b4\u03b1, \u03bc\u03b1\u03bd\u03c4\u03b9\u03bd\u03ac\u03b4\u03b5\u03c2) sono versi in rima baciata cretesi, solitamente improvvisati durante le danze. La poesia in rima cretese del Rinascimento, specialmente i distici del poema epico \"Erotocrito\", ricordano la \"mantinada\". I principali argomenti delle \"mantinades\" sono l'amore o la satira. Sono invariabilmente composti in versi decapentasillabi e sono spesso antifonali, cio\u00e8 un verso provoca una risposta e questa ne provoca un'altra, e cos\u00ec via.\nLa parola deriva dal veneziano \"matinada\", \"canto mattutino\"."}
{"id": "4143747", "revid": "290351", "url": "https://it.wikipedia.org/wiki?curid=4143747", "title": "Birdie and Bogey", "text": ""}
{"id": "4143751", "revid": "767487", "url": "https://it.wikipedia.org/wiki?curid=4143751", "title": "St. George (Alaska)", "text": "St. George \u00e8 un comune dell'Alaska, Stati Uniti; fa parte della Census Area delle Aleutine occidentali.\nPopolazione.\nAl censimento del 2000 c'erano 152 persone, 51 gruppi familiari e 42 famiglie che risiedono nella citt\u00e0. La densit\u00e0 di popolazione era di 4,4 persone per miglio quadrato (1.7/km\u00b2). C'erano 67 unit\u00e0 abitative ad una densit\u00e0 media di 1,9 per miglio quadrato (0.7/km\u00b2). La percentuale delle varie etnie della citt\u00e0 era 92,11% nativi americani e il 7,89% bianco.\nIstruzione.\nSt. George \u00e8 servito dal Distretto Pribilof Island School. Nel 2004 il distretto ha iniziato ad offrire 9-12 \u00b0 grado d'istruzione agli studenti di St. George tramite video-conferenza. Gli studenti possono ora scegliere: vivere a casa e frequentare le lezioni a distanza, oppure possono uscire di casa e frequentare un collegio.\nA St. George la scuola copre i gradi fino all'8\u00b0. La vicina St. Paul School di St. Paul serve gradi invece fino al 12\u00b0."}
{"id": "4143752", "revid": "599013", "url": "https://it.wikipedia.org/wiki?curid=4143752", "title": "Jaana Savolainen", "text": "Biografia.\nIn Coppa del Mondo ottenne il primo risultato di rilievo il 17 marzo 1984 a \u0160trbsk\u00e9 Pleso (7\u00aa), il primo podio il 7 dicembre 1985 a Labrador City (3\u00aa) e la prima vittoria il 15 marzo 1986 a Oslo.\nIn carriera prese parte a due edizioni dei Giochi olimpici invernali, (28\u00aa nella , 3\u00aa nella staffetta) e (26\u00aa nella , 28\u00aa nella , 18\u00aa nell'inseguimento, 4\u00aa nella staffetta), e a tre dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera\nTC = tecnica classica"}
{"id": "4143755", "revid": "402993", "url": "https://it.wikipedia.org/wiki?curid=4143755", "title": "Palasport Bruno Macchia", "text": ""}
{"id": "4143757", "revid": "322321", "url": "https://it.wikipedia.org/wiki?curid=4143757", "title": "Parliamone in famiglia", "text": "Parliamone in famiglia \u00e8 stata una trasmissione televisiva andata in onda dal 17 settembre 2012 al 26 ottobre 2012 su Rai 2 dalle ore 14:00 alle ore 16:15 ed era condotta da Lorena Bianchetti.\nContenuti.\nIl programma, di genere talk-show, aveva preso il posto, nel palinsesto della rete, a partire da luned\u00ec 17 settembre 2012, de \"L'Italia sul 2\", riprendendone in gran parte la formula: ogni giorno la conduttrice insieme a vari ospiti trattava argomenti di attualit\u00e0, cronaca, economia e costume prestando attenzione soprattutto ai problemi delle famiglie italiane.\nInoltre era presente lo spazio \"SI O NO\" in cui la conduttrice discuteva un tema di stretta attualit\u00e0 con ospiti divisi in due fazioni: favorevoli e contrari e chiedendo al pubblico a casa il proprio parere sulla questione esaminata tramite televoto, il cui risultato veniva poi reso noto alla fine della puntata.\nIl programma si sarebbe dovuto concludere a giugno 2013, ma, a causa dei bassi ascolti registrati e riscontrati, i vertici Rai hanno deciso di chiuderlo anticipatamente dopo appena un mese e mezzo e solo 6 settimane di programmazione; l'ultima puntata \u00e8 andata in onda venerd\u00ec 26 ottobre 2012.\nDopo che dal 29 ottobre dello stesso anno al 15 marzo 2013 sono andati in onda dei telefilm in replica come riempitivo, la fascia oraria di \"Parliamone in famiglia\" \u00e8 stata occupata, dal 18 marzo, da un nuovo programma di factual: \"Detto fatto\", condotto da Caterina Balivo e, in seguito, da Bianca Guaccero."}
{"id": "4143763", "revid": "599013", "url": "https://it.wikipedia.org/wiki?curid=4143763", "title": "Carola Anding", "text": "\u00c8 moglie del biatleta Matthias Jacob, a sua volta sciatore nordico di alto livello.\nBiografia.\nIn Coppa del Mondo esord\u00ec nella gara inaugurale del 9 gennaio 1982 a Klingenthal (9\u00aa) e ottenne l'unico podio il 11 gennaio 1986 a Les Saisies (2\u00aa).\nIn carriera prese parte a due edizioni dei Giochi olimpici invernali, (12\u00aa nella , 1\u00aa nella staffetta) e (21\u00aa nella , 24\u00aa nella , 20\u00aa nella , 8\u00aa nella staffetta), e a una dei Campionati mondiali, Oslo 1982, vincendo una medaglia."}
{"id": "4143768", "revid": "104458", "url": "https://it.wikipedia.org/wiki?curid=4143768", "title": "Carola Jacob", "text": ""}
{"id": "4143771", "revid": "1573940", "url": "https://it.wikipedia.org/wiki?curid=4143771", "title": "Tim Baillie", "text": ""}
{"id": "4143774", "revid": "1573940", "url": "https://it.wikipedia.org/wiki?curid=4143774", "title": "Adela", "text": "Adela \u00e8 un genere di lepidotteri appartenente alla famiglia Adelidae, diffuso in Eurasia, Africa e America settentrionale e centrale.\nDescrizione.\nAdulto.\nSi tratta di piccoli lepidotteri alquanto primitivi, dotati di una nervatura alare eteroneura, ma anche di un apparato riproduttore femminile provvisto di un'unica apertura, destinata sia all'accoppiamento, sia all'ovodeposizione.\n\u00c8 presente una connessione tergosternale, immediatamente posteriore rispetto al primo spiracolo addominale, formata da un processo ventrocaudale del primo tergite, che va a collegarsi ad un'estensione anterolaterale del secondo sternite.\nLe ali, che rivelano anche la presenza di aculei, hanno forma ovoidale-allungata con apice arrotondato; queste appaiono spesso bruno-grigiastre (nelle specie con abitudini notturne) ma possono anche avere riflessi metallici ed iridescenze molto vivaci. I microtrichi sono presenti ed uniformemente distribuiti. Come nei Ditrysia, si osserva una riduzione del sistema legato al settore radiale (Rs) nell'ala posteriore, con anastomosi di Sc ed R dal quarto basale fino al termen, ed Rs non ramificata; l'accoppiamento alare \u00e8 di tipo frenato, con frenulum a singola setola composita nei maschi, e da tre a cinque setole nelle femmine; queste setae dipartono da cavit\u00e0 distinte, ed in prossimit\u00e0 di esse possono riscontrarsi, in ambo i sessi, altre setae pseudofrenulari. \u00c8 presente l'apparato di connessione tra ala anteriore e metatorace; si possono inoltre osservare un ponte precoxale e la perdita del primo sternite addominale, mentre il secondo pu\u00f2 suddividersi (completamente o parzialmente) in uno sclerite anteriore pi\u00f9 piccolo (S2a) ed uno posteriore pi\u00f9 sviluppato (S2b).\nLe antenne sono filiformi e nei maschi di alcune specie raggiungono fino a sei volte la lunghezza del corpo, mentre nelle femmine superano comunque la lunghezza della costa. Si pu\u00f2 osservare la presenza di uno sclerite intercalare (forse caso unico tra i lepidotteri) oltre a spinule laterali ricurve (probabilmente derivate dai sensilla), in alcuni segmenti prossimali del flagello dei maschi.\nGli ocelli sono assenti, come pure i chaetosemata. Gli occhi dei maschi di alcune specie sono molto sviluppati. La spirotromba \u00e8 perfettamente funzionante, e risulta ricoperta di scaglie e pi\u00f9 lunga della capsula cefalica, estendendosi fin oltre i palpi mascellari.\nI palpi labiali hanno tre segmenti, corti e con setole laterali sul secondo; l'organo di vom Rath sul segmento apicale del palpo labiale, pu\u00f2 essere profondo o superficiale.\nNelle zampe, l'epifisi \u00e8 spesso presente, mentre gli speroni tibiali hanno formula 0-2-4.\nNell'apparato genitale maschile, l'uncus \u00e8 assente, mentre il vinculum presenta un \"saccus\" allungato. La juxta \u00e8 a forma di freccia, l'edeago \u00e8 assottigliato.\nNel genitale femminile, l'ovopositore \u00e8 ben sviluppato e perforante, con gli apici appiattiti lateralmente, al fine di permettere l'inserimento delle uova all'interno dei tessuti fogliari della pianta ospite; tale caratteristica viene considerata una specializzazione secondaria delle Adelidae. La cloaca \u00e8 stretta e tubuliforme. Le apofisi sono fortemente sclerotizzate; il corpus bursae \u00e8 sviluppato e membranaceo, senza signa. Gli ovarioli sono in numero elevato (10-12), a differenza dei quattro riscontrabili di norma negli altri lepidotteri.\nL'apertura alare pu\u00f2 variare da 4 a 28\u00a0mm.\nUovo.\nLe uova sono lisce o lievemente punteggiate, e vengono inserite singolarmente nei tessuti della pianta ospite, pertanto assumono la forma della \"tasca\" in cui le inserisce la femmina.\nLarva.\nIl bruco, quasi cilindrico, possiede un capo arrotondato, non appiattito e solitamente prognato, con solco epicraniale marcato e sei stemmata per lato.\nSono presenti due setae genali, G1 e G2, mentre l'assenza della seta AF2 \u00e8 considerata un'evoluzione secondaria.\nSul protorace \u00e8 visibile uno scudo ben sclerotizzato, e possono comparire anche dischi sclerotizzati sul meso- e metatorace.\nLe zampe toraciche sono ben sviluppate, mentre le pseudozampe, poste sui segmenti addominali III-VI e X, sono fortemente ridotte o assenti; gli uncini pseudopodiali, assenti sul segmento X, sono disposti su file multiple.\nPupa.\nLa pupa \u00e8 dectica, con cuticola lievemente sclerotizzata e appendici solo debolmente aderenti al corpo. I palpi mascellari appaiono prominenti, mentre quelli labiali risultano esposti come le coxe del primo paio di zampe. Le antenne, particolarmente lunghe nei maschi, sono accomodate all'interno del bozzolo, avvolte attorno all'addome. I segmenti addominali da III a VII sono mobili, e si notano una o due file di spinule sulla superficie della maggior parte dei segmenti.\nBiologia.\nComportamento.\nIn molte delle specie che presentano riflessi metallici, il volo pu\u00f2 avvenire alla luce diretta del sole, e si assiste spesso alla formazione di sciami, soprattutto attorno a gruppi di infiorescenze, alberi o cespugli. Gli sciami sono associati a due adattamenti strutturali, riscontrabili esclusivamente nei maschi: spinule laterali sulle antenne e occhi sviluppati dorsalmente. Non \u00e8 ancora ben chiaro il ruolo delle spinule laterali delle antenne, ma \u00e8 probabile che, permettendo la formazione di sciami di maschi attorno ad una femmina immobile, sia implicata nelle funzioni di accoppiamento.\nAltre specie, di abitudini prettamente crepuscolari, mostrano invece colorazioni pi\u00f9 spente ed uniformi, e tendono a non formare mai sciami.\nNella maggior parte delle specie, le larve sono minatrici delle foglie, dei meristemi o della corteccia durante il primo stadio, o talvolta perforano l'ovario della pianta nutrice; in seguito, dal secondo stadio in poi o comunque entro lo stadio pre-pupale, il bruco vive all'interno di un fodero lenticolare portatile, che costruisce a partire da frammenti di foglie e detriti del sottobosco, ed allarga via via che si accresce; in questa fase si alimenta prevalentemente di foglie cadute nella lettiera, o comunque di vegetali a basso fusto.\nL'impupamento avviene quindi all'interno di quest'involucro, spesso ai piedi della pianta ospite.\nPeriodo di volo.\nLa maggior parte delle specie boreali vola tra aprile e giugno, al massimo fino ad agosto.\nAlimentazione.\nLe larve di questo taxon attaccano generi appartenenti a svariate famiglie, tra cui:\nDistribuzione e habitat.\nQuesto genere conta numerose specie, ed \u00e8 presente in tutte le ecozone, con l'eccezione del Neotropico e dell'Australasia, pur dimostrando una maggiore biodiversit\u00e0 nel Paleartico.\nL'habitat \u00e8 rappresentato da foreste a latifoglie, zone boschive e prati aperti.\nTassonomia.\nIl genere \"Adela\" venne incluso nella sottofamiglia Adelinae da Davis \"in\" Kristensen nel 1999.\nSpecie.\nIl taxon comprende 53 specie, diffuse tra Olartico e Africa meridionale, di cui 11 in Europa e 6 in Italia; si conoscono anche 2 specie fossili, rinvenute nell'ambra del Baltico:\nEndemismi italiani.\nIl genere non annovera endemismi italiani.\nSinonimi.\nSono stati riportati sei sinonimi.\nConservazione.\nNessuna specie appartenente a questo genere \u00e8 stata inserita nella Lista rossa IUCN"}
{"id": "4143775", "revid": "915690", "url": "https://it.wikipedia.org/wiki?curid=4143775", "title": "Etienne Stott", "text": ""}
{"id": "4143776", "revid": "76963", "url": "https://it.wikipedia.org/wiki?curid=4143776", "title": "Arthur Cravan", "text": "Secondogenito di Otho Holland Lloyd e H\u00e9l\u00e8ne Clara St. Clair, aveva un fratello, Otho, nato nel 1885. La zia paterna, Constance Mary Lloyd, era sposata con il poeta irlandese Oscar Wilde. Cambi\u00f2 il suo cognome in Cravan nel 1912 in onore della fidanzata Ren\u00e9e Bouchet, nata nel piccolo paese di Cravans nel dipartimento di Charente-Maritime, nel sud della Francia. Rimane oscura l'origine del cambio di nome in Arthur.\nCravan \u00e8 stato visto per l'ultima volta a Salina Cruz, nel Messico, nel 1918, al largo delle cui coste molto probabilmente anneg\u00f2 nel novembre dello stesso anno.\nBiografia.\nCravan nacque e fu educato a Losanna, in Svizzera. Pass\u00f2 quindi in un'accademia militare inglese dalla quale venne espulso per aver schiaffeggiato un insegnante. Successivamente alla fase scolastica, durante la prima guerra mondiale, viaggi\u00f2 tra l'Europa e l'America usando diversi passaporti e documenti, alcuni dei quali falsi. Dichiar\u00f2 di non avere una sola nazionalit\u00e0, ma di essere \u201ccittadino di 20 paesi\u201d.\nCravan si fece conoscere come personaggio eccentrico e critico d'arte, bench\u00e9 fosse pi\u00f9 interessato a sfoggiare uno stile potente e personale piuttosto che disquisire sull'arte. La sua attitudine provocatoria prefigurava, in qualche modo, alcune delle peculiarit\u00e0 del Dadaismo.\nDal 1911 al 1915 pubblic\u00f2 una rivista di critica, \"Maintenant\"! (\u201cAdesso!\u201d), di cui uscirono cinque numeri, che Cravan vende \"per i viali di Parigi con un carrettino da fruttivendolo ambulante\". Accorpati, i numeri furono ridati alle stampe nel 1971 da Eric Losfeld col nome di J'\u00e9tais Cigare, nella collezione dadaista \"Le D\u00e9sordre\".[2] L'obiettivo di Cravan con la sua rivista era di dare scalpore e in un articolo a proposito del salone d'arte del 1912 critic\u00f2 un auto-ritratto di Marie Laurencin, con degli appunti che mandarono su tutte le furie Guillaume Apollinaire, amante e mecenate della Laurencin, che sfid\u00f2 Cravan a duello. Al contrario, la sua poesia vibrante e provocatoria e le sue esibizioni pubbliche (che spesso degeneravano in risse tra ubriachi) gli valsero l'ammirazione di Marcel Duchamp, Francis Picabia, Andr\u00e9 Breton, e altri giovani artisti e intellettuali.\nDopo lo scoppio della prima guerra mondiale Cravan lasci\u00f2 Parigi per evitare l'arruolamento. Di passaggio alle Isole Canarie, riusc\u00ec a farsi organizzare un incontro di boxe con l'allora campione del mondo Jack Johnson per finanziarsi lo spostamento negli Stati Uniti d'America. I poster dello scontro, che avvenne mercoled\u00ec 12 aprile del 1916, parlavano di Cravan come del \u201ccampione europeo\u201d. Johnson, che non aveva idea di chi fosse quell'uomo, lo stese al tappeto senza problemi e nella sua autobiografia scrisse che Cravan doveva essere fuori allenamento.\nNel 1913 Cravan pubblic\u00f2 un articolo sul \"Maintenant!\" nel quale sosteneva che suo zio Oscar Wilde fosse vivo e che gli avesse fatto visita a Parigi. Il New York Times pubblic\u00f2 la diceria, bench\u00e9 Cravan e Wilde non si fossero mai incontrati.\nDopo essere arrivato a New York nel 1914, dove incontr\u00f2 la poetessa Mina Loy, Cravan si spost\u00f2 in Messico tre anni dopo, nuovamente per evitare l'arruolamento. Dopo essersi sposati nel 1918 Cravan e la Loy pianificarono un viaggio dal Messico all'Argentina: non avendo abbastanza soldi per entrambi la Loy salp\u00f2 su una nave e Cravan su una barca diretta in Argentina. Cravan non arriv\u00f2 mai."}
{"id": "4143777", "revid": "606039", "url": "https://it.wikipedia.org/wiki?curid=4143777", "title": "Adelo", "text": ""}
{"id": "4143778", "revid": "697352", "url": "https://it.wikipedia.org/wiki?curid=4143778", "title": "Aedilis", "text": ""}
{"id": "4143779", "revid": "606039", "url": "https://it.wikipedia.org/wiki?curid=4143779", "title": "Capillaria", "text": ""}
{"id": "4143780", "revid": "88740", "url": "https://it.wikipedia.org/wiki?curid=4143780", "title": "A\u00edda Rom\u00e1n", "text": ""}
{"id": "4143781", "revid": "465169", "url": "https://it.wikipedia.org/wiki?curid=4143781", "title": "Dicte", "text": ""}
{"id": "4143782", "revid": "606039", "url": "https://it.wikipedia.org/wiki?curid=4143782", "title": "Metallitis", "text": ""}
{"id": "4143783", "revid": "606039", "url": "https://it.wikipedia.org/wiki?curid=4143783", "title": "Odela", "text": ""}
{"id": "4143790", "revid": "547034", "url": "https://it.wikipedia.org/wiki?curid=4143790", "title": "Occupazione dell'Arneo", "text": "L'occupazione dell'Arneo \u00e8 stato un momento di lotta e protesta che i contadini del Salento ingaggiarono perch\u00e9 venisse incluso nel progetto di riforma agraria anche l'agro di Arneo. \nQuesta serie di occupazioni simboliche si snod\u00f2 in due fasi: la prima fra il 1944 e 1949, la seconda fra il 1950 e 1951.\nGeneralmente quando si parla di Occupazione dell'Arneo ci si riferisce a questa seconda fase.\nGli antecedenti.\nIn Puglia fra il 1946 e il 1948 la disoccupazione aveva raggiunto punte del 50% specie in campagna. L'agricoltura nonostante tutto rimaneva la principale occupazione in Puglia e nel Mezzogiorno dove il 66% della popolazione vi era impiegato. La figura centrale di questi anni, impiegato nel lavoro agricolo \u00e8 il bracciante il cui corredo di lavoro era rappresentato appena da una zappa, una roncola e dalla bicicletta. \nL'agro di Arneo rappresentava prima delle agitazioni contadine, un'enorme estensione di terreno occupato in grossa parte dalla macchia mediterranea. La terra era cespugliosa e piena di pietre, e solo raramente presentava degli alberi da frutto e di olivo. In totale era formata da 42000 ettari di terreno \"Da Nard\u00f2 a Taranto non c'\u00e8 nulla, c'\u00e8 l'Arneo un'espressione vagamente favolosa come nelle antiche carte geografiche quei vuoti improvvisi che s'aprono nel cuore di quelle terre raggiunte dalla civilt\u00e0\"\nLa propriet\u00e0 di questo terreno apparteneva in grossa parte ai latifondisti come il senatore Vincenzo Tamborino di Maglie. Oltre la met\u00e0 del territorio coltivabile in Puglia era di propriet\u00e0 di latifondisti, che avevano bloccato la formazione della piccola propriet\u00e0 fondiaria.\nLe occupazioni (1950-1951).\nCon le condizioni di vita dei contadini erano arrivate a livelli inaccettabili, al punto che le occupazioni e le manifestazioni contro il latifondo presero la forma di sfoghi di una classe per secoli dominata, piuttosto che di rivoluzioni sovietiche.\nIl 28 dicembre 1950 fra i duemila e i tremila contadini, seguiti dai vertici delle Leghe contadine e della CGIL si mossero in direzione dell'Arneo dai paesi di Nard\u00f2, Copertino, Veglie. Per alcuni giorni i contadini occuparono le terre, dividendole e spietrandole. Da un'occupazione simbolica si era passati da un'occupazione della terra che aveva nella produzione un suo fine. Quando il Ministro degli Interni Scelba seppe dell'occupazione dette ordine alle forze di pubblica sicurezza, guidate dal commissario Stefano Magrone di reagire fermamente alle dimostrazioni.\nFra il capodanno 1951 e il tre gennaio la reazione non si fece attendere e, con lancio di lacrimogeni e azioni di blocco stradale i contadini furono scacciati.\nIl Ministero della Difesa sped\u00ec anche un aeroplano per controllare meglio le azioni dei contadini. Il 7 gennaio furono arrestati centinaia di contadini, che successivamente sarebbero stati processati. Lo stesso giorno l'Arneo fu inserito nel progetto di riforma della Legge Stralcio\nIn questa occasione le biciclette e le coperte dei contadini furono distrutte dalle forze dell'ordine come rappresaglia.\nIl processo.\nIl processo voluto dai vertici della forza pubblica, in capo al commissario Magrone ebbe come imputati sessanta fra contadini e capilega. Un collegio di avvocati da tutta Italia, dell'area socialcomunista, difese gratuitamente i contadini. \nIl processo si celebr\u00f2 fra il marzo e il maggio 1951, e alla fine l'accusa fu smontata e i contadini condannati furono solo in dieci che subirono pene simboliche. \nBibliografia.\nS. Coppola, \"Il movimento contadino in Terra d'Otranto (1919-1960)\", Cavallino, Capone 1992.\nR. Morelli, \"Cristiani e Sindacato. Dalla fase unitaria alla Cisl nel Salento (1943-1955)\", Cavallino, Capone 1992.\nS. Coppola, \"Quegli uomini coperti di stracci. La lotta dei braccianti salentini per la redenzione dell'Arneo\". Editore Giorgiani, Lecce, 1997.\nM. Proto (a cura di), \"Agricoltura, Mezzogiorno, Europa. A cinquant'anni dalle lotte contadine nell'Arneo e nel Salento\", Manduria, Lacaita 2001. ISBN 88-87280-69-X.\nS. Re, \"Arneo: lotte contadine e riforma agraria,\" Biesse, Nard\u00f2, 1988"}
{"id": "4143791", "revid": "1543377", "url": "https://it.wikipedia.org/wiki?curid=4143791", "title": "Enrico Benassi", "text": "Biografia.\nNacque in una famiglia modesta, che lo avvi\u00f2, dopo la scuola elementare, al lavoro dei campi. Nel 1908 in occasione degli scioperi agrari fu ospitato in casa di uno scultore genovese dove ebbe il suo primo approccio con l'arte. Sposatosi nel 1922 e lasciato il lavoro nei campi, svolse svariate attivit\u00e0.\nGi\u00e0 da tempo si dilettava a disegnare ma inizi\u00f2 la sua attivit\u00e0 di pittore in modo costante e continuativo solo nel 1958. A causa delle ristrettezze economiche in cui versava inizi\u00f2 a dipingere a tempera su cartoni ottenuti da scatole o su compensato.\nIl 1969 fu l'anno di svolta per Benassi: le sue opere iniziarono a suscitare l'interesse degli esperti d'arte, che ne sottolinearono il valore artistico.\nAttivit\u00e0 artistica.\nEsponente della pittura \"na\u00eff\", battezz\u00f2 la sua prima produzione (anni sessanta) \u00abperiodo egizio\u00bb.\nI temi dei suoi dipinti e la tecnica realizzativa sono quelli tipici dell'arte \"na\u00eff\": la realt\u00e0 contadina \u00e8 raffigurata con un disegno infantile e stesura dei colori piatta ed \u00e8 vista nella sua umilt\u00e0 e quotidianit\u00e0, ma in chiave ingenuamente poetica e fiabesca.\nMusei ed esposizioni.\nAntologiche vennero dedicate al pittore a Parma nel 1988 e nel 2002. Dipinti di Benassi figurano nelle collezioni del Museo croato di Arte Na\u00efve a Zagabria e del Museo Charlotte Zander a B\u00f6nnigheim, in Germania. Proprio fra le opere di questa collezione, un dipinto di Benassi \u00e8 stato selezionato per l'esposizione rappresentativa avvenuta a Pinerolo nel 2009/10."}
{"id": "4143795", "revid": "253269", "url": "https://it.wikipedia.org/wiki?curid=4143795", "title": "Michele Boyd", "text": "Biografia.\nFiglia di militari della United States Navy, ha passato molta della sua infanzia in viaggio. Ha vissuto negli Stati Uniti, in Italia ed in Giappone, per poi frequentare le scuole superiori a San Diego dove inizia anche a recitare.\nDopo la laurea in Neuroscienze all'Universit\u00e0 della California, Davis, lavora come ricercatrice al National Institutes of Health. Si trasferisce prima a New York dove prende lezioni di recitazione agli HB Studio e successivamente a Los Angeles dove ottiene ruoli in \"Sons of Anarchy\" e \"Febbre d'amore\".\nUtilizza il suo background scientifico per condurre \"Machines of Malice\" su Discovery Channel.\nAppare in un episodio di \"How I Met Your Mother\" e poi \u00e8 guest star in numerosi programmi di Nickelodeon, tra cui \"iCarly\", \"True Jackson, VP\" e \"Big Time Rush\". Entrata nel cast di \"The Guild\" a met\u00e0 della seconda stagione, vi rimane anche nella terza.\nNel 2010, assieme a Boyd Milynn Sarley, Clare Grant e Rileah Vanderbilt forma il Team Unicorn, con cui scrive e produce il \"Geek and Gamer Girls Song\", parodia di una canzone di Katy Perry che ottiene milioni di visualizzazioni nella sola prima settimana.\nBoyd continua a lavorare nel Team Unicorn, a recitare in film indipendenti ed in spot commerciali."}
{"id": "4143798", "revid": "290948", "url": "https://it.wikipedia.org/wiki?curid=4143798", "title": "Espansione termica", "text": ""}
{"id": "4143806", "revid": "122964586", "url": "https://it.wikipedia.org/wiki?curid=4143806", "title": "Joyce Chepkirui", "text": ""}
{"id": "4143808", "revid": "128695", "url": "https://it.wikipedia.org/wiki?curid=4143808", "title": "Manuela Maleeva-Fragniere", "text": ""}
{"id": "4143810", "revid": "123388856", "url": "https://it.wikipedia.org/wiki?curid=4143810", "title": "Sally Kipyego", "text": ""}
{"id": "4143812", "revid": "298229", "url": "https://it.wikipedia.org/wiki?curid=4143812", "title": "Sally Jepkosgei Kipyego", "text": ""}
{"id": "4143819", "revid": "287204", "url": "https://it.wikipedia.org/wiki?curid=4143819", "title": "Iyomande", "text": ""}
{"id": "4143827", "revid": "1543377", "url": "https://it.wikipedia.org/wiki?curid=4143827", "title": "John Edward Williams", "text": "Biografia.\nNato in una famiglia di modeste condizioni economiche, si iscrisse all'Universit\u00e0 di Denver solo dopo la fine della Seconda guerra mondiale alla quale aveva preso parte in qualit\u00e0 di sergente delle United States Army Air Forces in India e in Birmania dal 1942 al 1945. Si dedic\u00f2 agli studi e a Denver ricevette il Bachelor of Arts nel 1949 e il Master of Arts nel 1950. Durante la sua permanenza all'Universit\u00e0 di Denver pubblic\u00f2 i suoi primi due libri: il romanzo \"Nothing But the Night\" (1948) e la raccolta di poesie \"The Broken Landscape\" (1949). Nel 1950 Williams si iscrisse all'Universit\u00e0 del Missouri, dove nel 1954 ottenne un dottorato di ricerca in Letteratura inglese.\nNell'autunno del 1955 Williams torn\u00f2 all'Universit\u00e0 di Denver come assistant professor di Scrittura creativa. Nel 1960 pubblic\u00f2 il suo secondo romanzo \"Butcher's Crossing\", nel quale descrisse la vita di frontiera nel Kansas attorno al 1870; ha curato l'antologia \"English Renaissance Poetry\" in lingua inglese nel 1963; due anni dopo pubblic\u00f2 la sua seconda raccolta poetica (\"The Necessary Lie\"). Fu inoltre il fondatore della rivista \"University of Denver Quarterly\" (pi\u00f9 tardi \"Denver Quarterly\"), di cui fu direttore fino al 1970. Il terzo romanzo di Williams, \"Stoner\", la storia romanzata di un professore universitario di inglese, fu pubblicato dalla Viking Press nel 1965, mentre il suo quarto romanzo, \"Augustus\" (Viking, 1972), una rappresentazione dei tempi violenti di Augusto, pubblicato nel 1972, vinse il National Book Award nel 1973 ex aequo con \"Chimera\" di John Barth. Un quinto romanzo, intitolato \"The Sleep of Reason\" (Il sonno della ragione), rimase incompiuto a causa della sua morte."}
{"id": "4143828", "revid": "1442080", "url": "https://it.wikipedia.org/wiki?curid=4143828", "title": "Citi Open 2012 - Singolare maschile", "text": "Il singolare maschile del Citi Open 2012 \u00e8 stato un torneo di tennis facente parte dell'ATP World Tour 2012.\nRadek \u0160t\u011bp\u00e1nek era il detentore del titolo ma non ha potuto difenderlo in quanto impegnato alle Olimpiadi di Londra.\nAleksandr Dolgopolov ha sconfitto in finale Tommy Haas per 67-7, 6-4, 6-1."}
{"id": "4143829", "revid": "1543377", "url": "https://it.wikipedia.org/wiki?curid=4143829", "title": "Citi Open 2012 - Singolare femminile", "text": "Il singolare femminile del Citi Open 2012 \u00e8 stato un torneo di tennis facente parte del WTA Tour 2012.\nNadia Petrova era la detentrice del titolo ma non ha potuto difenderlo in quanto impegnata alle Olimpiadi di Londra.\nMagdal\u00e9na Ryb\u00e1rikov\u00e1 ha battuto in finale Anastasija Pavlju\u010denkova 6\u20131, 6\u20131."}
{"id": "4143831", "revid": "287204", "url": "https://it.wikipedia.org/wiki?curid=4143831", "title": "Citi Open 2012 - Doppio femminile", "text": "Il doppio femminile del Citi Open 2012 \u00e8 stato un torneo di tennis facente parte del WTA Tour 2012.\nSania Mirza e Jaroslava \u0160vedova erano le detentrici del titolo ma non hanno potuto difenderlo in quanto impegnate alle Olimpiadi di Londra.\nSh\u016bko Aoyama e Chang Kai-chen hanno battuto in finale Irina Falconi e Chanelle Scheepers per 7-5 6-2."}
{"id": "4143832", "revid": "1442080", "url": "https://it.wikipedia.org/wiki?curid=4143832", "title": "Citi Open 2012 - Doppio maschile", "text": "Il doppio maschile del Citi Open 2012 \u00e8 stato un torneo di tennis facente parte dell'ATP World Tour 2012.\nMicha\u00ebl Llodra e Nenad Zimonji\u0107 erano i detentori del titolo ma non hanno potuto difenderlo in quanto impegnati alle Olimpiadi di Londra.\nTreat Conrad Huey e Dominic Inglot hanno sconfitto in finale Kevin Anderson e Sam Querrey per 7-67, 69-7, [10-5]."}
{"id": "4143841", "revid": "640277", "url": "https://it.wikipedia.org/wiki?curid=4143841", "title": "Canberra Deep Space Communications Complex", "text": "Il Canberra Deep Space Communication Complex (CDSCC) \u00e8 un'installazione situata in Australia facente parte del network del Deep Space Network e gestita dallo CSIRO e dalla NASA.\nIl complesso, situato nelle prossimit\u00e0 di Canberra, fu costruito nel 1965 e fu utilizzato nell'ambito del Programma Apollo.\nAttualmente vi sono in uso tre grosse antenne, di cui una col diametro di 70 metri, e vi \u00e8 in previsione la costruzione di altre tre antenne di 34 metri di diametro entro il 2015.\nIl complesso \u00e8 uno dei tre del mondo facenti parti del Deep Space Network, insieme al Goldstone Deep Space Communications Complex, situato in California e al Madrid Deep Space Communication Complex (Spagna)."}
{"id": "4143848", "revid": "81299812", "url": "https://it.wikipedia.org/wiki?curid=4143848", "title": "Spirito Libero Tour 2009", "text": ""}
{"id": "4143849", "revid": "51526573", "url": "https://it.wikipedia.org/wiki?curid=4143849", "title": "Economia francese", "text": ""}
{"id": "4143853", "revid": "599013", "url": "https://it.wikipedia.org/wiki?curid=4143853", "title": "Falkes de Breaut\u00e9", "text": ""}
{"id": "4143854", "revid": "599013", "url": "https://it.wikipedia.org/wiki?curid=4143854", "title": "Amir Muchtary", "text": ""}
{"id": "4143855", "revid": "300067", "url": "https://it.wikipedia.org/wiki?curid=4143855", "title": "Dror Cohen", "text": ""}
{"id": "4143859", "revid": "4193", "url": "https://it.wikipedia.org/wiki?curid=4143859", "title": "Ginnastica ritmica ai Giochi della XXX Olimpiade - Concorso individuale", "text": "La competizione del concorso individuale di ginnastica ritmica dei giochi olimpici di Londra 2012 si \u00e8 svolto tra il 9 e l'11 agosto 2012 presso la Wembley Arena."}
{"id": "4143861", "revid": "97894681", "url": "https://it.wikipedia.org/wiki?curid=4143861", "title": "Federico Bollati", "text": "Palmar\u00e8s.\nMedaglia CONI al merito sportivo. In carriera nella spada ha conseguito i seguenti risultati:\nCoppa del Mondo Under/20- 1995-Catania-Bronzo.\nCoppa del Mondo assoluti -2002-Londra-Argento/ 2012-Dublino-Oro/ 2018-Spalato-Oro\nGare Coppa del Mondo assoluti: Berna-Lugano-Stoccolma-Oslo-Londra-Legnano-Heidenheim-Tunisi-Parigi-Lisbona-Buenos Aires-Tallin-Daegu(Sud Corea)-Bratislava-Copenaghen-Almeria-Dublino-Belgrado-Spalato-\nInternational Challenge Lugano: 2011-Oro/ 2013-Oro\nCampionati Italiani Assoluti:\n2003-Bronzo/\n2004-Bronzo/\n2006-Oro a squadre/\n2009-Oro-Assoluti del Centenario\nCampionati Italiani Universitari: 1998-Oro/ 1999-Bronzo/ 2000-Oro/ 2001-Bronzo/ 2002-Oro\nUniversiadi -Daegu-Sud Corea- 2002- 7^ a squadre\nCampionati Europei Assoluti a squadre -2003-Copenaghen- 4^ a squadre\nCampionati Italiani Master -2012-Oro/ 2013-Oro/ 2018 Oro a squadre\nVisiting Instructor 2003- Honolulu Hawaii/\n1\u00ba classificato nel ranking FIS -2010/\nMedaglia di Bronzo al Merito Sportivo-CONI-2012"}
{"id": "4143862", "revid": "124123", "url": "https://it.wikipedia.org/wiki?curid=4143862", "title": "Reuben Levy", "text": "Biografia.\nLevy frequent\u00f2 la Friars School di Bangor, la University College of North Wales della stessa citt\u00e0 gallese e infine il Jesus College della Oxford University, studiando Persiano, Turco ottomano e Filologia semitica. Durante la prima guerra mondiale fu dal 1916 al 1918 capitano nel servizio d'Informazioni dello Stato Maggiore in Mesopotamia (dizione all'epoca impiegata per indicare all'incirca l'attuale Iraq) e oper\u00f2 dal 1918 al 1920 nell'Iraq Political Service. Fu \"Lecturer\" di Persiano a Oxford dal 1920 al 1923, prima di soggiornare negli Stati Uniti tra il 1923 e il 1926.\nSi trasfer\u00ec nella University of Cambridge nel 1926 come Lettore di Persiano, diventando professore cattedratico nel 1950, dopo che la cattedra era stata creata appositamente per lui. Fu anche \"Fellow\" del Christ's College di Cambridge. Durante il secondo conflitto mondiale fu \"Squadron Leader\" nell'Intelligence della RAF.\nOpere.\nIl suo primo lavoro, \"Persian Literature\" (1923), fu scritto quando egli era ancora Lettore a Oxford. \"A Baghdad Chronicle\" (1929) \u00e8 un'opera riguardante il medioevo islamico e il Califfato abbaside. Complet\u00f2 la sua principale monografia, \"The Sociology of Islam\" (2 volumi, 1931\u201333) (riedito nel 1957 sotto il titolo \"The Social Structure of Islam\"), apprezzato per la novit\u00e0 del suo approccio metodologico alla storia islamica. Condusse a termine anche traduzioni ed edizioni critiche di testi in lingua persiana, incluso l'opera dell'XI secolo del Qabus nama (\"A Mirror for Princes\", 1951), \"The Tales of Marzuban\" (1959) e \"The Shah-nama\" (1966)."}
{"id": "4143863", "revid": "219110", "url": "https://it.wikipedia.org/wiki?curid=4143863", "title": "Marco Vannini (schermidore)", "text": "\u00c8 specializzato nella disciplina del fioretto ed \u00e8 Responsabile della Gestione Tecnica della Sezione Giovanile delle Fiamme Oro scherma Livorno. Collabora con l'Accademia della Scherma Livorno.\nBiografia.\nDopo un trascorso agonistico giovanile di buon livello sia in ambito nazionale che internazionale, l'8 marzo 1996 viene arruolato dalla Polizia di Stato ed assegnato al Gruppo Sportivo delle Fiamme Oro Roma, reparto speciale dell'Amministrazione riservato agli atleti di alto livello.\nDall'inizio del sodalizio col grande Maestro Antonio Di Ciolo come atleta ha lavorato quotidianamente con grande impegno ottenendo subito grandi progressi tecnici, fisici e psicologici, che lo hanno portato a diventare uno dei migliori elementi della squadra nazionale di fioretto maschile negli anni dal 2002 al 2007.\nNell'arco della stessa stagione dell'addio alle competizioni (2006-2007) inizia la sua collaborazione tecnica con la societ\u00e0 labronica del Fides Livorno fino a conseguire nel gennaio '09 il Diploma di Maestro di Scherma alle tre armi presso l'Accademia Nazionale di Scherma a Napoli.\nAttualmente \u00e8 il Responsabile della Gestione Tecnica della Sezione Giovanile delle Fiamme Oro scherma Livorno e collabora con l'Accademia della Scherma Livorno.\nPalmar\u00e8s.\nIn carriera ha conseguito i seguenti risultati:"}
{"id": "4143865", "revid": "287204", "url": "https://it.wikipedia.org/wiki?curid=4143865", "title": "Marta Simoncelli", "text": "\u00c8 figlia di Stefano Simoncelli e nipote di Cesare Simoncelli, fondatore del Frascati Scherma in cui Marta inizia la sua carriera schermistica assieme al fratello Luca. Entra poi nel Gruppo Sportivo Fiamme Azzurre della Polizia Penitenziaria.\nInsegna nel Frascati Scherma.\nPalmar\u00e8s.\nIn carriera ha conseguito i seguenti risultati:"}
{"id": "4143872", "revid": "124123", "url": "https://it.wikipedia.org/wiki?curid=4143872", "title": "Jeanne Colignon", "text": ""}
{"id": "4143876", "revid": "1851848", "url": "https://it.wikipedia.org/wiki?curid=4143876", "title": "In\u00e8s Boubakri", "text": "Biografia.\nHa partecipato ai Giochi olimpici di Pechino 2008, di Londra 2012 e di Rio de Janeiro 2016"}
{"id": "4143878", "revid": "228587", "url": "https://it.wikipedia.org/wiki?curid=4143878", "title": "Canottaggio ai Giochi della XXX Olimpiade - Singolo maschile", "text": "Il singolo maschile dei Giochi della XXX Olimpiade si \u00e8 svolto tra il 28 luglio e il 3 agosto 2012. Hanno partecipato 33 equipaggi.\nLa gara \u00e8 stata vinta dal neozelandese Mah\u00e9 Drysdale, che ha concluso la finale con il tempo di 6'57\"82, mentre l'argento e il bronzo sono andati ripetitivamente a Ond\u0159ej Synek e ad Alan Campbell.\nFormato.\nLa competizione si svolge su quattro turni, in ognuno dei quali i primi tre classificati di ogni batteria avanzano al turno successivo. Gli equipaggi eliminati al primo turno competono in tre batterie di ripescaggio, ognuna delle quali qualifica altri due atleti al secondo turno.\nGli equipaggi eliminati partecipano ad un analogo tabellone che determina i piazzamenti."}
{"id": "4143879", "revid": "984922", "url": "https://it.wikipedia.org/wiki?curid=4143879", "title": "Sarra Besbes", "text": "Biografia.\nHa partecipato ai Giochi olimpici di Londra 2012. Sua sorella \u00e8 la sciabolatrice Azza Besbes."}
{"id": "4143881", "revid": "767487", "url": "https://it.wikipedia.org/wiki?curid=4143881", "title": "Canottaggio ai Giochi della XXX Olimpiade - Singolo femminile", "text": "Il singolo femminile dei Giochi della XXX Olimpiade si \u00e8 svolta tra il 28 luglio e il 4 agosto 2012. Hanno partecipato 28 equipaggi.\nLa gara \u00e8 stata vinta dalla ceca Miroslava Knapkov\u00e1 con il tempo di 7'54\"37; l'argento e il bronzo sono andati rispettivamente a Fie Udby Erichsen e a Kim Crow.\nFormato.\nLa competizione si svolge su quattro turni, in ognuno dei quali i primi tre classificati di ogni batteria avanzano al turno successivo. Gli equipaggi eliminati al primo turno competono in tre batterie di ripescaggio, ognuna delle quali qualifica altri due atleti al secondo turno.\nGli equipaggi eliminati partecipano ad un analogo tabellone che determina i piazzamenti."}
{"id": "4143884", "revid": "287204", "url": "https://it.wikipedia.org/wiki?curid=4143884", "title": "Mariano Stabile", "text": ""}
{"id": "4143887", "revid": "28592", "url": "https://it.wikipedia.org/wiki?curid=4143887", "title": "Vescovo di Ruvo", "text": ""}
{"id": "4143891", "revid": "729019", "url": "https://it.wikipedia.org/wiki?curid=4143891", "title": "Battaglia di Port Cros", "text": "La battaglia di Port Cros \u00e8 stato un episodio della seconda guerra mondiale combattuta al largo della Costa Azzurra sull'isola di Port-Cros. La battaglia venne combattuta poche ore prima dell'Operazione Dragoon, che avrebbe visto lo sbarco Alleato nel sud della Francia.\nLa battaglia.\nNella prime ore del 15 agosto 1944 il cacciatorpediniere della Marina americana \"USS Somers\" incontr\u00f2 al largo della Costa Azzurra due navi da guerra tedesche: la corvetta di fabbricazione italiana \"Camoscio\" (rinominata \"UJ6081\" dalla Kriegsmarine) e l'ex avviso francese \"Amiral Senes\" (ribattezzata \"SG21\").\nIl comandante della \"USS Somers\" William C. Hughes ordin\u00f2 l'attacco e in pochi minuti entrambe le navi nemiche vennero affondate.\nIn seguito, un reggimento misto di fanteria composto dalla Brigata Diavolo della Canadian Army e da uomini dell'esercito americano sbarcarono a Port-Cros. Dopo un giorno di combattimenti riuscirono a catturare cinque forti nemici. Subito dopo le forze Alleate occuparono anche la vicina \u00cele du Levant.\nGrazie a questo successo il comandante Hughes venne promosso retroammiraglio."}
{"id": "4143893", "revid": "1793900", "url": "https://it.wikipedia.org/wiki?curid=4143893", "title": "Calzone (disambigua)", "text": ""}
{"id": "4143898", "revid": "117990208", "url": "https://it.wikipedia.org/wiki?curid=4143898", "title": "Mariano Stabile (politico)", "text": "Biografia.\nComp\u00ec studi in matematica ed economia politica.\nIntransigente antiborbonico, fu segretario generale del Comitato che promosse l'insurrezione palermitana del gennaio 1848, che diede il via alla cosiddetta Primavera dei popoli.\nFu ministro degli Esteri, Agricoltura e Commercio del Regno di Sicilia durante la rivoluzione siciliana del 1848, e nei primi mesi del 1849 guid\u00f2 il dicastero della Guerra. \nEsiliato con il ritorno dei Borboni, fu autore di accesa propaganda dall'estero, con lettere di notevole impegno ed acume politico, come anche quelle di Emerico Amari, di Domenico Peranni, di Filippo Parlatore, di Francesco Paolo Perez e di Vincenzo Fardella. \nTorn\u00f2 in Sicilia dopo lo sbarco a Marsala dei Mille. Il 19 ottobre 1860 durante la dittatura di Garibaldi in Sicilia fu nominato vice presidente del \"Consiglio straordinario di Stato\".\nFu quindi Sindaco di Palermo dal 1862 alla morte.\nOmaggi.\nUna delle vie principali del centro di Palermo \u00e8 intitolata a suo nome. La citt\u00e0 di Palermo gli ha inoltre eretto tre busti, uno nel Palazzo di Citt\u00e0, uno al Giardino Inglese e il terzo nel Museo del Risorgimento. Il suo mausoleo, disegnato da Giuseppe Damiani Almeyda si trova nel cimitero di Santa Maria di Ges\u00f9. "}
{"id": "4143900", "revid": "921573", "url": "https://it.wikipedia.org/wiki?curid=4143900", "title": "Macarena G\u00f3mez", "text": "\u00c8 nota soprattutto per il suo ruolo nella sitcom spagnola \"La que se avecina\", nonch\u00e9 per aver recitato nel film horror \"Dagon - La mutazione del male\" (2001, nel ruolo di Ux\u00eda Cambarro) e nella commedia horror \"Sexykiller\" (2008, nel ruolo di B\u00e1rbara-Sexykiller)."}
{"id": "4143901", "revid": "47767", "url": "https://it.wikipedia.org/wiki?curid=4143901", "title": "Macarona G\u00f3mez", "text": ""}
{"id": "4143902", "revid": "287204", "url": "https://it.wikipedia.org/wiki?curid=4143902", "title": "Macarena Gomez", "text": ""}
{"id": "4143903", "revid": "599013", "url": "https://it.wikipedia.org/wiki?curid=4143903", "title": "Jos\u00e9 Th\u00e9odore", "text": "Carriera.\nHa vinto un Vezina Trophy ed un Hart Memorial Trophy nel 2002 quando giocava con la maglia dei Montreal Canadiens (totalizz\u00f2 30 vittorie, con 7 shutout, in 67 gare), assegnati, rispettivamente, al miglior portiere della lega ed al miglior giocatore della stagione regolare. Il 2 gennaio 2001 \u00e8 diventato il sesto portiere, nella storia dell'NHL, a realizzare un gol: nella fattispecie, realizz\u00f2 il gol del definitivo 3-0 contro i New York Islanders; avendo anche ottenuto uno shutout nella medesima gara, Th\u00e9odore \u00e8 il secondo portiere (dopo Damian Rhodes) ad aver messo a segno un gol senza subire reti nella stessa partita.\nAl termine della stagione 2009-2010, giocata con i Washington Capitals, \u00e8 stato insignito del Bill Masterton Memorial Trophy per aver giocato la sua miglior stagione dal 2002 (ottenne 30 vittorie, con uno shutout, in 47 partite) nonostante la prematura scomparsa del figlio Chace, avvenuta il 20 agosto 2009. Lasciati i Capitals, ha disputato una stagione da riserva con i Minnesota Wild, per poi passare, il 1\u00ba luglio 2011 ai Florida Panthers. La squadra lo ha dichiarato poi Unrestricted Free Agent al termine della stagione 2012-2013"}
{"id": "4143907", "revid": "119715856", "url": "https://it.wikipedia.org/wiki?curid=4143907", "title": "Chiesa della Madonna Addolorata", "text": ""}
{"id": "4143912", "revid": "547034", "url": "https://it.wikipedia.org/wiki?curid=4143912", "title": "Ginnastica ai Giochi della XXX Olimpiade - Trampolino femminile", "text": "La competizione del trampolino femminile (ginnastica) dei giochi olimpici di Londra 2012 si \u00e8 svolto il 4 agosto 2012 presso la The O2 Arena."}
{"id": "4143914", "revid": "767487", "url": "https://it.wikipedia.org/wiki?curid=4143914", "title": "Toby Smith (musicista)", "text": "\u00c8 noto soprattutto per avere suonato nel gruppo Jamiroquai dal 1992 al 2002.\nCarriera.\n Ha lasciato il gruppo il 29 aprile 2002 durante il \"A Funk Odyssey Tour\" per dedicare pi\u00f9 tempo alla famiglia e per ragioni artistiche.\n\u00c8 stato manager e produttore artistico del gruppo indie pop inglese The Hoosiers e proprietario degli Angelic Recording Studios nei pressi di Banbury.\nNe \u00e8 stato pubblicamente annunciato il decesso nell'aprile 2017 da parte dei suoi ex colleghi di Jamiroquai."}
{"id": "4143915", "revid": "28592", "url": "https://it.wikipedia.org/wiki?curid=4143915", "title": "Chiesa della Madonna Addolorata (Maratea)", "text": ""}
{"id": "4143916", "revid": "765851", "url": "https://it.wikipedia.org/wiki?curid=4143916", "title": "GJ 1214", "text": ""}
{"id": "4143918", "revid": "28592", "url": "https://it.wikipedia.org/wiki?curid=4143918", "title": "Chiesa della Madonna Addolorata (Maglie)", "text": ""}
{"id": "4143919", "revid": "28592", "url": "https://it.wikipedia.org/wiki?curid=4143919", "title": "Chiesa della Madonna Addolorata (Alezio)", "text": ""}
{"id": "4143920", "revid": "28592", "url": "https://it.wikipedia.org/wiki?curid=4143920", "title": "Chiesa della Madonna Addolorata (Lucugnano)", "text": ""}
{"id": "4143921", "revid": "28592", "url": "https://it.wikipedia.org/wiki?curid=4143921", "title": "Chiesa della Madonna Addolorata (Ruffano)", "text": ""}
{"id": "4143925", "revid": "767487", "url": "https://it.wikipedia.org/wiki?curid=4143925", "title": "Fifth Third Bank Tennis Championships 2012", "text": "Il Fifth Third Bank Tennis Championships 2012 \u00e8 stato un torneo professionistico di tennis giocato sul cemento. \u00c8 stata la 6\u00aa edizione del torneo maschile, la 4\u00aa del torneo femminile, che fanno parte dell'ATP Challenger Tour nell'ambito dell'ATP Challenger Tour 2012 e dell'ITF Women's Circuit nell'ambito dell'ITF Women's Circuit 2012. Il torneo maschile e quello femminile si sono giocati a Lexington negli USA dal 23 al 29 luglio 2012.\nPartecipanti ATP.\nAltri partecipanti.\nGiocatori che hanno ricevuto una wild card:\nGiocatori che hanno ricevuto un entry come special exempt per il tabellone principale:\nGiocatori passati dalle qualificazioni:\nPartecipanti WTA.\nAltre partecipanti.\nGiocatrici che hanno ricevuto una wild card:\nGiocatrici passate dalle qualificazioni:"}
{"id": "4143927", "revid": "1543377", "url": "https://it.wikipedia.org/wiki?curid=4143927", "title": "MAC spoofing", "text": "Il MAC spoofing \u00e8 una tecnica che consente di modificare l'indirizzo Media Access Control (MAC) (ossia l'indirizzo Ethernet) di un'interfaccia di rete assegnato di fabbrica al dispositivo collegato.\nMotivazioni.\nLa modifica dell'indirizzo MAC non \u00e8 necessariamente malevola: un utente pu\u00f2 voler modificare in modo legittimo l'indirizzo MAC di un precedente dispositivo hardware per riottenere la connettivit\u00e0 dopo un malfunzionamento hardware.\nLa modifica dell'indirizzo MAC assegnato pu\u00f2 invece essere usata con intenti di pirateria informatica, per esempio per aggirare i meccanismi di sicurezza, presentando un indirizzo come valido per le access control list (ACL) sui server o sui router, per nascondere un computer su una rete, o per fingere di impersonare un altro dispositivo di rete e ottenere quindi il traffico originariamente destinato altrove. Un esempio di azione malevola per aggirare le protezioni di sicurezza locali (a livello 2 - datalink) \u00e8 articolata in 2 fasi:\nMeccanismo.\nDiversamente dall'IP spoofing, dove i mittenti effettuano lo spoofing dei loro indirizzi nella richiesta diretta al destinatario con l'obiettivo di inviare la risposta altrove, nello spoofing del MAC la risposta \u00e8 in genere ricevuta da chi ha effettuato lo spoofing (particolari configurazioni 'sicure' di uno switch possono impedire che arrivi la risposta, o che venga trasmesso a tutti il frame contraffatto). In ogni caso lo spoofing dell'indirizzo MAC \u00e8 limitato al dominio di broadcast locale.\nBloccare il MAC spoofing.\nDal lato switch \u00e8 possibile proteggersi dalle azioni di MAC spoofing configurando funzionalit\u00e0 specifiche quali ad esempio port security, DHCP snooping, Dynamic ARP Inspection. Se lo switch lo supporta, \u00e8 anche possibile abilitare nella LAN l'autenticazione 802.1x."}
{"id": "4143931", "revid": "125625569", "url": "https://it.wikipedia.org/wiki?curid=4143931", "title": "Travis Browne", "text": "Combatte nella categoria dei pesi massimi per l'organizzazione UFC; in passato \u00e8 stato campione in alcune promozioni locali quali VFC e Gladiator Challenge e ha militato anche nella Bellator.\n\u00c8 stato premiato \"Breakthrough Fighter of the Year\" ai \"Fighters Only World MMA Awards\" nel 2013.\nBiografia.\nHawaiano di Oahu, Browne ha trascorso la maggior parte della sua adolescenza a San Diego, in California, giocando a basket alle superiori e per due anni al college. Nel gennaio 2015 si \u00e8 sposato con Jenna Renee Webb e ha due figli, Kaleo e Keawe.\nNel luglio 2015 la Webb ha pubblicato delle foto su Internet in cui appariva tumefatta in tutto il corpo accusando Browne di violenza domestica: in conseguenza di ci\u00f2 la UFC lo ha rimosso dalla International Fight Week prevista in quel periodo. Il 28 agosto seguente la UFC ha reintegrato a tutti gli effetti Browne dato che l'investigazione condotta dalla federazione stessa in modo indipendente da quella delle autorit\u00e0 non ha riscontrato alcuna prova a suo carico. Il 21 febbraio 2016 Browne e la Webb hanno divorziato.\nSin dal 2015 Browne ha una relazione con l'ex campionessa dei pesi gallo UFC Ronda Rousey; nel 2017 i due si sono sposati e nel 2021 nasce la loro prima figlia, La'akea Makalapuaokalanip\u014d Browne.\nCarriera nelle arti marziali miste.\nInizi.\nTravis Browne inizia la sua carriera da lottatore di arti marziali miste nel 2009 combattendo in diverse organizzazioni minori tra Stati Uniti e Messico, conquistando in un solo anno ben sette vittorie consecutive su sette incontri, compreso un incontro nella pi\u00f9 prestigiosa promozione Bellator.\nNel 2010 vince il titolo dei pesi massimi VFC stendendo in soli 8 secondi il pi\u00f9 esperto Abe Wagner.\nLo stesso anno con l'ennesimo veloce KO della sua carriera mette al tappeto Aaron Brink e conquista anche la cintura di campione nella promozione californiana Gladiator Challenge, e portando quindi il proprio record personale a 9-0.\nUltimate Fighting Championship.\nDebutta in UFC nel giugno 2010 contro il kickboxer britannico James McSweeney, vincendo l'incontro per KO tecnico verso la fine del primo round.\nNell'incontro successivo, disputatosi a Londra, Browne viene opposto a Cheick Kongo, lottatore considerato un test per chi volesse appropinquarsi al top 10 dei pesi massimi UFC: in tale incontro Browne non fa bene, vincendo ai punti il primo round e perdendo gli ultimi due, ma nel terzo round i giudici penalizzano il lottatore francese Kongo di un punto per aver afferrato i pantaloncini dell'avversario e decidono quindi per un pareggio.\nDal 2011 inizia la scalata di Browne verso il top 10 di categoria: prima stende in modo spettacolare il pericoloso Stefan Struve ottenendo il premio \"Knockout of the Night\", poi vince ai punti contro Rob Broughton ed infine sottomette Chad Griggs, venendo premiato con il riconoscimento \"Submission of the Night\".\nNel 2012 arriva ad affrontare un contendente di livello come lo \u00e8 l'ex campione EliteXC, Cage Rage e Cage Warriors Antonio Silva, al tempo considerato da molti uno dei dieci pesi massimi pi\u00f9 forti del mondo; l'incontro si svolge prevalentemente in piedi, punto di forza dello stile di combattimento di Browne, ma l'hawaiano, dopo aver accusato un infortunio al ginocchio sinistro, si fa trovare impreparato in uno scambio e viene messo KO dal gigante brasiliano, perdendo la sua imbattibilit\u00e0 ed uscendo dal top 10 dei vari ranking.\nTorna alla vittoria nel 2013 contro l'ex contendente al titolo Gabriel Gonzaga con un veloce KO per mezzo di ripetute gomitate, venendo premiato con il riconoscimento \"Knockout of the Night\".\nLo stesso anno compie un clamoroso upset stendendo il numero 5 dei ranking Alistair Overeem, un ex campione K-1, Strikeforce e Dream, ottenendo per la seconda volta consecutiva il premio \"Knockout of the Night\"; tale risultato venne premiato con il riconoscimento \"Comeback of the Year\" ai \"Fighters Only World MMA Awards\" nel 2013.\nIn dicembre ottiene un'altra grandissima vittoria per KO contro la leggenda e numero 6 dei ranking UFC Josh Barnett con la stessa tecnica di gomitate dal clinch che utilizz\u00f2 contro Gabriel Gonzaga, ottenendo nuovamente il premio \"Knockout of the Night\".\nNell'aprile 2014 lotta per un posto come contendente al titolo contro il veterano della MMA e numero 2 dei ranking Fabr\u00edcio Werdum, venendo sconfitto meritatamente in un incontro dove l'hawaiano and\u00f2 a corto d'ossigeno gi\u00e0 nei primi round.\nIn dicembre sconfigge Brendan Schaub per KO tecnico alla prima ripresa.\nNel maggio del 2015 affront\u00f2 Andrei Arlovski all'evento UFC 187. Dopo pochi minuti dall'inizio dell'incontro Travis sub\u00ec l'attacco inesorabile del bielorusso che lo colp\u00ec con poderosi colpi al volto; nonostante ci\u00f2 Browne riusc\u00ec a riprendersi dallo stordimento ma dopo un paio di minuti Arlovski ritorn\u00f2 all'attacco eseguendo uno straordinario scambio in piedi con Travis che, con un colpo di fortuna, mand\u00f2 al tappeto il bielorusso. Browne non riusc\u00ec per\u00f2 a mantenerlo al tappeto e una volta in piedi Arlovski continu\u00f2 il suo feroce attacco che termin\u00f2 con una vittoria per KO tecnico a suo favore. Il match ottenne il premio Fight of the Night, inoltre i due commentatori Joe Rogan e Mike Goldberg definirono l'incontro come uno dei pi\u00f9 entusiasmanti della storia della UFC.\nA gennaio del 2016 affront\u00f2 Matt Mitrione. Dopo due round molto equilibrati, Brown si impose nella terza ripresa dove atterr\u00f2 con un potente slam il suo avversario e una volta al tappeto raggiunse la posizione montata; da qui mise a segno un feroce ground and pound che pose fine al match per KO tecnico.\nIl 9 luglio affront\u00f2 l'ex due volte campione dei pesi massimi UFC Cain Velasquez, all'evento UFC 200. Browne perse l'incontro per KO tecnico a soli 3 secondi dalla fine del primo round.\nA settembre del 2016 dovette affrontare l'ex campione dei pesi massimi UFC Fabr\u00edcio Werdum, all'evento UFC 203. Durante uno scambio in piedi al primo round, Werdum ruppe il dito di Browne con un pugno, quest'ultimo richiam\u00f2 l'attenzione dell'arbitro che non interruppe immediatamente l'incontro tanto che Werdum colp\u00ec al volto Travis mentre aveva la guardia bassa. Dopo che il medico si accert\u00f2 delle condizioni dell'hawaiano, il match prosegu\u00ec anche se sia il team del brasiliano e i due commentatori dell UFC affermarono che, secondo il regolamento, l'arbitro non pu\u00f2 interrompere e poi far riproseguire il match dopo un infortunio e che quindi Werdum doveva essere decretato vincitore. Alla fine Travis venne sconfitto per decisione unanime. Prima della decretazione del vincitore per\u00f2 ci fu una situazione controversa, che vedeva proprio Werdum discutere pesantamente con il coach di Browne, il quale venne colpito dal brasiliano con un calcio. La situazione venne poi stabilizzata con l'intervento dello staff.\nNel 2017 non riesce a invertire la rotta e subisce altre due sconfitte, contro Derrick Lewis e Oleksiy Oliynyk."}
{"id": "4143932", "revid": "28592", "url": "https://it.wikipedia.org/wiki?curid=4143932", "title": "Vescovo di Sulmona", "text": ""}
{"id": "4143936", "revid": "228587", "url": "https://it.wikipedia.org/wiki?curid=4143936", "title": "Alonso de Corduba", "text": "Alonso de Corduba, di chiare ascendenze spagnole fu titolare di una bottega di pittura a Bitonto (Bari) dove risedette tra il 1594 e 1619, al cui periodo si rifanno le notizie documentarie pervenuteci. Sappiamo che si spos\u00f2 due volte e dalla seconda moglie nacque il figlio Francesco anche lui pittore e incisore noto.\nNel 1595 realizza per la Chiesa di San Giovanni Battista in Turi una tela della \u201cMadonna del Rosario \"con Domenico di Guzm\u00e1n,Santa Caterina da Siena e Santi\"\u201d , con ai margini quindici ovali con le poste del Rosario.\nDi due opere commissionate nel 1596 e 1597, raffiguranti un\u2019 \u201cAnnunciazione\u201d e un \u201c\"Battesimo di Cristo\"\u201d, segnatamente per la Chiesa dell\u2019Annunziata e per la Cattedrale di Bitonto, non abbiamo notizie circa la loro effettiva realizzazione. , \nSempre al 1597, risale una Vergine in gloria tra s. Giov. Battista e s. Antonio abate, tuttora esistente nella Chiesa del Carmine di Bitonto, commissionata da un nobile genovese sposato con una donna bitontina.\nAl 1602 e 1603 risalgono le tele datate e firmate del \u201c\"Martirio di San Lorenzo\"\u201d e della \u201c\"Vergine Immacolata tra San Francesco e San Leonardo\"\u201d, rispettivamente per la chiesa del Carmine di Giovinazzo, e per la chiesa di S. Teresa a Bitonto, ora nella Pinacoteca A. Marena della stessa citt\u00e0.\nNel 1604 realizza Quarta una \u201cMadonna del Rosario\u201d per la chiesa di S. Domenico a Ruvo, dipinta a Bitonto nel 1604 e donata ai frati domenicani dal chierico ruvese Fabrizio De Amato .\nNel 1608 realizza una tela raffigurante una \u201c\"Madonna Glycophilousa tra S. Donato di Arezzo e S. Vincenzo Ferreri\"\u201d ora nella Pinacoteca A. Marena a Bitonto.\nLa sua pittura pur rivolta verso tendenze manieristiche tardo napoletane introdotte in Puglia da Gaspare Hovic e dal suo allievo Andrea Bordoni, rimarr\u00e0 intrappolata dalle esigenze devozionali controriformistiche di una classe di nobili di provincia e di zelanti ecclesiastici, pur cercando uno svecchiamento della stessa.\nCollegamenti esterni.\n.http://www.treccani.it/enciclopedia/alonso-"}
{"id": "4143938", "revid": "367445", "url": "https://it.wikipedia.org/wiki?curid=4143938", "title": "Mac spoofing", "text": ""}
{"id": "4143941", "revid": "1989298", "url": "https://it.wikipedia.org/wiki?curid=4143941", "title": "Domenico Lo Jucco", "text": "Biografia.\nFamiglia e studi.\nFiglio di Giacomo Lo Jucco, Diplomatico in Grecia Libia e Francia, e di Mariella Rodin\u00f2 di Miglione, \u00e8 primogenito di quattro figli [Manfredi (Roma 10 ago 1951), Maria Rita (Roma 3 ago 1953) e Palma (Roma 6 ott 1954)].\nNel 1962, frequenta il Ginnasio presso l\u2019Istituto De Merode di Roma ed il Liceo Classico presso il Collegio Navale F. Morosini di Venezia\nCompleta gli studi diplomandosi presso il Liceo Italiano di Parigi nel 1968 dopo aver seguito la sua famiglia in Francia.\nNell'anno 1973 si laurea in Scienze Politiche all\u2019Universit\u00e0 \u2018La Sapienza\u2019 di Roma con il Prof. Aldo Moro.\nEspleta gli obblighi di leva in qualit\u00e0 di Sottotenente dell\u2019Arma Aeronautica \u2013 ruolo Servizi, dopo il corso AUC presso la Scuola di Guerra aerea di Firenze nel 1972.\nAttivit\u00e0 professionali.\nDal 1980 al 1994 lavora come dirigente d\u2019azienda nel Gruppo Merloni di Fabriano e nel Gruppo Fininvest, dove ha fondato il Master Publitalia in Comunicazione di Impresa nel 1988. Precedentemente era stato alla Breda Fucine Meridionali di Bari, del Gruppo EFIM\nAttivit\u00e0 istituzionale e politica.\nNel 1994 \u00e8 tra i fondatori del partito politico di Forza Italia, contribuendo alla sua organizzazione sul territorio nazionale; viene eletto Deputato al Parlamento Italiano nella XII e XIII legislatura, e fa parte delle Commissioni Parlamentari Difesa e Lavoro; viene nominato Sottosegretario di Stato al Ministero dell\u2019Interno nel 1^ Governo Berlusconi.\nDal 1995 al 1996 gli viene affidato l\u2019incarico di Amministratore Nazionale del partito di Forza Italia.\nAttivit\u00e0 dopo la Politica.\nDopo la conclusione del il suo impegno politico nel 2001, ha svolto attivit\u00e0 di consulenza in Strategie e Sviluppo Aziendali. Dal 2004 al 2007 \u00e8 Consigliere di Amministrazione presso l\u2019IPSEMA e dal febbraio 2010 a novembre 2010 Amministratore Delegato del gruppo \"Omega.\"\nVita privata.\nDopo il matrimonio a Taranto il 24 apr 1976 con Emanuela Cuzzi (Roma 24 apr 1951, + ivi 21 gen 2009), da cui nasce Jacopo (Roma 23 apr 1981), sposa a Roma il 22 giu 2017 Marina Bartolini (Roma 22 giu 1957).\nOrigini nobiliari.\nFamiglia appartenente all'antico patriziato di Taranto dove, nella chiesa di San Pietro Imperiali, ha fino dal 1616 il diritto di patronato di una cappella gentilizia, con diritto di sepoltura ed arme a vita: riconosciuta e riconfermata nella nobilt\u00e0 di quella citt\u00e0 con sovrano diploma 17 luglio 1793 di re Ferdinando IV di Borbone.\nLa famiglia Lo Jucco ha dato a Taranto tre sindaci, due durante il Regno delle due Sicilie (Cataldo nel 1804 e Francesco dal 1824 al 1826, poi dal 1832 al 1835, infine dal 1845 al 1849) ed uno durante il Regno d\u2019Italia (Raffaele dal 25.11.1871 al 11.9.1874).\nIl nonno, Domenico Lo Jucco, nato a Napoli 12 apr 1872 nobile di Taranto, era Cavaliere di Giustizia del Sovrano Militare Ordine Costantiniano di San Giorgio, decorato della Croce \"Pro Ecclesia et Pontefice\".\nLa famiglia \u00e8 imparentata per matrimonio con gli Ayala-Valva, con i Ciampolini Aldobrandini, e con i Ferrara.\nDella famiglia rimangono il palazzo nobiliare sito tra Piazza San Costantino e Via Duomo e quello in Largo Arcivescovado a Taranto, entrambi riportano lo stemma della famiglia con un\u2019aquila coronata a due teste poggiata su un fascio di giunchi in campo azzurro."}
{"id": "4143946", "revid": "57872", "url": "https://it.wikipedia.org/wiki?curid=4143946", "title": "Prospero Centurione Fattinanti", "text": "Biografia.\nVita politica prima del dogato.\nFiglio di Agostino Centurione Fattinanti e di Pomellina Zoaglio (o Zoagli), nacque a Genova in un periodo compreso tra il 1510 e il 1520. La famiglia Fattinanti era originaria di Voltaggio e fu con l'iscrizione nell'albergo della nobilt\u00e0 genovese, nel 1528, che venne affiliata alla famiglia nobiliare dei Centurione.\nProspero Centurione Fattinanti intraprese la vita pubblica dal 1555 quando, eletto nel Minor Consiglio, ricopr\u00ec la carica di responsabile dei due dicasteri della Moneta e degli Straordinari. Nel 1556 entr\u00f2 nell'Ufficio dell'Abbondanza e, verso alla fine dell'anno, nominato procuratore della Repubblica. Nei successivi anni, fino al 1560, venne chiamato a ricoprire la carica di ufficiale delle Compere presso il Banco di San Giorgio, mansione che gli permise di ampliare le sue conoscenze economiche e finanziarie. Padre del Comune tra il 1562 e il 1563 raggiunse nel 1565 un'ambita carica istituzionale, quella di sindacatore supremo.\nChiamato a giudicare l'operato dell'ex doge Giovanni Battista Lercari fu uno dei due sindacatori (l'altro fu Bartolomeo Cattaneo) che si schier\u00f2 a favore della nomina a procuratore perpetuo per il Lercari, giudizio che invece fu rigettato dagli altri tre sindacatori supremi. Fino al 1575 si altern\u00f2 nel ricoprire cariche istituzionali a Genova, negli uffici del Banco di San Giorgio e magistrature pure in Corsica.\nIn preda ad una vera e propria guerra civile e politica tra le due nobilt\u00e0 \"vecchia\" e \"nuova\", il Senato, quasi totalmente in mano ai nobili nuovi, si affrett\u00f2 ad eleggerlo nuovo doge della Repubblica di Genova per continuare quella nuova politica \"moderata\" instaurata nel mandato del precedente doge Giacomo Grimaldi Durazzo. Eletto il 17 ottobre del 1575 fu il venticinquesimo dalla riforma biennale e il settantesimo nella storia repubblicana.\nIl dogato.\nIl mandato del doge Centurione Fattinanti fu caratterizzato per lo pi\u00f9 dagli eventi che in quegli anni sconvolsero Genova e la sua Repubblica, divisa tra le due fazioni nobiliari \"vecchia\" e \"nuova\": i primi oramai in minoranza al Senato e in citt\u00e0 per gli spontanei allontanamenti dal capoluogo genovese, i secondi chiamati a governare assieme a nuove alleanze popolari - capeggiate da Gianandrea Doria e Bartolomeo Coronata - moderate e allo stesso tempo pronte allo scontro per la risoluzione del conflitto.\nGi\u00e0 nell'estate nel 1575 si cerc\u00f2 di arrivare ad una soluzione, una tregua duratura tra le due nobilt\u00e0 e fu lo stesso Prospero Centurione Fattinanti, non ancora doge, a proporsi portavoce dei nobili nuovi all'incontro promosso a Casale Monferrato dal pontefice Gregorio XIII che invi\u00f2 il cardinale Giovanni Gerolamo Morone. Davanti al cardinale le due fazioni dettarono le basi per una nuova pace e alleanza le quali, tuttavia, non si attueranno nell'immediato. Saranno anche questi i motivi che porteranno all'elezione dogale di Centurione Fattinanti, figura \"moderata\" della nobilt\u00e0 \"nuova\" ma con scambi e rapporti benevoli pure con la parte \"vecchia\".\nE proprio questi rapporti con le due nobilt\u00e0 non mancheranno di suscitare asti e dissapori tra gli stessi nobili che, sempre in lotta contro i \"vecchi\", additeranno come traditrice della patria questa nuova nobilt\u00e0 (con a capo lo stesso doge) arrivando addirittura ad incitare una nuova sommossa popolare. Per contrastare questa nuova e possibile rivolta del popolo furono emanate dal doge misure straordinarie di polizia con la speranza di ottemperare quindi agli accordi di pace firmati a Casale.\nNei primi mesi del 1576, poco prima della ratificazione degli accordi di Casale, gli oppositori dissidenti del Senato diedero corpo ad una nuova campagna di diffamazione contro l'operato del doge e di un altro capo della nobilt\u00e0 nuova, l'ex doge Paolo Giustiniani Moneglia, accusando questi ultimi di aver \"venduto\" Genova e la repubblica alla Spagna. Le accuse, infondate peraltro, provocarono la reazione immediata del senato genovese che decret\u00f2 l'annullamento di ogni riunione interna e l'arresto di alcuni esponenti dei dissidenti, tra questi Bartolomeo Coronata e Silvestro Fazio, quest'ultimo autore del discorso provocatorio in Senato durante la nomina a doge di Centurione Fattinanti. Scarcerati dopo l'approvazione degli accordi di Casale, nel marzo del 1576, furono tuttavia accusati a dicembre di congiura contro la repubblica e solo Fazio fu scagionato dell'accusa.\nDopo il dogato e gli ultimi anni.\nTerminato il dogato il 17 ottobre del 1577 l'ex doge Prospero Centurione Fattinanti venne nominato procuratore perpetuo e fu l'unica e ultima carica pubblica che ricopr\u00ec. Dettato il suo testamento nel 1578 mor\u00ec a Genova nel 1581 con sepoltura all'interno della chiesa di Santa Chiara ad Albaro.\nVita privata.\nSposato con Geronima Giustiniani ebbe ben nove figli, cinque maschi e quattro femmine, i pi\u00f9 entrati in diversi ordini religiosi."}
{"id": "4143951", "revid": "287204", "url": "https://it.wikipedia.org/wiki?curid=4143951", "title": "Nemzeti Bajnoks\u00e1g I 2012-2013", "text": "La Nemzeti Bajnoks\u00e1g I 2012-2013 (chiamata ufficialmente \"OTP Bank Liga\" per motivi di sponsorizzazione) \u00e8 stata la 112\u00aa edizione del massimo campionato di calcio ungherese. La stagione \u00e8 iniziata il 27 luglio 2012 ed \u00e8 terminata il 1\u00ba giugno 2013. Il Gyori ETO ha vinto il titolo per la quarta volta.\nStagione.\nNovit\u00e0.\nAl termine della stagione 2011-2012, sono retrocessi Zalaegerszeg e Vasas. Al loro posto sono stati promossi Egri e MTK Budapest.\nRegolamento.\nLe 16 squadre partecipanti si sfidano in un girone di andata e ritorno per un totale di 30 giornate.\nLa squadra campione d'Ungheria si qualificher\u00e0 per il secondo turno di qualificazione della UEFA Champions League 2013-2014.\nLe squadre classificate al secondo e terzo posto si qualificheranno per il secondo turno di qualificazione della UEFA Europa League 2013-2014.\nLe ultime due classificate saranno retrocesse direttamente in Nemzeti Bajnoks\u00e1g II.\nClassifica finale.\nLegenda:"}
{"id": "4143952", "revid": "1543377", "url": "https://it.wikipedia.org/wiki?curid=4143952", "title": "Roy Lewis (giocatore di football americano)", "text": "Carriera professionistica.\nPittsburgh Steelers.\nLewis firm\u00f2 con gli Steelers dopo non essere stato scelto nel draft 2008 il 28 aprile 2008. Dopo aver disputato una gara con la squadra nella stagione 2008, Lewis trascorse la pre-stagione 2009 con gli Steelers prima di essere tagliato il 4 settembre 2009.\nSeattle Seahawks.\nLewis firm\u00f2 coi Seahawks il 6 settembre 2009, venendo promosso al roster attivo il 28 ottobre. Dopo la stagione 2010, Lewis fu premiato con lo \"Steve Largent Award\" come uomo dell'anno della squadra. Nella stagione 2011, Lewis disput\u00f2 dieci partite, di cui una come titolare, la prima, terminando con 24 tackle e 0,5 sack."}
{"id": "4143953", "revid": "1310927", "url": "https://it.wikipedia.org/wiki?curid=4143953", "title": "Tim Breukers", "text": ""}
{"id": "4143954", "revid": "599013", "url": "https://it.wikipedia.org/wiki?curid=4143954", "title": "Ninas Mal", "text": ""}
{"id": "4143958", "revid": "109140537", "url": "https://it.wikipedia.org/wiki?curid=4143958", "title": "Ra\u00fal Peinador", "text": "Palmar\u00e8s.\nIn carriera ha conseguito i seguenti risultati:"}
{"id": "4143960", "revid": "767487", "url": "https://it.wikipedia.org/wiki?curid=4143960", "title": "Una bugia di troppo", "text": "Una bugia di troppo (\"A Thousand Words\") \u00e8 un film statunitense del 2012 diretto da Brian Robbins, con protagonista Eddie Murphy.\nTrama.\nAbituato a raggiungere tutti i suoi obiettivi grazie alla sua vivace parlantina, Jack McCall, agente letterario, trova pane per i suoi denti quando tenta di conquistare il suo prossimo cliente, il Dr. Sinja, un guru spirituale. Dopo questo incontro che sembra volgere per il meglio, spunta nel cortile di Jack un albero con mille foglie: ogni volta che Jack pronuncia o scrive una parola, cade una foglia e quando le foglie saranno finite, finir\u00e0 anche la sua vita. Per evitare ci\u00f2 dovr\u00e0 trovare un altro modo per comunicare e alla fine lui capisce per cosa \u00e8 cresciuto l'albero: capire il suo cuore.\nProduzione.\nRiprese.\nIl film \u00e8 stato girato nel 2008 a Los Angeles, California e sarebbe dovuto uscire nel 2009, ma fu rimandato nella separazione della DreamWorks Pictures e dalla Paramount Pictures e Viacom, mentre le nuove riprese sono state fatte all'inizio del 2011.\nDistribuzione.\nIl film \u00e8 uscito nelle sale cinematografiche il 9 marzo 2012. In Italia \u00e8 stato distribuito da Universal Home Entertainment direttamente in DVD a partire dal 19 settembre.\nAccoglienza.\nIncassi.\nNegli Stati Uniti il film ha incassato complessivamente 18.450.127 $, con 233 $ nel primo fine settimana mentre l'incasso totale \u00e8 di 22 milioni di dollari, ma non super\u00f2 il budget di 40 milioni di dollari.\nCritica.\nIl film fu stroncato dalla critica. Sull'aggregatore di recensioni Rotten Tomatoes detiene uno 0% di gradimento basato su 54 recensioni professionali, con un voto medio di 3.2/10. Su Metacritic ha un punteggio di 26 su 100, basato sul parere di 18 critici.\nLa pellicola ricevette tre nomination alla 33\u00aa edizione dei Razzie Awards. Nel dettaglio:"}
{"id": "4143962", "revid": "109156412", "url": "https://it.wikipedia.org/wiki?curid=4143962", "title": "Antonio Garc\u00eda (schermidore)", "text": "Palmar\u00e8s.\nIn carriera ha conseguito i seguenti risultati:"}
{"id": "4143963", "revid": "406204", "url": "https://it.wikipedia.org/wiki?curid=4143963", "title": "Trucco camouflage", "text": "Il termine camouflage, derivato dal francese, indica una tecnica di trucco volta a nascondere inestetismi cutanei di vario genere, quali: angiomi, vitiligine, couperose, teleangectasie, discromie cutanee, acne ed esiti cicatriziali.\nLe applicazioni del camouflage.\nI prodotti cosmetici Camouflage sono stati sviluppati da chirurghi plastici durante la seconda Guerra Mondiale per coprire ustioni provocate da piloti di caccia. Oggi il campo d'applicazione del camouflage \u00e8 vasto, potendo intervenire sull'intera superficie cutanea per nascondere: segni postumi di interventi di chirurgia plastica, sia ricostruttiva (labbro leporino, angiomi, tumori ecc.), che estetica (rinoplastica, blefaroplastica, lifting del volto, ecc.), lesioni vascolari (angiomi piani, couperose, teleangectasie, ecc.), discromie cutanee (ipo- ed iper-pigmentazioni traumatiche o congenite), lesioni dermatologiche (vitiligine, acne, lupus eritematoso ecc.) , cicatrici e tatuaggi. \nAspetti psicologici del camouflage.\nIl camouflage ha un forte impatto emotivo su coloro che ne fanno uso. Esso favorisce, infatti, il superamento di insicurezze e malesseri, determinati dalla presenza dell'inestetismo cutaneo, migliorando le capacit\u00e0 relazionali.\nLa crescente presa di coscienza che la parola salute possa indicare una condizione di benessere non solo fisico, ma anche psichico ha indotto alcuni ospedali ad offrire un supporto estetico per il trattamento di alcune lesioni cutanee e a creare specifici reparti dedicati al recupero estetico di pazienti che hanno subito lesioni cutanee, come cicatrici derivate da interventi chirurgici o da incidenti, oppure dalle ustione. Anche se in crescita, il numero di strutture attrezzate a tal fine, rimane in Italia ancora molto basso.\nTecniche di applicazione.\nLe tecniche di applicazione del camouflage sono essenzialmente tre: con pennello, con le dita, con la spugna. Talvolta \u00e8 necessario usarle in maniera integrata. Esse variano a seconda del tipo di inestetismo o del soggetto da trattare.\nArticoli di riviste.\nEditore, n. 6 (2010), pp.\u00a086\u201387."}
{"id": "4143964", "revid": "729019", "url": "https://it.wikipedia.org/wiki?curid=4143964", "title": "Serpentinizzazione", "text": "La serpentinizzazione \u00e8 un processo geologico di metamorfismo a bassa temperatura che coinvolge calore ed acqua nel quale le rocce mafiche ed ultramafiche a basso contenuto di silice vengono ossidate (ossidazione anaerobica del Fe2+ da parte dei protoni dell'acqua producendo H2) ed idrolizzate con l'acqua in serpentinite. Il peridoto, inclusa la dunite sul fondo marino e nelle catene montuose vengono convertiti in serpentino, brucite, magnetite ed altri minerali \u2014 alcuni rari come l'awaruite (Ni3Fe) ed anche il ferro nativo. Durante il processo vengono assorbite dalla roccia grandi quantit\u00e0 d'acqua che ne causano l'aumento di volume e la distruzione della struttura.\nLa densit\u00e0 scende da 3,3 a 2,7 g/cm\u00b3 con un aumento di volume di circa il 40%. La reazione \u00e8 esotermica e comporta la produzione di una grande quantit\u00e0 di calore.\nLa temperatura della roccia pu\u00f2 salire anche di 260\u00a0\u00b0C, fornendo una sorgente di energia per la formazione di sorgenti idrotermali non collegate all'attivit\u00e0 vulcanica. Le reazioni chimiche di formazione della magnetite producono idrogeno gassoso nelle condizioni anaerobiche prevalenti in profondit\u00e0 nel mantello terrestre, lontano dall'atmosfera terrestre. I carbonati ed i solfati vengono di conseguenza ridotti dall'idrogeno formando quindi metano ed acido solfidrico. L'idrogeno, il metano e l'acido solfidrico forniscono una fonte di energia per i microorganismi chemiotrofici nelle profondit\u00e0 marine.\nReazioni di serpentinizzazione.\nLa serpentinite si forma dall'olivina attraverso varie reazioni, alcune delle quali sono complementari. L'olivina \u00e8 una soluzione solida\ndi minerali compresi fra i termini puri forsterite (Mg) e la fayalite (Fe). Le reazioni di serpentinizzazione 1a ed 1b scambiano silice tra la forsterite e la fayalite per formare minerali del gruppo del serpentino e magnetite. Sono reazioni fortemente esotermiche.\nReazione 1a:\n\"Fayalite + acqua \u2192 magnetite + silice acquosa + idrogeno\"\nReazione 1b:\n\"Forsterite + silice + acqua \u2192 serpentino\"\nReazione 1c:\n\"Forsterite + acqua \u2192 serpentino + brucite\"\nLa reazione 1c descrive l'idratazione dell'olivina con acqua solo per produrre serpentino ed Mg(OH)2 (brucite). Il serpentino \u00e8 stabile ad alto pH in presenza di brucite solo come fasi di silicato idrato di calcio che si formano con la portlandite (Ca(OH)2) nel cemento Portland indurito dopo l'idratazione della belite (Ca2SiO4), l'analogo artificiale contenente calcio della forsterite.\nAnalogia della reazione 1c con l'idratazione della belite nel cemento Portland ordinario:\n\"Belite + acqua \u2192 fase C-S-H + portlandite\"\nDopo la reazione, i prodotti scarsamente solubili (acido silicico) o ioni di magnesio disciolti) possono essere trasportati in soluzione fuori dalla zona serpentinizzata per diffusione o avvezione.\nUna serie di reazioni simili coinvolge i minerali del gruppo del pirosseno anche se meno facilmente e con la complicazione di altri prodotti finali dovuta alla maggior variabilit\u00e0 della composizione del pirosseno e delle miscele pirosseno-olivina. Possibili prodotti sono il talco e la clorite ricca di magnesio con altri minerali del gruppo del serpentino antigorite, lizardite e crisotilo. La composizione mineralogica finale dipende sia dalla composizione della roccia che dei fluidi, dalla temperatura e dalla pressione. L'antigorite si forma a temperature oltre i 600\u00a0\u00b0C durante le fasi metamorfiche e questo \u00e8 il minerale del gruppo del serpentino stabile alle temperature pi\u00f9 alte. La lizardite ed il crisotilo si formano a temperature inferiori molto vicino alla superficie terrestre. I fluidi coinvolti nella formazione del serpentino generalmente sono altamente reattivi e possono trasportare calcio ed altri elementi intorno alle rocce circostanti; la reazione del fluido con queste rocce pu\u00f2 causare zone di reazione metasomatica arricchite di calcio chiamate rodingiti.\nIn presenza di anidride carbonica, la serpentinizzazione pu\u00f2 portare alla formazione di magnesite (MgCO3) o generare metano(CH4). Si ritiene che alcuni idrocarburi gassosi possano essere prodotti dalle reazioni della serpentinite con la crosta oceanica.\nReazione 2a:\noppure in forma bilanciata:\nReazione 2b:\nLa reazione 2a \u00e8 favorita se il serpentino \u00e8 povero di magnesio o se non c'\u00e8 sufficiente anidride carbonica da favorire la formazione di talco. La reazione 2b \u00e8 favorita in composizioni ricche di magnesio e bassa pressione parziale di anidride carbonica.\nIl grado con cui una massa di roccia ultrafemica subisce la serpentinizzazione dipende dalla composizione iniziale della roccia e se i fluidi trasportano via o meno calcio, magnesio ed altri elementi durante il processo. Se la composizione dell'olivina contiene una quantit\u00e0 sufficiente di fayalite, allora l'oliva e l'acqua possono essere trasformati completamente in serpentino e magnetite in un sistema chiuso. Tuttavia, nella maggior parte delle rocce ultrafemiche che compongono il mantello terrestre, l'olivina contiene circa il 90% di forsterite pertanto, perch\u00e9 l'olivina si trasformi completamente in serpentino, il magnesio dev'essere allontanato dalla massa che partecipa alla reazione.\nLa serpentinizzazione di una massa di peridotite generalmente distrugge ogni evidenza di struttura precedente perch\u00e9 i minerali del gruppo del serpentino sono deboli e reagiscono in maniera molto duttile. Tuttavia alcune masse di serpentinite subiscono una deformazione minore come evidenziato dall'apparente preservazione della microstruttura rocciosa derivata dalla peridotite e quindi le serpentiniti potrebbero aver reagito con maggior rigidit\u00e0.\nProduzione di idrogeno dall'ossidazione anaerobica degli ioni ferrosi della fayalite.\nIn assenza di ossigeno atmosferico (O2), condizione prevalente in profondit\u00e0 lontano dall'atmosfera terrestre, l'idrogeno (H2) \u00e8 prodotto dall'ossidazione anaerobica degli ioni ferrosi (Fe2+) presenti nel reticolo cristallino della fayalite per opera dei protoni (H+) dell'acqua.\nConsiderando tre unit\u00e0 della fayalite (Fe2(SiO4)) per evidenziare la stechiometria ed il bilancio della massa della formula, quattro ioni ferrosi vengono ossidati dai protoni dell'acqua mentre i due rimanenti rimangono non ossidati. Trascurando gli anioni ortosilicato non involti nel processo di ossidoriduzione, \u00e8 possibile scrivere schematicamente due reazioni di mezza ossidoriduzione:\nQuesto porta all'ossidoriduzione totale che comporta l'ossidazione degli ioni ferrosi da parte dell'acqua:\nI due ioni ferrosi (Fe2+) non ossidati ancora disponibili nelle tre unit\u00e0 di fayalite si combinano infine con i quattro cationi ferrici (Fe3+) e gli anioni di ossigeno (O2\u2013) per formare quattro unit\u00e0 di magnetite (Fe3O4).\nInfine, tenendo in considerazione i debiti riarrangiamenti degli anioni ortosilicato in silice libera (SiO2) e gli anioni liberi di ossigeno (O2\u2013), \u00e8 possibile scrivere la reazione completa dell'ossidazione anaerobica e l'idrolisi della fayalite in accordo con il seguente bilancio della massa:\nQuesta reazione \u00e8 molto simile alla reazione di Schikorr osservata nell'ossidazione anaerobica dell'idrossido ferroso a contatto con l'acqua:\nProduzione di metano abiotico su Marte dovuta alla serpentinizzazione.\nSi ipotizza che la presenza di tracce di metano nell'atmosfera di Marte sia una prova a favore della vita su Marte se il metano fosse prodotto dall'attivit\u00e0 batterica. La serpentinizzazione \u00e8 stata proposta come un'alternativa non biologica di sorgente per le tracce di metano osservate, anche se essa non spiega il fenomeno della variazione stagionale della concentrazione di metano in atmosfera."}
{"id": "4143965", "revid": "1774874", "url": "https://it.wikipedia.org/wiki?curid=4143965", "title": "Boogie (album)", "text": "Boogie \u00e8 un album del gruppo musicale statunitense The Jackson 5 pubblicato dalla Motown Records il 16 gennaio 1979. \u00c8 composto da sette vecchi brani inediti e tre successi."}
{"id": "4143966", "revid": "73843", "url": "https://it.wikipedia.org/wiki?curid=4143966", "title": "Pentathlon moderno ai Giochi della XXX Olimpiade - Gara maschile", "text": "La competizione del pentathlon moderno maschile dei giochi olimpici di Londra 2012 si \u00e8 svolto l'11 agosto 2012 presso la Copper Box (scherma), l'Aquatics Centre (nuoto) e il Greenwich Park (equitazione, corsa e tiro a segno).\nFormato.\nIl Pentathlon moderno consiste in cinque prove, le quali si svolgono tutte nello stesso giorno. Il formato della gara olimpica \u00e8 leggermente differente da quello tradizionale, con due eventi combinati alla fine.\nRisultati.\nHanno partecipato 36 atleti."}
{"id": "4143975", "revid": "1596584", "url": "https://it.wikipedia.org/wiki?curid=4143975", "title": "Unione Sportiva Fascista Salernitana 1934-1935", "text": "Questa pagina raccoglie i dati riguardanti la Unione Sportiva Fascista Salernitana nelle competizioni ufficiali della stagione 1934-1935.\nStagione.\nEnrico Chiari, il presidente, decide di tentare nuovamente l'approdo alla Serie B, e la Salernitana 1934-35 guidata dall'ungherese Imre Schoffer e in seguito da Attilio Buratti si classificher\u00e0 nuovamente quarta, dietro Palmese, Juventus Trapani, e Nissena.\nIl 24 ottobre del 1934 avviene l'inaugurazione ufficiale dello Stadio Littorio di Salerno, anche se gi\u00e0 veniva utilizzato da tre anni dalla Salernitana per le sue gare interne.\nSilvio Brioschi, veterano della squadra, al termine della stagione lascia i campani, dopo aver realizzato 141 presenze ufficiali.\nMaglie e sponsor.\nLa Salernitana dal 1929 al 1943 adotter\u00e0 nuovamente come colore sociale il bianco-celeste, ma in alcune gare giocher\u00e0 con la maglia interamente celeste.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\"\nCollegamenti esterni.\nPrima Divisione 1934-35 - SalernitanaStory.it"}
{"id": "4143979", "revid": "767487", "url": "https://it.wikipedia.org/wiki?curid=4143979", "title": "Bart Buysse", "text": ""}
{"id": "4143981", "revid": "101265661", "url": "https://it.wikipedia.org/wiki?curid=4143981", "title": "Gis\u00e8le Meygret", "text": "Biografia.\n\u00c8 la sorella della schermitrice Anne Meygret.\nHa partecipato ai giochi olimpici di Seoul 1988 e di Barcellona 1992.\nPalmar\u00e8s.\nIn carriera ha conseguito i seguenti risultati:"}
{"id": "4143982", "revid": "287204", "url": "https://it.wikipedia.org/wiki?curid=4143982", "title": "Boku ni natta watashi", "text": ", noto anche come Secret Girl, \u00e8 un manga giapponese di genere sh\u014djo scritto ed illustrato da Ako Shimaki. La serie \u00e8 stata serializzata sulla rivista \"Cheese!\" e i capitoli sono stati raccolti in 5 volumi pubblicati dal 2005 al 2008 da Shogakukan.\nTrama.\nLa storia narra le vicende di Momoko, una ragazza sedicenne: la sua vita normale, del tutto simile a quella delle altre adolescenti della sua et\u00e0, viene sconvolta quando il fratello gemello Akira scompare. Il ragazzo era appena stato ammesso alle superiori, ma invece di frequentare la scuola decide di scappare per inseguire il suo sogno di diventare fotografo.\nHa lasciato dietro di s\u00e9 solamente un biglietto in cui cerca di spiegare il proprio gesto: in un primo momento Momoko e la madre han pensato fosse tutto uno scherzo ma poi, visto ch'egli non faceva ritorno, decide di tagliare i capelli della figlia dicendo che doveva prendere il posto di suo fratello fino a quando questi non sarebbe tornato.\nMomoko deve cos\u00ec travestirsi da maschio, andare alla sua scuola, ed oltretutto finire per esser compagna di stanza con un ragazzo. Dovr\u00e0 cercare in tutti i modi di nascondere il proprio segreto e non essere scoperta.\nManga.\n\"Boku ni natta watashi\" \u00e8 scritto e illustrato da Ako Shimaki. La serializzazione \u00e8 avvenuta in Giappone ad opera di Shogakukan sulla rivista \"Cheese!\" dal 25 aprile 2005 all'8 ottobre 2008. I capitoli sono stati raccolti in 5 volumi da circa 192 pagine ciascuno.\nAl di fuori del Giappone la serie \u00e8 stata pubblicata in Francia da Asuka Comics, in Spagna da Editorial Ivr\u00e9a, in Germania da EMA."}
{"id": "4143986", "revid": "824741", "url": "https://it.wikipedia.org/wiki?curid=4143986", "title": "Nadja Drygalla", "text": "Biografia.\nEx-poliziotta, rappresenta la Germania in diverse competizioni ufficiali di canottaggio, sia nell'Otto, sia nel quattro senza che nel due senza.\nL'allontanamento dalle Olimpiadi.\nPartecipa per la prima volta ai giochi olimpici nell'Otto femminile. La sua squadra perde sia la prima batteria che il ripescaggio, non riuscendosi quindi a classificare per la finale.\nIl 3 agosto viene annunciato il suo allontanamento dal villaggio olimpico da parte del Comitato Olimpico Tedesco, poich\u00e9 secondo la televisione pubblica ARD sarebbe fidanzata ad un funzionario della NPD, il partito neonazista tedesco. Secondo le dichiarazioni del Comitato Olimpico Tedesco Drygalla ha deciso volontariamente di partire per non creare un danno di immagine alla squadra tedesca."}
{"id": "4143987", "revid": "118077009", "url": "https://it.wikipedia.org/wiki?curid=4143987", "title": "Teodoro d'Antiochia", "text": "Biografia.\nLe informazioni sulla vita di Teodoro prima di trasferirsi in Sicilia furono fornite da Barebreo, il quale rifer\u00ec che Teodoro nacque ad Antiochia e che era un cristiano di origine araba. Tra gli storici moderni, Karl Sudhoff, fondatore della Storia della medicina, riteneva che l'origine siciliana del maestro fosse pi\u00f9 probabile; il medievista Charles Homer Haskins scrisse di un'origine greca o ebraica. Lo storico Michele Amari lo defin\u00ec \"siciliano o antiocheno per luogo di nascita, greco o ebreo per nazionalit\u00e0\".\nSecondo il \"Libro di Sydrak\", scritto tra il 1270 e il 1300, in cui Teodoro \u00e8 definito \"filosofo\" (\"Todore le phylosophe\"), cio\u00e8 \u201csapiente\u201d, \u201cerudito\u201d, era originario di Antiochia. Barebreo scrisse che ad Antiochia studi\u00f2 il latino (la citt\u00e0 era la capitale del Principato latino di Antiochia) e \"alcune vecchie scienze\". Poi Teodoro and\u00f2 a perfezionarsi a Mosul, dove frequent\u00f2 i corsi del famoso matematico, astronomo e dottore Kam\u0101l ud-D\u012bn ibn Yunus (1156-1242). Secondo Barebreo, i corsi erano incentrati sulle opere di al-Farabi, Avicenna, Euclide e sull'\"Almagesto\" di Tolomeo. Teodoro torn\u00f2 ad Antiochia, ma ben presto si rese conto che le sue conoscenze non erano ancora ottimali; perci\u00f2 ritorn\u00f2 a Mosul dai suoi maestri. Successivamente si rec\u00f2 a Baghdad per studiare medicina nella famosa Casa della Sapienza.\nTornato ad Antiochia, Teodoro entr\u00f2 al servizio di Costantino di Barbaron (reggente del Regno armeno di Cilicia dal 1220 al 1226 e padre di Aitone I). Teodoro non rimase a lungo presso Costantino: la sua fama aveva oltrepassato i confini siriani e, secondo le sue stesse parole, tra il 1226 e il 1230 si rec\u00f2 in Occidente. Un \u201cGrande califfo\u201d (probabilmente il Sultano d'Egitto) lo invi\u00f2 presso l'imperatore cristiano Federico II. Unitosi all'ambasciatore del monarca, che stava tornando in Italia dalla Quinta crociata, fu ammesso alla sua corte. Il re, uomo di scienza e di cultura, riun\u00ec tutti i maggiori sapienti del suo tempo presso la corte a Palermo (\"Magna Curia\"). Dal 1230 Teodoro fu uno dei consiglieri del monarca con funzioni di medico e divinatore. Dopo la morte di Michele Scoto (1232 o 1236) fu nominato astrologo di corte. Per la sua sapienza divenne noto come \"Maestro Teodoro\". Nel 1239 il re comand\u00f2 a Teodoro la predizione dell'ora in cui muovere l'esercito da Padova a Castelfranco, compito che il maestro esegu\u00ec con l'astrolabio. Teodoro fu maestro di Pietro Ispano, medico che divenne cardinale e poi Papa col nome di Giovanni XXI.\nTeodoro appare ripetutamente nel registro degli atti di Federico II degli anni 1239-1240 (l'unico conservatosi fino a noi). Il 15 dicembre 1239 una nave della flotta reale condusse Teodoro nel porto di Pisa, da dove poi il \u00abMaestro Teodoro nostro fedele filosofo\u00bb (\"Magister Theodorus filosophus fidelis noster\") torn\u00f2 in Sicilia. Nel 1240 l'imperatore invi\u00f2 a Teodoro una pagina vuota ma gi\u00e0 firmata con il suo sigillo, chiedendogli di redigere in arabo le lettere di credenziali di due ambasciatori presso il sultano di Tunisi. L'incarico gli fu affidato il 10 febbraio con una lettera \"ut scriba in lictera arabica\", in cui Federico II scriveva:\nCome ricompensa, l'imperatore gli assegn\u00f2 un feudo in Sicilia. Il riferimento alle terre concesse a Teodoro si trova anche in uno degli ultimi atti dell'imperatore, emesso a Foggia nel novembre del 1250. Con questo atto, Federico assegn\u00f2 a uno dei suoi cortigiani la terra di \"Santa Cristina e il villaggio di Partinico, che appartenne al Maestro Teodoro quando era vivo\".\nIl 12 febbraio 1240 Federico commission\u00f2 sciroppi, zucchero e violette a Teodoro per s\u00e9 e per i suoi cortigiani. In una lettera senza data indirizzata all'amico Pier della Vigna, Teodoro lo informa dell'invio di una pozione a base di violette candide (probabilmente credeva che avessero propriet\u00e0 curative).\nNon \u00e8 noto con certezza il luogo della morte di Teodoro. Su tale circostanza le fonti occidentali sono mute. Secondo Barebreo il maestro, nonostante fosse venerato dall'imperatore, sentiva la mancanza del suo paese e della sua gente. Federico per\u00f2 non voleva lasciarlo andare. Un giorno, mentre il sovrano era impegnato in una delle sue campagne militari, Teodoro fugg\u00ec con i suoi beni e i suoi servi e si diresse verso San Giovanni d'Acri, in Levante. Mentre era in viaggio, per\u00f2, una raffica di vento riport\u00f2 la nave nei pressi porto di partenza. Teodoro, colmo di vergogna, per non apparire davanti all'imperatore si avvelen\u00f2. Il resoconto di Barebreo non \u00e8 suffragato dagli storici delle epoche posteriori.\nPensiero e opere.\nLe attivit\u00e0 di Teodoro in Italia sono descritte nelle fonti europee latine.\nLa storia dell'ordine domenicano (\"Histoire de l'ordre des dominicains\", attribuita a Bernardo Gui e Stefano di Salagnac) contiene la narrazione del seguente avvenimento: durante l'assedio di Brescia da parte di Federico II (1238), Teodoro sconfisse diversi domenicani in dispute filosofiche. Quando il fatto venne segnalato a frate Rolando da Cremona, egli riboll\u00ec di sdegno. Nonostante soffrisse per la gotta, si precipit\u00f2 al campo del re, al fine di salvare l'onore dell'Ordine. Rolando sfid\u00f2 Teodoro, lasciando a lui la scelta dell'argomento e la forma della disputa. Secondo Umberto da Romans, il frate domenicano prevalse sul maestro siriano. \nTeodoro ebbe una proficua corrispondenza con il matematico Leonardo Fibonacci, che tratt\u00f2 il maestro siriano con rispetto. Fibonacci lo defin\u00ec \"il supremo filosofo della corte imperiale\". Teodoro sfid\u00f2 Leonardo Fibonacci formulando il seguente problema: \nsia il quadrato di un intero.\nL'ottima conoscenza che Teodoro d'Antiochia aveva della lingua latina e della lingua araba si evidenziarono nella traduzione, commissionata nel 1236 dall'imperatore Federico II di Svevia, del trattato di falconeria di Moamin, che in latino divent\u00f2 \"De scientia venandi per aves\" anche se viene spesso citato come \"Moamin latino\"; l'imperatore stesso partecip\u00f2 alla traduzione ed alla stesura di alcuni capitoli. L'intera traduzione del testo venne fatta in circa 27 capitoli e rappresent\u00f2 una sapiente introduzione all'opera \"De arte venandi cum avibus\", un trattato con illustrate ed un vero manuale d'uso della falconeria praticata da Federico II e dalla sua corte, nei vari castelli normanni (alcuni usati solo come residenza venatoria). \u00c8 considerato il capolavoro di Teodoro. L'originale del trattato venne perso dallo stesso imperatore nella battaglia di Vittoria. Ne rimane una copia dell'epoca in ottimo stato di conservazione presso i Musei Vaticani di Roma.\nTeodoro tradusse diverse opere dall'arabo al latino:\nPer l'imperatore Federico II, Teodoro esegu\u00ec anche alcune traduzioni di testi del vicino Oriente e del Maghreb."}
{"id": "4143988", "revid": "529959", "url": "https://it.wikipedia.org/wiki?curid=4143988", "title": "Matthay", "text": ""}
{"id": "4143989", "revid": "149485", "url": "https://it.wikipedia.org/wiki?curid=4143989", "title": "Pentathlon moderno ai Giochi della XXX Olimpiade - Gara femminile", "text": "La competizione del pentathlon moderno femminile dei giochi olimpici di Londra 2012 si \u00e8 svolto il 12 agosto 2012 presso la Copper Box (scherma), l'Aquatics Centre (nuoto) e il Greenwich Park (equitazione, corsa e tiro a segno).\nRisultati.\nHanno partecipato 36 atleti."}
{"id": "4143990", "revid": "729019", "url": "https://it.wikipedia.org/wiki?curid=4143990", "title": "Hansa-Brandenburg W.19", "text": "L'Hansa-Brandenburg W.19 era un idrocaccia-ricognitore a scarponi a velatura biplana sviluppato dall'allora azienda tedesco imperiale Hansa und Brandenburgischen Flugzeugwerke GmbH nei tardi anni dieci del XX secolo.\nRealizzato per sostituire nei reparti aerei della Kaiserliche Marine, la marina militare dell'Impero tedesco, il precedente pari ruolo Hansa-Brandenburg W.12 con un modello dal maggior raggio d'azione, venne introdotto nelle fasi finali della prima guerra mondiale rimanendo in servizio con la marina tedesca fino alla fine del conflitto.\nStoria del progetto.\nVerso la met\u00e0 del 1917 la Kaiserliche Marine decise di avviare una riorganizzazione della propria aviazione di marina incrementandone le capacit\u00e0 operative. In quest'ottica venne decisa una diversa assegnazione dei reparti, concentrando i caccia presso le stazioni navali affacciate al Mare del Nord a Borkum e Zeebrugge e lasciando a quella di Norderney i compiti di ricognizione aerea. L'esigenza di poter disporre di velivoli in grado di raggiungere una pi\u00f9 vasta area convinse la marina tedesca ad emettere una specifica per la fornitura di un nuovo modello di idrocaccia dalla maggiore autonomia e, di conseguenza, un maggior raggio d'azione.\nPer soddisfare la richiesta l'Hansa-Brandenburg affid\u00f2 lo sviluppo di un nuovo modello al suo capo progettista Ernst Heinkel il quale lo disegn\u00f2 sulla base del suo precedente W.12, entrato in servizio solo sei mesi prima, mantenendone l'aspetto e le caratteristiche salienti, idro a scarponi monomotore biposto ed a velatura biplana, ma ingrandendolo nelle dimensioni, dotandolo di un serbatoio dalla capacit\u00e0 di combustibile sensibilmente aumentata ed equipaggiandolo con una motorizzazione dalla maggior potenza.\nIl prototipo, identificato come W.19, venne portato in volo con successo prima del termine di quell'anno, dotato di armamento offensivo basato su una mitragliatrice LMG 08/15 calibro 7,92 mm in caccia, dotata di un dispositivo di sincronizzazione che permetteva di sparare senza conseguenze attraverso il disco dell'elica, pi\u00f9 una Parabellum MG 14 sempre calibro 7,92\u00a0mm brandeggiabile posteriore montata su supporto ad anello per la difesa da possibili attacchi da coda. Valutato positivamente dalla commissione esaminatrice venne immediatamente avviato alla produzione in serie che, dopo il terzo esemplare, acquis\u00ec una seconda LMG 08/15 a disposizione del pilota.\nLa produzione si protrasse fino al termine della prima guerra mondiale attentandosi su 55 unit\u00e0 con minime variazioni: in alcuni esemplari vennero rimossi i tiranti di rinforzo in cavetto d'acciaio tra le due coppie di montanti interalari pi\u00f9 interni per aumentare, liberandolo dall'ostacolo, il campo di tiro del mitragliere e, al fine di sperimentare l'utilizzo di un armamento pi\u00f9 pesante, un altro esemplare venne equipaggiato con un cannoncino automatico Becker calibro 20 mm.\nTecnica.\nA parte alcune soluzioni tecniche peculiari, che gi\u00e0 erano state caratteristiche del suo predecessore W.12, il W.19 era un classico modello realizzato in legno e tela che riproponeva un'impostazione convenzionale per l'epoca: idrovolante con configurazione a scarponi monomotore biplano.\nLa fusoliera, realizzata con struttura in legno ricoperta da pannelli in compensato, era caratterizzata dalla presenza di due abitacoli aperti e separati, l'anteriore destinato al pilota ed il posteriore, di forma circolare e leggermente rialzato, al mitragliere di coda. Posteriormente proseguiva con un angolo acuto rispetto all'asse del velivolo per terminare in un impennaggio monoderiva caratterizzato dall'unico elemento orizzontale di forma semicircolare con i due equilibratori mobili montati in alto e quello verticale completamente rivolto verso il basso.\nLa configurazione alare era biplano-sesquiplana caratterizzata dall'ala superiore, montata alta a parasole e collegata alla fusoliera tramite un castello tubolare centrale, con un'apertura leggermente superiore a quella inferiore, montata bassa sulla fusoliera, entrambe dotate di alettoni e collegate tra loro da una doppia coppia di montanti, due per lato, integrati da tiranti cavetti in filo d'acciaio.\nIl galleggiamento era assicurato da una coppia di grandi scarponi in legno collegati alla fusoliera ed all'estradosso dell'ala inferiore da un robusto castello tubolare.\nLa propulsione era assicurata da un motore Maybach Mb.IV, un 6 cilindri in linea raffreddato a liquido in grado di erogare una potenza pari a 260 PS (192 kW) posizionato all'apice anteriore della fusoliera, racchiuso da un cofano metallico ed abbinato ad un'elica bipala in legno a passo fisso. L'impianto di raffreddamento era caratterizzato dalla presenza di un radiatore frontale di tipo automobilistico.\nL'armamento era costituito da due mitragliatrici LMG 08/15 calibro 7,92 mm posizionate in caccia davanti alla cabina di pilotaggio, dotate di un dispositivo di sincronizzazione che permetteva di sparare senza danni attraverso il disco dell'elica, pi\u00f9 una Parabellum MG 14, anch'essa calibro 7,92\u00a0mm, montata su un supporto brandeggiabile a sua volta parte di un supporto ad anello che permetteva al secondo membro dell'equipaggio di spostarla anche di lato per ottenere un maggior campo di tiro.\nImpiego operativo.\nIl W.19 inizi\u00f2 ad equipaggiare i reparti da caccia della Kaiserliche Marine dal gennaio 1918, incaricato di difendere lo spazio aereo attorno alle stazioni navali di Borkum e Zeebrugge sulla costa del Mare del Nord. Il W.19 era utilizzato in operazioni di supporto ai pi\u00f9 piccoli W.12 o W.29, dalla minore autonomia, spesso in avanscoperta lasciando gli altri idrocaccia in attesa sulla superficie del mare. Il modello si trov\u00f2 a combattere contro i pi\u00f9 grandi idrovolanti britannici come i Felixstowe F.2 ed i Curtiss America rimanendo in servizio fino alla firma dell'Armistizio di Compi\u00e8gne."}
{"id": "4143991", "revid": "1310927", "url": "https://it.wikipedia.org/wiki?curid=4143991", "title": "Kees van Buuren", "text": ""}
{"id": "4143996", "revid": "1543377", "url": "https://it.wikipedia.org/wiki?curid=4143996", "title": "Singapore ai Giochi della XX Olimpiade", "text": "Singapore partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di sette atleti impegnati in tre discipline: atletica leggera, nuoto e pugilato. Il portabandiera fu il diciottenne nuotatore Pat Chan, alla sua prima Olimpiade. Fu la sesta partecipazione di questo paese ai Giochi. Non fu conquistata nessuna medaglia."}
{"id": "4143997", "revid": "153409", "url": "https://it.wikipedia.org/wiki?curid=4143997", "title": "Territorio della baia di Jervis", "text": ""}
{"id": "4143998", "revid": "1776051", "url": "https://it.wikipedia.org/wiki?curid=4143998", "title": "Ciclismo ai Giochi della XXX Olimpiade - Velocit\u00e0 a squadre maschile", "text": "Le gare di velocit\u00e0 a squadre maschile dei Giochi della XXX Olimpiade furono corse il 2 agosto al London Velopark. La medaglia d'oro fu vinta dalla selezione britannica, composta da Chris Hoy, Jason Kenny e Philip Hindes, che conferm\u00f2 il titolo del 2008.\nLa competizione vide la partecipazione di 10 squadre composte da 3 atleti ognuna."}
{"id": "4144000", "revid": "1161734", "url": "https://it.wikipedia.org/wiki?curid=4144000", "title": "Duomo di Bad Doberan", "text": "Il duomo di Bad Doberan (in tedesco: \"Bad Doberaner M\u00fcnster\") \u00e8 un edificio religioso della citt\u00e0 di Bad Doberan, nella regione Meclemburgo-Pomerania Anteriore, in Germania. Antica abbazia dei cistercensi, oggi \u00e8 una chiesa evangelico-luterana ed \u00e8 nota per essere uno degli edifici di tardo gotico in mattoni pi\u00f9 rilevanti del Meclemburgo.\nStoria.\nLa chiesa cattolica.\nDopo il 1164, il principe Pribislavo di fede cristiana approv\u00f2 la fondazione di un monastero nell'area di Doberan ove accogliere una comunit\u00e0 di monaci cistercensi provenienti dall'Abbazia di Amelungsborn e dalle regioni montane del Weser presso Althof. Nel 1171 il monastero poteva gi\u00e0 dirsi uno dei pi\u00f9 ricchi della regione avendo ricevuto grandi e generose donazioni da parte della propriet\u00e0 terriera locale. Dopo la morte di Pribislavo nel 1178, il monastero venne coinvolto nelle violente guerre di successione che seguirono e venne parzialmente distrutto. Il reinsediamento avvenne nel 1186.\nNel 1232 si decise di ampliare il primitivo monastero e perci\u00f2 da quella che era una struttura romanica di modeste dimensioni si giunse ad una grande chiesa tardogotica la cui costruzione prosegu\u00ec per tutto il XIII secolo. Parti della struttura romanica vennero incluse nella nuova struttura e nel 1297 la nuova cattedrale pot\u00e9 dirsi conclusa, l'altare venne consacrato nel 1300 e la torre campanaria venne completata dal 1301 con una campana di bronzo benedetta dall'abate Giovanni di Elbing. Nove anni pi\u00f9 tardi venne rifinita l'area del coro e dal 1368 essa divenne ufficialmente il luogo di sepoltura dei duchi di Meclemburgo a sottolineare l'importanza del sito.\nLa chiesa luterana.\nL'area del Meclemburgo fu particolarmente feconda nel creare accoliti per gli insegnamenti di Martin Lutero tra cui i duchi Enrico V e Alberto VII. Alberto VII, duca di Brunswick-L\u00fcneburg, torn\u00f2 presto al cattolicesimo mentre suo fratello Enrico V fu uno strenuo oppositore della dottrina papista. Il 7 maggio 1520 il conflitto aperto tra i due fratelli port\u00f2 ad una scissione del Meclemburgo-Schwerin nei ducati di Meclemburgo-Schwerin e Meclemburgo-G\u00fcstrow. Il monastero di Doberan a questo punto della sua storia pass\u00f2 sotto i domini di Enrico V che vi nomin\u00f2 so rappresentante Joachim Stafford, noto riformato presso l'Universit\u00e0 di Rostock, dal 1521.\nIl monastero, che si trovava sotto la protezione personale del duca, sub\u00ec la secolarizzazione e dal 1530 l'imperatore Carlo V riconobbe questo atto sulla base del \"cuius regio, eius religio\" che aveva portato alla fine delle guerre di religione in Germania. Il 7 marzo 1552 l'ultimo abate cistercense, Nicholas Peperkorn, lasci\u00f2 il monastero e si ritir\u00f2 in un monastero minore a Pelplin con le reliquie salvate. Inizialmente la struttura fu data al saccheggio ad opera del capitano J\u00fcrgen Rathenow, ma successivamente il duca Ulrico di Meclemburgo ferm\u00f2 questo procedere degli eventi intenzionato a salvare la cattedrale per riconvertirla in un luogo di culto riformato. Dopo una ristrutturazione della struttura, il tempio venne riconsacrato di fede luterana dal nuovo pastore protestante Hermann Kruse che giunse nel 1564 e i duchi di Meclemburgo continuarono a farvisi seppellire.\nDal XVI secolo ai giorni nostri.\nSalvato dai saccheggi dei riformati, il monastero di Bad Dobveran rischi\u00f2 nuovamente di venire danneggiato ad opera degli eserciti impegnati nella Guerra dei Trent'anni che lo assaltarono nel 1637. Un anno pi\u00f9 tardi, quando iniziarono i lavori di restauro dell'edificio, vennero demolite anche alcune strutture precedenti e fortemente danneggiate dagli scontri. Il monastero rimase tale sino al 1883 quando iniziarono dei nuovi lavori di restauro della cattedrale che si conclusero nel 1896 e che furono condotti dall'architetto Gotthilf Ludwig M\u00f6ckel per conto del granduca Federico Francesco II in stile neogotico. Durante la Seconda guerra mondiale la cattedrale non venne danneggiata e dagli anni '70 essa \u00e8 entrata a far parte dei monumenti pi\u00f9 importanti a livello nazionale per la Germania per il suo valore artistico e culturale. L'ultimo restauro della struttura \u00e8 stato condotto a partire dal 2002 e si \u00e8 concluso nel 2009 con la ristrutturazione totale anche dell'organo. Ogni anno vi si contano 200.000 visitatori da ogni parte del mondo.\nDescrizione.\nArchitettura.\nIl monastero di Bad Doberan risente di numerose influenze derivate da altre importanti cattedrali dell'area come la \"Marienkirche\" di Lubecca, la \"Nikolaikirche\" di Stralsund e la \"Marienkirche\" di Rostock.\nLa navata centrale ha un soffitto a volta alto 26 metri e largo 11 (lunghezza interna totale di 76 metri), e questo distingue la struttura per avere un carattere pi\u00f9 raccolto di altre cattedrali dell'epoca. Il transetto termina con due cappelle di forma poligonale che si incrociano col braccio centrale aprendo spazio ad una cupola. Secondo le regole architettoniche dei cistercens, la cattedrale non ha le caratteristiche torri occidentali n\u00e9 grandi campane ma solo una campana posta su una piccola torre recuperata da Gotthilf Ludwig M\u00f6ckel.\nL'odierno monastero \u00e8 stato creato in struttura tra il 1884 ed il 1891, ma dell'antica struttura \u00e8 stato conservato un portale romanico del 1220. Il fronte occidentale della navata centrale \u00e8 decorato con un frontone datato al 1350, oltre a resti della prima chiesa romanica come il portale neoromanico.\nIl portale nord risale al 1300 e portava un tempo al vecchio cimitero monastico. A nord-est si trova un ossario gotico del 1250 che serviva per accogliere i resti esumati dalle tombe del cimitero monastico. Tale struttura venne restaurata nel 1883 apportando modifiche sostanziali come la copertura quasi totale degli affreschi gotici presenti.\nAltare e coro.\nL'altare maggiore (c. 1300) \u00e8 un primo esempio di polittico. Di stile gotico, esso ha la tipica parte centrale riservata ad accogliere le reliquie con tre pinnacoli di cui il maggiore raggiunge i sei metri di altezza, mentre le parti laterali sono decorate a pannelli dipinti con scene del vecchio e del nuovo testamento.\nAccanto all'altare si trova uno dei tabernacoli gotici pi\u00f9 antichi della Germania, realizzati secondo lo stile \"a torre\" tipico delle aree nordiche. Il monumento, alto 11,6 metri, \u00e8 costituito da una torre in legno dorata e scolpita in legno di rovere realizzata poco prima del 1368. Le raffigurazioni presenti rappresentano in basso scene del Vecchio Testamento, a met\u00e0 quelle del Nuovo Testamento e in alto figure di santi.\nOriginale ancora della struttura antica \u00e8 l'ex coro dei monaci il quale combina una struttura monumentale di 15 metri di altezza realizzata in legno poco prima del 1368 ad opera del maestro Bertram di Minden (1335-1415) di Amburgo.\nDi artista sconosciuto \u00e8 invece il trionfante crocifisso dell'altare maggiore, di altezza considerevole, decorato con inserti di bronzo, bronzo dorato e pitture color verde a far apparire il crocifisso come un albero fiorente.\nLe tombe.\nData l'importanza che assunse il monastero sin dalla sua fondazione, come si \u00e8 detto esso divenne il luogo di sepoltura dei duchi di Meclemburgo. Il fondatore del complesso, il principe Pribislavo, ottenne una lapide nel transetto nord nel XIX secolo.\nUno dei primi monumenti funerari qui conservati \u00e8 quello di Margherita Sambiria (m. 1282 a Rostock) che \u00e8 stilisticamente intonato all'altare maggiore realizzato poi.\nUna delle tombe pi\u00f9 suggestive \u00e8 senz'altro il cosiddetto \"Oktogon\", probabilmente costruito come sepoltura per il duca Alberto II che poi venne dimesso dal ruolo di duca per intervento dell'imperatore Carlo IV. Esso riporta delle rappresentazioni dei duchi di Meclemburgo attraverso delle sculture realizzate nel 1422 ed affisse poi sui pilastri circostanti.\nQui si trova anche la doppia tomba per Alberto III di Svezia (m. 1412) e della prima moglie, Riccarda di Schwerin (m. 1377), probabilmente costruita attorno al 1390.\nLa tomba pi\u00f9 grande \u00e8 indubbiamente per\u00f2 quella del duca Adolfo Federico I e della moglie Anna Maria, situati nell'area principale. Tutto attorno vi sono numerose lapidi di abati e notabili della regione. Nella parete nord-occidentale della cattedrale si trova anche il sarcofago del duca Federico Francesco I che fu poi il primo granduca di Meclemburgo-Schwerin.\nOrgani a canne.\nNella chiesa si trovano due organi a canne.\nQuello principale venne costruito nel 1980 dall'organaro Alexander Schuke (\"opus 491\") ed \u00e8 situato sulla cantoria che d\u00e0 sulla quinta campata della navata laterale di sinistra; esso si articola in un unico corpo con positivo tergale, e dispone di 43 registri, per un totale di canne; la trasmissione \u00e8 integralmente meccanica e la consolle ha tre tastiere e pedaliera.\nAl di sotto della prima arcata di sinistra del coro vi \u00e8 un organo positivo realizzato dalla ditta Sauer nel 1967 (\"opus 1851\"). A trasmissione meccanica, dispone di 4 registri su unico manuale al quale \u00e8 sempre unita la pedaliera."}
{"id": "4144002", "revid": "729019", "url": "https://it.wikipedia.org/wiki?curid=4144002", "title": "Glassnote Records", "text": "Glassnote Records \u00e8 un'etichetta discografica indipendente fondata dall'imprenditore statunitense Daniel Glass nel 2007. L'etichetta \u00e8 distribuita dalla RED Distribution, associazione appartenente alla Sony Music. Nel 2011 \u00e8 stata nominata da \"Rolling Stone\" come miglior etichetta indie."}
{"id": "4144005", "revid": "729019", "url": "https://it.wikipedia.org/wiki?curid=4144005", "title": "Goldlake Group", "text": "Goldlake Group (ora Goldlake Italia Spa) \u00e8 una primaria societ\u00e0 mineraria italiana operante nell'estrazione di minerale di ferro e di oro etico.\nProfilo.\nGoldlake Group detiene concessioni minerarie in Honduras e in Argentina. I principali mercati di sbocco sono l'Europa per l'oro etico e la Cina per il minerale di ferro. La societ\u00e0 nel 2013 \u00e8 stata ammessa ad Elite di Borsa Italiana. Nell'aprile 2015 ottiene il certificato Elite. Nel luglio 2015 ottiene la certificazione \"Chain of Custody\" come prima miniera al mondo appartenente al Responsible Jewellery Council.\nAttivit\u00e0.\nGoldlake Group estrae minerale di ferro nella miniera di Agalteca in Honduras e oro etico nelle concessioni minerarie honduregne sul Rio Guayape. Il minerale di ferro \u00e8 destinato in parte al mercato locale e per la maggior parte all'Estremo Oriente attraverso il Porto San Lorenzo sull'Oceano Pacifico. L'oro \u00e8 invece destinato a Cartier che ne assorbe attualmente l'intera produzione.\nDal 2018 la Societ\u00e0 \u00e8 stata ammessa alla procedura di Concordato Preventivo Liquidatorio presso il Tribunale di Perugia.\nPresenza internazionale.\nLa presenza internazionale di Goldlake si \u00e8 pi\u00f9 di recente allargata all'Argentina dove \u00e8 in corso di sviluppo il progetto Soltera Mining, societ\u00e0 quotata al Nasdaq, operante nella regione di Jujuy."}
{"id": "4144007", "revid": "754764", "url": "https://it.wikipedia.org/wiki?curid=4144007", "title": "Maestro Teodoro", "text": ""}
{"id": "4144008", "revid": "767487", "url": "https://it.wikipedia.org/wiki?curid=4144008", "title": "Noisecontrollers", "text": "Noisecontrollers \u00e8 un disc jockey e produttore discografico hardstyle olandese nato nel 2005. La formazione originale della band vedeva impegnati nel progetto i due dj e produttori Bas Oskam e Arjan Terpstra. Sotto contratto con \"Art of Creation\" e occasionalmente con la \"Digital Age\", sono considerati, assieme a Headhunterz, Wildstylez e molti altri, i principali pionieri del genere, tantoch\u00e9 sono quasi spesso tra i protagonisti di festival come il Qlimax, il Defqon.1, il Reverze e numerosi altri eventi.\nNel 2013 rilasciano anche alcune tracce dubstep e dubstyle, una delle quali in collaborazione con gli Showtek. Il 20 novembre dello stesso anno annunciano la divisione del gruppo. Bas porter\u00e0 avanti il progetto Noisecontrollers, mentre Arjan continuer\u00e0 producendo altri generi musicali sotto un altro pseudonimo. Suoneranno insieme per l'ultima volta al Qlimax del 2013.\nNel 2014 Bas pubblica il suo primo album da solista \"All Around\", il secondo del progetto Noisecontrollers e, in contemporanea, \u00e8 l'artefice dell'anthem del Qlimax di fine anno.\nL'anno seguente pubblica il terzo album e inizia una collaborazione con il duo Bass Modulators. A fine anno, al compimento dei 10 anni, verr\u00e0 pubblicato l'album 10 Years Noisecontrollers, contenente hit del gruppo e brani inediti. All'evento Freaqshow di capodanno verr\u00e0 suonata, come miglior canzone hardstyle dell'anno, la traccia Solar, realizzata in estate in collaborazione con Bass Modulators.\nNel 2016, insieme a Bass Modulators, viene pubblicato l'album \"Chapter One\", contenente diverse produzioni sotto il nome di NCBM.\nNel 2017, insieme a Bass Modulators, Audiotricz e Atmozfears, viene creata l'etichetta \"Spirit of Hardstyle\", che si fonde con \"Art of Creation\" di Headhunterz e Wildstylez nel 2019. Sempre nel 2019 realizza l'anthem per l'ultima edizione dell'Hard Bass."}
{"id": "4144009", "revid": "110260437", "url": "https://it.wikipedia.org/wiki?curid=4144009", "title": "L'isola della fata", "text": "L'isola della fata \u00e8 un racconto breve scritto da Edgar Allan Poe nel 1841, pubblicato nella raccolta \"Racconti dell'impossibile\" o \"Racconti fantastici\".\nTrama.\nL'autore si cimenta in una discussione filosofica, sulla superiorit\u00e0 di Dio e della Natura nei confronti dell'uomo. Il narratore poi racconta di essersi trovato a vagabondare in una lontana regione montuosa dove, seduto sotto un albero, aveva cominciato ad osservare il paesaggio. La valle era attraversata da un piccolo fiume, che ad un tratto deviava il suo corso formando un'isola circolare. Su un lato dell'isolotto cresceva una vegetazione rigogliosa, mentre l'altra parte era cupa, avvolta da alberi spettrali, che riflettano sull'acqua un'ombra nera. Il narratore scorse una barchetta sospinta da una fata, che faceva il giro dell'isola. Ad ogni giro compiuto, attraversando l'ombra tetra, la fata sembra perdere bellezza e vitalit\u00e0. Dopo diversi passaggi, al calar del sole, la fata viene definitivamente avvolta nell'oscurit\u00e0, scomparendo."}
{"id": "4144010", "revid": "120461359", "url": "https://it.wikipedia.org/wiki?curid=4144010", "title": "Siria ai Giochi della XX Olimpiade", "text": "La Siria partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di cinque atleti impegnati in tre discipline: atletica leggera, lotta e tiro. Per la prima volta fece parte della rappresentativa siriana un'atleta di sesso femminile, la diciottenne Malak El-Nasser che corse gli 800 metri. Portabandiera fu il tiratore Mounzer Khatib. Fu la terza partecipazione di questo paese ai Giochi estivi. Non fu conquistata nessuna medaglia."}
{"id": "4144011", "revid": "767487", "url": "https://it.wikipedia.org/wiki?curid=4144011", "title": "Federico Mancuello", "text": ""}
{"id": "4144012", "revid": "438678", "url": "https://it.wikipedia.org/wiki?curid=4144012", "title": "Unione Sportiva Fascista Salernitana 1935-1936", "text": "Questa pagina raccoglie i dati riguardanti la Unione Sportiva Fascista Salernitana nelle competizioni ufficiali della stagione 1935-1936.\nStagione.\nUn nuovo ungherese per la panchina della Salernitana 1935-36, Armand Halmos che condurr\u00e0 la squadra alla sesta posizione, dietro Catanzarese, Piombino, Nissena, Civitavecchia e Benevento.\nA partire da questa stagione la Prima Divisione cambia nome in Serie C e modifica leggermente la formula: sempre quattro gironi su base territoriale, ma la fase finale viene eliminata in favore della promozione diretta a chi raggiunge la vetta (per questa stagione \u00e8 il caso della Catanzarese).\nLa Salernitana opta in modo del tutto volontario, a differenza delle societ\u00e0 di A e B che sono \"obbligate\" dal regolamento, a partecipare a una nuova competizione nazionale, la Coppa Italia, ripristinata proprio in questa stagione. I campani si fermeranno al secondo turno, accedendovi sconfiggendo per 3-1 la Bagnolese.\nMaglie e sponsor.\nLa Salernitana dal 1929 al 1943 adotter\u00e0 nuovamente come colore sociale il bianco-celeste, ma in alcune gare giocher\u00e0 con la maglia interamente celeste.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\"\nCollegamenti esterni.\nSerie C 1935-36 - SalernitanaStory.it"}
{"id": "4144015", "revid": "73843", "url": "https://it.wikipedia.org/wiki?curid=4144015", "title": "San Marino ai Giochi della XX Olimpiade", "text": "San Marino partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di sette atleti impegnati in due discipline: ciclismo e tiro. Fu la terza partecipazione di questo paese ai Giochi estivi. Non fu conquistata nessuna medaglia."}
{"id": "4144016", "revid": "1776051", "url": "https://it.wikipedia.org/wiki?curid=4144016", "title": "Ciclismo ai Giochi della XXX Olimpiade - Velocit\u00e0 a squadre femminile", "text": "Le gare di velocit\u00e0 a squadre femminile dei Giochi della XXX Olimpiade furono corse il 2 agosto al London Velopark. La medaglia d'oro fu vinta dalla selezione tedesca, composta da Kristina Vogel e Miriam Welte.\nLa gara vide la partecipazione di 10 squadre composte ognuna da due atlete."}
{"id": "4144018", "revid": "767487", "url": "https://it.wikipedia.org/wiki?curid=4144018", "title": "Una famiglia all'improvviso", "text": "Una famiglia all'improvviso (\"People Like Us\") \u00e8 un film del 2012 diretto da Alex Kurtzman e interpretato da Chris Pine, Elizabeth Banks, Olivia Wilde e dalla candidata all'Oscar Michelle Pfeiffer.\nTrama.\nDopo aver appreso della morte del padre Jerry, Sam parte da New York per Los Angeles. L'avvocato testamentario gli consegna 150.000 dollari ed un biglietto del padre defunto in cui \u00e8 pregato di consegnare il denaro a sua figlia Frankie e a Josh, due persone di cui prendersi cura. In quel momento Sam si rende conto che il padre aveva una doppia vita e di avere una sorellastra e un nipote. Afflitto, per\u00f2, da problemi economici Sam decide di tenersi i soldi e di conoscere, nel frattempo, i due senza palesare la sua identit\u00e0.\nDato che Frankie \u00e8 un'ex alcolista, si finge tale anch'egli, instaura un bel rapporto col ragazzino ma, quando il sentimento della sorella sta per tramutarsi in qualcosa di pi\u00f9 \u00e8 costretto a rivelarsi e consegna i soldi. Frankie, essendo stata abbandonata anche dal compagno che la mise incinta oltre che dal padre Jerry, tronca ogni rapporto con lui, accetta i soldi solo per dare a Josh un futuro migliore e cambia abitazione. A questo punto Sam, che dovrebbe tornare a New York per risolvere problemi di lavoro, si ferma ancora un po' a casa della madre Lillian.\nProprio per questo, per\u00f2, viene rintracciato da Josh che si presenta a casa di Lillian e lascia un biglietto con il nuovo indirizzo. Sam ritorna quindi da Frankie per cercare di riunire la famiglia: subito Frankie \u00e8 restia ma poi Sam le fa vedere un filmato dove, da bambina, \u00e8 in un parco giochi e Sam le viene incontro e gioca con lei perch\u00e9 Jerry, giunto al parco con Lillian e Sam, ha in realt\u00e0 fatto venire anche la sua prima donna e la loro figlia Frankie. Frankie accetta di riallacciare i rapporti con Sam soprattutto vista l'intesa tra lui e Josh.\nDistribuzione.\nIl film \u00e8 stato distribuito nelle sale statunitensi il 29 giugno 2012. In Italia \u00e8 stato distribuito limitatamente il 3 agosto dello stesso anno.\nMentre in home video il film \u00e8 stato distribuito in America il 2 ottobre in DVD e Blu-Ray, in Italia il 16 gennaio 2013 nel solo formato DVD."}
{"id": "4144019", "revid": "767487", "url": "https://it.wikipedia.org/wiki?curid=4144019", "title": "Serie del giglio", "text": "La serie del giglio (\"Trillium\") \u00e8 un insieme di romanzi fantasy (in realt\u00e0 senza un nome ufficiale), composta da cinque volumi scritti durante l'arco degli anni novanta da tre autrici, Marion Zimmer Bradley, Julian May e Andre Norton. Dopo il primo romanzo scritto collettivamente dalle tre autrici, ognuna di esse ha continuato il ciclo con un proprio romanzo autonomo, in molti casi senza rispettare la continuit\u00e0 con le opere scritte dalle altre. Il nome collettivo con cui ci si riferisce comunemente a questo gruppo di romanzi deriva dal fiore richiamato nei titoli. \u00c8 talvolta citato impropriamente anche come ciclo del giglio nero dal nome del primo romanzo, bench\u00e9 non si tratti in senso stretto di un ciclo, e i protagonisti non siano sempre gli stessi.\nRomanzi.\nIn ordine di pubblicazione:\nEdizioni.\nI romanzi \"Il giglio dorato\" e \"Il giglio celeste\" sono stati accreditati nell'edizione italiana come delle collaborazioni tra Marion Zimmer Bradley rispettivamente con Andre Norton e Julian May. In realt\u00e0 questi due romanzi sono stati scritti unicamente dalla Norton e dalla May senza l'intervento di Zimmer Bradley (come risulta chiaro dalle edizioni originali).\nContenuti.\nL'idea alla base della serie (tre principesse derubate del loro regno, che cercano di sopravvivere in un mondo ostile), originariamente fu pensata da \"Uwe Luserke\" (agente letterario tedesco) nel 1989. La sua visione del progetto era ampia e ambiziosa, e doveva racchiudere tre delle pi\u00f9 importanti autrici fantasy del tempo, le quali avrebbero dovuto collaborare per produrre un romanzo che descrivesse le vite delle tre protagoniste. Tuttavia, quel suo progetto editoriale era molto difficile da realizzare, dato che difficilmente autori molto popolari si adattano a collaborazioni di questo stampo.\nLuserke riusc\u00ec comunque a contattare per prima Andre Norton, nota per la serie \"Witch World\", coinvolgendola nel progetto. Assieme a lei trovarono la seconda autrice, Marion Zimmer Bradley (famosa per il successo editoriale di Le nebbie di Avalon), che era anche un'amica della Norton.\nPer quanto riguardava la terza autrice, Luserke tent\u00f2 di coinvolgere in prima battuta Anne McCaffrey, che tuttavia non dimostr\u00f2 interesse per il progetto; cos\u00ec la scelta cadde su Julian May che in un primo momento consider\u00f2 la sua lettera uno scherzo. Solo dopo alcune trattative, la May accett\u00f2 di pensarci. Fu proprio la May a scrivere una prima e personale versione della storia, intitolata \"Black Trillium\" che, con suo stupore, la Norton, la Zimmer Bradley e persino lo stesso Luserke, accettarono. Inoltre, nello stesso periodo, l'editore statunitense Bantam Books accett\u00f2 di pubblicare il romanzo comprandone i diritti per una pubblicazione.\nDopo un incontro iniziale, in cui vennero stesi di getto ambientazioni, personaggi primari e tanti altri piccoli dettagli relativi il primo romanzo, tutte e tre le autrici lavorarono separatamente, condividendo il materiale via posta e Internet. Secondo quanto concordato, ognuna di loro avrebbe poi seguito la vicenda di una singola principessa: la Zimmer Bradley scelse la sorella maggiore, l'intellettuale \"Haramis\"; la Norton opt\u00f2 per la principessa guerriera \"Kadiya\"; mentre la May scelse la dolce e ingenua \"Anigel\"."}
{"id": "4144023", "revid": "3115", "url": "https://it.wikipedia.org/wiki?curid=4144023", "title": "Gazing at the Moonlight", "text": "Gazing at the Moonlight \u00e8 il primo album ufficiale del rapper statunitense Hopsin, pubblicato nel 2009 dalla Ruthless Records. L'album sarebbe dovuto uscire prima ma l'etichetta ha deciso di puntare poco sul progetto di Hopsin ed \u00e8 stato pubblicato solo nel 2009 senza alcun tipo di pubblicit\u00e0 da parte della Ruthless Records. Dall'album sono stati estratti quattro video singoli, \"Sexy Cyber\", \"Pans In The Kitchen\", \"Break It Down\" e \"Motherfucker\". Su YouTube \u00e8 possibile trovare il dietro le quinte del video mai uscito di \"I'm Here\". Tutte le produzioni sono dello stesso Hopsin, i testi idem (esclusa \"Motherfucker\" realizzata con DJK, unico featuring dell'album)"}
{"id": "4144024", "revid": "4106", "url": "https://it.wikipedia.org/wiki?curid=4144024", "title": "San Juan de la Frontera", "text": ""}
{"id": "4144026", "revid": "422900", "url": "https://it.wikipedia.org/wiki?curid=4144026", "title": "Wonderswan Color", "text": ""}
{"id": "4144027", "revid": "1543377", "url": "https://it.wikipedia.org/wiki?curid=4144027", "title": "Spagna ai Giochi della XX Olimpiade", "text": "La Spagna partecip\u00f2 alle XX Olimpiadi, svoltesi a Monaco di Baviera dal 26 agosto all'11 settembre 1972, con una delegazione di 123 atleti impegnati in 17 discipline per un totale di 59 competizioni. Portabandiera fu lo sciatore Francisco Fern\u00e1ndez Ochoa, vincitore a sorpresa della medaglia d'oro nello slalom speciale alle Olimpiadi invernali dello stesso anno.\nIl bottino della squadra, alla sua dodicesima partecipazione ai Giochi estivi, fu di una sola medaglia di bronzo conquistata dal pugile Enrique Rodr\u00edguez."}
{"id": "4144028", "revid": "287204", "url": "https://it.wikipedia.org/wiki?curid=4144028", "title": "Dinko Trebotic", "text": ""}
{"id": "4144030", "revid": "6923", "url": "https://it.wikipedia.org/wiki?curid=4144030", "title": "Cabane du V\u00e9lan", "text": "La Cabane du V\u00e9lan (2.646 ) \u00e8 un rifugio alpino situato nel comune di Bourg-Saint-Pierre (Canton Vallese) nelle Alpi Pennine.\nCaratteristiche e informazioni.\nIl rifugio \u00e8 collocato in una valle laterale della Val d'Entremont a nord del Monte V\u00e9lan.\nAccessi.\nDa Bourg-Saint-Pierre il rifugio \u00e8 raggiungibile in tre/quattro ore."}
{"id": "4144033", "revid": "143542", "url": "https://it.wikipedia.org/wiki?curid=4144033", "title": "L'inno del corpo sciolto", "text": "L'inno del corpo sciolto \u00e8 una canzone di genere pop composta da Roberto Benigni nel 1979.\nSi tratta di un brano che ha come tema l'invito per tutti a defecare, senza vergognarsene, lodandone l'azione; il genere \u00e8 quello satirico e graffiante tipico del primo Benigni, gi\u00e0 presente nelle canzoni \"\u00c8 tutto mio!\", in cui si parla delle propriet\u00e0 di Silvio Berlusconi, e \"La marcia degli incazzati\".\nDietro le parole scurrili della canzone si cela il desiderio di far apparire assolutamente normale tutto ci\u00f2 che appartiene all'umano, compresi gli elementi generalmente giudicati spuri e disgustosi, come le feci. In pi\u00f9, l'atto del defecare viene rivendicato nella sua dirompente umanit\u00e0 proprio come gesto di lotta, con l'auspicio di una rivoluzione scatologica in cui i sopraffatti defecano per protesta sui sopraffattori di tutto il mondo.\nStoria della canzone.\nLa canzone \u00e8 stata cantata da Benigni per la prima volta nel '79 durante un programma dell'amico Renzo Arbore, suscitando sia ilarit\u00e0 che scalpore fra il pubblico.\nLa canzone ha avuto cos\u00ec tanto successo che spesso negli show di Benigni \u00e8 richiesta dal pubblico come ad esempio in \"Tuttobenigni\" del 1983 e 1996 e ultimamente in \"Il pi\u00f9 grande spettacolo dopo il weekend\" condotto da Rosario Fiorello nel 2011."}
{"id": "4144042", "revid": "287204", "url": "https://it.wikipedia.org/wiki?curid=4144042", "title": "Unione Sportiva Fascista Salernitana 1936-1937", "text": "Questa pagina raccoglie i dati riguardanti la Unione Sportiva Fascista Salernitana nelle competizioni ufficiali della stagione 1936-1937.\nStagione.\nSe in Coppa Italia sar\u00e0 sconfitta al primo turno dal per 2-1, la Salernitana nel proprio girone di Serie C, ossia \"girone E\" disputer\u00e0 un ottimo campionato che per\u00f2 si concluder\u00e0 al secondo posto, dietro soltanto al .\nMaglie e sponsor.\nLa Salernitana dal 1929 al 1943 adotter\u00e0 nuovamente come colore sociale il bianco-celeste, ma in alcune gare giocher\u00e0 con la maglia interamente celeste.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\"\nCollegamenti esterni.\nSerie C 1936-37 - SalernitanaStory.it"}
{"id": "4144043", "revid": "1310927", "url": "https://it.wikipedia.org/wiki?curid=4144043", "title": "Werley", "text": "Caratteristiche tecniche.\nWerley pu\u00f2 ricoprire sia la zona centrale della difesa sia la fascia destra."}
{"id": "4144044", "revid": "838137", "url": "https://it.wikipedia.org/wiki?curid=4144044", "title": "Scherma ai XIV Giochi del Mediterraneo", "text": "Le competizioni si sono svolte sia in ambito maschile che in ambito femminile, mettendo in palio un totale di 4 ori, 4 argenti e 8 bronzi nelle seguenti specialit\u00e0:"}
{"id": "4144048", "revid": "1924342", "url": "https://it.wikipedia.org/wiki?curid=4144048", "title": "Two Door Cinema Club", "text": "I Two Door Cinema Club sono un gruppo musicale indie nordirlandese formato nel 2007 da Alex Trimble (voce e chitarra), Sam Halliday (voce e chitarra) e Kevin Baird (voce e basso). Finora la band ha pubblicato quattro album in studio e tre EP.\nStoria del gruppo.\n\"Tourist History\" (2007-2011).\nLa band nasce nel 2007 quando i compagni di scuola Alex Trimble e Sam Halliday, di Bangor, decidono di mettere su un gruppo musicale. Ai due si unisce, grazie a degli amici in comune, Kevin Baird di Donaghadee. I tre lasciano quindi l'universit\u00e0 per focalizzarsi sul loro lavoro musicale e, nel gennaio 2009, pubblica il suo primo EP, \"Four Words to Stand On\", sotto l'etichetta parigina Kitsun\u00e9 Music. L'EP aiuta a dare una prima notoriet\u00e0 alla band nel Regno Unito, anche grazie al singolo \"Something Good Can Work\", pubblicato l'aprile successivo.\n\"Tourist History\", primo album in studio del gruppo, viene pubblicato il 16 febbraio 2010 nel Regno Unito sempre sotto la Kitsun\u00e9 Music e il 27 aprile negli Stati Uniti dalla Glassnote Records. L'album, registrato negli Eastcote Studios di Londra durante l'estate 2009, ottiene un discreto successo in gran parte dell'Europa e negli Stati Uniti, venendo certificato anche disco d'oro nel Regno Unito. Grazie a questo album i TDCC si aggiudicano il loro primo premio, il Choice Music Prize per l'album irlandese dell'anno 2010. Il premio di 10.000 euro \u00e8 stato da loro donato in beneficenza.\nI singoli estratti sono stati \"Something Good Can Work\", \"I Can Talk\", \"Undercover Martyn\" e \"What You Know\".\n\"Beacon\" (2012).\nIl secondo album della band \"Beacon\" \u00e8 uscito il 3 settembre 2012 ed \u00e8 stato anticipato dal singolo \"Sleep Alone.\"\nNel 2013 i Two Door Cinema Club annunciano un tour mondiale, partecipando ad eventi come il Coachella Festival e il Reading Festival.\n\"Changing of the Seasons\" EP (2013).\nL'8 agosto 2013 la band annuncia che un nuovo EP intitolato \"Changing of the Seasons\" verr\u00e0 pubblicato\".\" Il 15 agosto BBC Radio 1 svela in anteprima il singolo. Verr\u00e0 poi pubblicato il 30 settembre 2013.\n\"Gameshow\" (2016).\nIl 4 aprile 2016 la band annuncia via Twitter che le registrazioni del terzo album sono completate ed inoltre annuncia la presenza, in estate, al festival di Glastonbury. Il 14 giugno 2016 viene svelata la copertina del nuovo album. Lo stesso giorno, BBC Radio 1 fa debuttare in anteprima una nuova canzone dell'album, \"Are We Ready? (Wreck).\" Dopo questo, la band mette in pre-order l'album. In seguito verranno poi pubblicati due singoli estratti dall'album in questione, \"Bad Decisions\" e \"Gameshow\". Il 6 luglio 2016 la band pubblica il video musicale di \"Are We Ready? (Wreck).\" Finalmente, il 14 ottobre viene pubblicato il terzo album in studio, \"Gameshow\".\n\"False Alarm\" (2019).\nNel febbraio del 2019, il gruppo ha rilasciato un teaser video sui loro social media, dando indizi sull'uscita del loro quarto album,\nIl 18 Marzo 2019, \u00e8 stato rilasciato il primo singolo \"Talk\" tratto dal quarto album.\nIl 24 Aprile 2019, il gruppo ha rilasciato \"Satellite\" ed ha annunciato il nuovo album, \"False Alarm\".\nNei due mesi successivi il gruppo ha rilasciato altri due singoli tratti dall'album intitolati \"Dirty Air\" e \"Once\" usciti rispettivamente il 21 Maggio 2019 ed il 19 Giugno 2019\nFalse Alarm viene pubblicato il 21 Giugno 2019."}
{"id": "4144054", "revid": "1442080", "url": "https://it.wikipedia.org/wiki?curid=4144054", "title": "Fiascherino", "text": "Le due spiagge di Fiascherino, nella parte orientale del comune di Lerici, si trovano lungo la strada che dal centro di Lerici conduce alla frazione di Tellaro, tra la Punta di Mezzana e la Punta di Treggiano. Nella baia dove sono situate sfocia il canale del Lino, \"Arliano\" dei vecchi documenti; eccellente approdo, favorito anche dalla sorgente perenne che si trova al livello del mare, segnata negli antichi Portulani medicei e vaticani.\nNel dialetto locale Fesca\u00ecn, Fiasca\u00ecn. Fra le varie ipotesi sull'etimologia del toponimo, \u00e8 da ricordarne la probabile derivazione dal toponimico \"skalia\", peraltro discretamente attestato in Liguria per oronimi e toponimi idrografici aventi particolari aspetti morfologici (frammento di pietra, roccia che si sfalda). Nella localit\u00e0, ricca di scisti, esiste una enorme roccia che si sfalda chiamata in dialetto \"R\u00f2ca morta\" (Roccia morta). Toponimo storico, della tradizione orale e cartografica.\nFiascherino \u00e8 un luogo ideale e per i tuffi dagli scogli: fondale profondo, risalita facile e altezze variabili.\nFiascherino \u00e8 il \"Feschalino\" del Codice Pelavicino, citato nel documento N.378 del 18 febbraio 1235, con uliveti, boschi e terre vignate che dal mare arrivavano alla via pubblica. \nNel settembre del 1913, il luogo fu scelto da D.H. Lawrence e dalla sua compagna Frieda Von Richtofen per soggiornare nel \"villino rosa\" dei Gambroisier sino al giugno del 1914; qui, nel clima favorevole alla cura della sua malattia, lo scrittore si dedic\u00f2 alla stesura del suo romanzo \"L'arcobaleno\". Il \"villino\" non \u00e8 quello che ancora si vede sopra la spiaggia, ma si trovava sul lato destro del canale del Lino.\nUn luogo suggestivo, che ha favorito l'amicizia tra il poeta serrese Paolo Bertolani e il poeta Charles Tomlinson. Ricordiamo la bellissima poesia 'La casa di Charles' di Paolo Bertolani, che testimonia del loro rapporto. La casa ove risiedeva nel 1949 Charles Tomlinson era a Fiascherino. Storicamente erano le spiagge degli abitanti di La Serra, una frazione di Lerici, che scendevano al mare dal sentiero che univa il borgo della Serra alle insenature di Fiascherino."}
{"id": "4144055", "revid": "51530891", "url": "https://it.wikipedia.org/wiki?curid=4144055", "title": "Antiaborto", "text": ""}
{"id": "4144057", "revid": "51530899", "url": "https://it.wikipedia.org/wiki?curid=4144057", "title": "Anti aborto", "text": ""}
{"id": "4144059", "revid": "767487", "url": "https://it.wikipedia.org/wiki?curid=4144059", "title": "Germania nove zero", "text": "Germania nove zero (\"Allemagne ann\u00e9e 90 neuf z\u00e9ro\") \u00e8 un film del 1991 diretto da Jean-Luc Godard.\nQuesto \u00e8 il secondo film diretto da Godard con la presenza di Eddie Constantine nel ruolo di Lemmy Caution, sebbene ufficialmente non sia un sequel del precedente \"\". Si tratta della quindicesima ed ultima occasione nella quale Constantine recit\u00f2 nella parte di Caution in 40 anni di carriera.\nIl film \u00e8 in parte racconto di fantasia e in parte documentario sulla storia politica e civile della Germania. L'opera \u00e8 suddivisa in 6 capitoli a colori intervallati da materiale d'archivio in b/n tratto da cinegiornali d'epoca e film di Sergej \u0116jzen\u0161tejn, Fritz Lang, Murnau, Max Oph\u00fcls, ed altri.\nTrama.\nPoco tempo dopo la caduta del muro di Berlino, l'ormai anziano ex agente segreto Lemmy Caution si aggira senza meta per la citt\u00e0."}
{"id": "4144062", "revid": "463686", "url": "https://it.wikipedia.org/wiki?curid=4144062", "title": "Memoir'44", "text": ""}
{"id": "4144063", "revid": "599013", "url": "https://it.wikipedia.org/wiki?curid=4144063", "title": "Albert Champoudry", "text": "Partecip\u00f2 ai Giochi olimpici di Parigi 1900 dove vinse la medaglia d'argento nella gara dei 5000 metri a squadre."}
{"id": "4144064", "revid": "422900", "url": "https://it.wikipedia.org/wiki?curid=4144064", "title": "Michel Champoudry", "text": ""}
{"id": "4144071", "revid": "2215056", "url": "https://it.wikipedia.org/wiki?curid=4144071", "title": "Antonio Garc\u00eda", "text": ""}
{"id": "4144076", "revid": "1543377", "url": "https://it.wikipedia.org/wiki?curid=4144076", "title": "RAW (Hopsin)", "text": "RAW \u00e8 il secondo album ufficiale del rapper Hopsin, pubblicato nel 2010 dalla Funk Volume. Dopo la brutta esperienza passata nella Ruthless Records Hopsin fonda la propria etichetta, la Funk Volume e fa uscire per la stessa questo secondo album. Come nell'album precedente le produzioni sono tutte di Hopsin ed a rappare lo troviamo affiancato da SwizZz nelle tracce \"I Am Raw\" e \"How You Like Me Now\" e da Cryptic Wisdom e SwizZz in \"I'm Not Crazy\". \"Sag My Pants\" \u00e8 il singolo di maggior successo dell'album. Ad aprile 2012 l'album ha venduto in America copie 1,000,000 (Senza considerare quelee vendute tramite iTunes)."}
{"id": "4144077", "revid": "110157", "url": "https://it.wikipedia.org/wiki?curid=4144077", "title": "Vittore Gambello", "text": "Gambello inizialmente studi\u00f2 il disegno sotto Giovanni Bellini.\nInizi\u00f2 ad acquisire fama con la creazione di medaglie. Gambello ebbe il titolo di \"Maestro della Stampe\" alla zecca di Venezia in 1484.\nInvece di usare la tecnica consolidata di fondere le medaglie nella sabbia o usando quella della cera a perdere, perfezion\u00f2 un metodo per coniare le medaglie con un notevole rilievo, simile a quella usata per coniare monete. Di conseguenza si ebbe una migliore definizione dei dettagli e la possibilit\u00e0 di una produzione pi\u00f9 ampia."}
{"id": "4144079", "revid": "838137", "url": "https://it.wikipedia.org/wiki?curid=4144079", "title": "Scherma ai I Giochi del Mediterraneo", "text": "Le gare di scherma si sono svolte dal 6 ottobre al 17 ottobre 1951 ad Alessandria d'Egitto.\nLe competizioni si sono svolte in ambito maschile, mettendo in palio un totale di 6 ori, 6 argenti e 7 bronzi nelle seguenti specialit\u00e0:"}
{"id": "4144080", "revid": "300067", "url": "https://it.wikipedia.org/wiki?curid=4144080", "title": "Nikola Markovi\u0107", "text": "Carriera.\nFaceva parte della nazionale che agli Europei Juniores 2007 in Spagna ha vinto la medaglia d'oro."}
{"id": "4144081", "revid": "117071988", "url": "https://it.wikipedia.org/wiki?curid=4144081", "title": "Harry Dexter White", "text": "Fu il rappresentante statunitense ufficiale alla conferenza di Bretton Woods nel 1944: nella circostanza, impose la sua visione degli istituti finanziari sopra le obiezioni di John Maynard Keynes, rappresentante del Regno Unito. Dopo la seconda guerra mondiale, White \u00e8 stato uno dei maggiori \"architetti\" del Fondo monetario internazionale e della Banca Mondiale.\nNel 1948 l'ex spia filo-sovietica Whittaker Chambers lo accus\u00f2 di aver fatto parte dell'apparato segreto comunista fin dal 1938: il 13 agosto di quell'anno White si present\u00f2 davanti alla commissione per le attivit\u00e0 antistatunitensi negando ogni addebito, ma appena finita la sua deposizione ebbe un infarto che lo condusse tre giorni dopo alla morte, dovuta probabilmente a un avvelenamento di digitalis. Nel 1953, in pieno maccartismo, venne ancora additato come un agente segreto del KGB dal senatore William Jenner e dallo stesso Joseph McCarthy."}
{"id": "4144082", "revid": "767487", "url": "https://it.wikipedia.org/wiki?curid=4144082", "title": "Favored Nations", "text": "Favored Nations Entertainment \u00e8 una etichetta discografica fondata nel 1999 dal chitarrista Steve Vai e dal proprietario di Guitar Center Ray Scherr.\nIl primo album discografico pubblicato da Favored Nations \u00e8 stato \"Coming to Your Senses\" del chitarrista Frank Gambale nel 2000. Poco dopo vari artisti pubblicarono album sotto questa etichetta, tra questi possiamo ricordare: Eric Johnson, Dweezil Zappa, Johnny A., Larry Carlton, Eric Sardinas, Steve Lukather, Neal Schon, Johnny Hiland, Stanley Jordan, Allan Holdsworth, John Petrucci, Marty Friedman, The Yardbirds, Dave Weiner e Peppino D'Agostino.\nFavored Nations possiede altre etichette chiamate Favored Nations Acoustic, del 2002, e Favored Nations Cool del 2004.\nEsiste una sussidiaria, Digital Nations, che pubblica canzoni solo nel formato digitale attraverso internet."}
{"id": "4144083", "revid": "47767", "url": "https://it.wikipedia.org/wiki?curid=4144083", "title": "Oliwia", "text": ""}
{"id": "4144084", "revid": "47767", "url": "https://it.wikipedia.org/wiki?curid=4144084", "title": "Olivie", "text": ""}
{"id": "4144085", "revid": "838137", "url": "https://it.wikipedia.org/wiki?curid=4144085", "title": "Scherma ai II Giochi del Mediterraneo", "text": "Le competizioni si sono svolte in ambito maschile, mettendo in palio un totale di 6 ori, 6 argenti e 7 bronzi nelle seguenti specialit\u00e0:"}
{"id": "4144086", "revid": "110157", "url": "https://it.wikipedia.org/wiki?curid=4144086", "title": "Pro League 2012-2013", "text": "La Jupiler Pro League 2012-2013 \u00e8 stata la 110\u00aa edizione del massimo campionato di calcio del Belgio, per il 19\u00ba anno consecutivo sponsorizzato dalla Jupiler. La stagione \u00e8 iniziata il 28 luglio 2012 ed \u00e8 terminata il 26 maggio 2013. L'Anderlecht, squadra campione in carica, ha replicato il successo dell'anno precedente vincendo il campionato belga per la trentaduesima volta.\nStagione.\nNovit\u00e0.\nIl Sint-Truiden era retrocesso in Tweede klasse dopo aver perso lo spareggio salvezza contro il Westerlo. Il Westerlo, a sua volta, era retrocesso dopo essersi piazzato all'ultimo posto dei play-off promozione di Tweede klasse.\nErano stati promossi lo Charleroi, primo classificato nella Tweede klasse, e il Waasland-Beveren, vincitore dei play-off promozione.\nRegolamento.\nLe 16 squadre partecipanti si affrontano in un girone di andata e ritorno, per un totale di 30 giornate.\nLe prime 6 classificate partecipano ai play-off scudetto, affrontandosi in un girone di andata e ritorno di 10 giornate. Le squadre partono con la met\u00e0 dei punti conquistati nella stagione regolare, arrotondata per eccesso. La squadra campione del Belgio e la seconda classificata si qualificano rispettivamente per la fase a gironi e per il terzo turno di qualificazione della UEFA Champions League 2013-2014. La terza classificata si qualifica per il terzo turno di qualificazione della UEFA Europa League 2013-2014.\nLe squadre classificate dal 7\u00ba al 14\u00ba posto partecipano ai play-off per l'Europa League. Le squadre sono divise in due gironi di 4, con partite di andata e ritorno per un totale di 6 giornate. Le vincenti dei due gironi si affrontano in partite di andata e ritorno. La squadra vincente affronta quindi la quarta classificata dei playoff scudetto in un test match con partite di andata e ritorno. La vincente del test match si qualifica per il secondo turno di qualificazione della UEFA Europa League 2013-2014.\nLe ultime due classificate si affrontano in una serie di 5 partite, con la squadra meglio piazzata che parte con 3 punti di bonus e che gioca in casa l'eventuale bella. La perdente retrocede in Tweede klasse, mentre la vincente gioca i play-off promozione con le squadre piazzate dal secondo al quarto posto della Tweede klasse. I play-off promozione prevedono un girone di andata e ritorno, per un totale di 6 giornate. La prima classificata ottiene il diritto di partecipare alla Pro League 2013-2014."}
{"id": "4144087", "revid": "1573940", "url": "https://it.wikipedia.org/wiki?curid=4144087", "title": "Jigoku sh\u014djo (serie televisiva)", "text": " \u00e8 un dorama stagionale autunnale in 12 puntate di Nippon Television e andato in onda tra il 2006 e il 2007; \u00e8 basato sull'omonimo anime \"Hell Girl\", successivamente trasposto anche in manga.\nTrama.\nEsiste un sito, all'interno dell'oceano sterminato di Internet, conosciuto col nome di \"Jigoku Tsushin\", in cui \u00e8 possibile connettersi solamente a partire dallo scoccar della mezzanotte: se vi viene scritto un messaggio di odio contro qualcuno, allora quella persona verr\u00e0 senza possibilit\u00e0 di scampo trascinata all'inferno e tormentata per il resto dei suoi giorni dalla ragazza infernale (jigoku sh\u014djo) apparsa appositamente per l'occasione.\nDi lei si sa soltanto che vive assieme alla misteriosa nonna e che si accompagna con tre magiche bambole servitrici. Ogni volta che la ragazza scorge un messaggio particolarmente toccante, decide di entrare in azione."}
{"id": "4144090", "revid": "712828", "url": "https://it.wikipedia.org/wiki?curid=4144090", "title": "Nina Petersen", "text": ""}
{"id": "4144091", "revid": "298229", "url": "https://it.wikipedia.org/wiki?curid=4144091", "title": "Gaston Ragueneau", "text": "Biografia.\nNella sua carriera sportiva ottenne numerose vittorie a livello nazionale e la medaglia d'argento ai Giochi olimpici di Parigi 1900, nella gara dei 5000 metri a squadre.\nOltre all'Olimpiade parigina, Ragueneau prese parte alle Olimpiadi intermedie del 1906 di Atene e alle Olimpiadi 1908 di Londra. In queste ultime due manifestazioni non riusc\u00ec a raggiungere risultati di rilievo."}
{"id": "4144093", "revid": "179980", "url": "https://it.wikipedia.org/wiki?curid=4144093", "title": "Liga del F\u00fatbol Profesional boliviano 2012-2013", "text": ""}
{"id": "4144094", "revid": "767487", "url": "https://it.wikipedia.org/wiki?curid=4144094", "title": "To Rococo Rot", "text": "To Rococo Rot \u00e8 un trio berlinese che combina musica elettronica ed elementi acustici per creare post-rock strumentale e musica elettronica. Il gruppo \u00e8 composto dal bassista Stefan Schneider (ex-membro dei Kreider) e dai fratelli Robert (chitarra, tastiere) e Ronald Lippok (batteria, effetti sonori). Ronald Lippok ha fatto parte anche dei Tarwater. Il nome del gruppo \u00e8 palindromo, dal momento che si pu\u00f2 leggere partendo da entrambi i lati.\nIl primo album del gruppo, \"To Rococo Rot\", \u00e8 uscito nel 1996 in numeri piuttosto limitati. Il secondo album, \"Veiculo\", \u00e8 stato pubblicato l'anno successivo da City Slang, etichetta discografica berlinese indipendente. Successivamente firmano un contratto con la Mute Records, con pubblicano \"The Amateur View\" nel 1999 e \"Music Is a Hungry Ghost\" nel 2001, seguito da \"Hotel Morgen\" nel 2004. Nel marzo 2010 pubblicano \"Speculation\".\n\"Instrument\", il loro ultimo album, esce nel luglio 2014.\nNel gennaio / febbraio 2015, la band annuncia il suo scioglimento.\nDiscografia.\nAlbum.\nEPs"}
{"id": "4144095", "revid": "838137", "url": "https://it.wikipedia.org/wiki?curid=4144095", "title": "Scherma ai III Giochi del Mediterraneo", "text": "Le competizioni di scherma ai III Giochi del Mediterraneo si sono svolte nell'ottobre 1959 a Beirut in Libano. Il programma prevedeva gare in ambito maschile, mettendo in palio un totale di 6 ori, 6 argenti e 6 bronzi nelle seguenti specialit\u00e0:"}
{"id": "4144096", "revid": "767487", "url": "https://it.wikipedia.org/wiki?curid=4144096", "title": "Io non ho la testa", "text": "Io non ho la testa \u00e8 un film del 1998 diretto da Michele Lanubile e ambientato al tempo di Federico II di Svevia.\nTrama.\nDue monaci partono dal loro monastero in Puglia e portano un manoscritto ricevuto da Alcesto, dotto di Palermo: compiono un viaggio al fine di donarlo all'Imperatore. Il lungo itinerario li porta a percorrere le campagne pugliesi fino alla m\u00e9ta.\nProduzione.\nMichele Lanubile \u00e8 un regista barese allievo di Ermanno Olmi.\nIl film \u00e8 girato integralmente a Castel del Monte e ad Altamura. In particolare la scena dell'incontro dei monaci con l'imperatore \u00e8 ambientata nello scenario unico del castello ottagonale. Prodotto da Ermanno Olmi con la partecipazione di Rai Cinema, \u00e8 stato presentato al \"Festival del cinema di Locarno\".\nDamiano Russo, nato a Bari, debutta nel cinema a soli 13 anni proprio con questo film; muore a Roma in ottobre 2011 e il film \u00e8 programmato al Bif&amp;st, in memoria dell'attore, al Cinema \"ABC\" di Bari il 27 marzo 2012."}
{"id": "4144097", "revid": "463686", "url": "https://it.wikipedia.org/wiki?curid=4144097", "title": "Aonia Diva", "text": ""}
{"id": "4144100", "revid": "838137", "url": "https://it.wikipedia.org/wiki?curid=4144100", "title": "Scherma ai IV Giochi del Mediterraneo", "text": "Le competizioni si sono svolte in ambito maschile, mettendo in palio un totale di 3 ori, 3 argenti e 3 bronzi nelle seguenti specialit\u00e0:"}
{"id": "4144102", "revid": "1573940", "url": "https://it.wikipedia.org/wiki?curid=4144102", "title": "\u00c9milie Fer", "text": ""}
{"id": "4144103", "revid": "810736", "url": "https://it.wikipedia.org/wiki?curid=4144103", "title": "Premio internazionale Torino in Sintesi", "text": "Il Premio internazionale per l'aforisma Torino in sintesi \u00e8 un premio letterario dedicato al genere dell'aforisma.\nStoria.\nLa prima edizione risale al 2008 e si svolge con cadenza biennale.\nIl comitato fondatore reca i nomi di Anna Antolisei - Roberto Bertoldo - Maria Grazia Casagrande - Alberto Casiraghi - Donato Di Poce - Anna Economou Gribaudo - Paola Lazzarini - Maria Grazia Maramotti - Sandro Montalto - Chicca Morone - Maria Luisa Spaziani - Giovanna Vizzari.\n\u00c8 stata presidente onoraria del premio la poeta e aforista Maria Luisa Spaziani.\nLa cerimonia di premiazione si svolge, nel mese di ottobre, a Torino.\nIl premio \u00e8 patrocinato dal Ministero per i Beni e le Attivit\u00e0 Culturali, dalla Regione Piemonte, dalla Provincia di Torino e dalla Citt\u00e0 di Torino.\n\u00c8 finalit\u00e0 del premio offrire un riconoscimento e una risonanza a quegli scrittori che intendono sperimentare la forma aforistica come genere letterario preciso e caratteristico, premiando la consapevolezza dello stile e l'efficacia espressiva. Evitando altres\u00ec di confondere tale genere con la \"boutade\", il microsaggio, il microracconto, il verso singolo o la poesia in prosa."}
{"id": "4144106", "revid": "124571607", "url": "https://it.wikipedia.org/wiki?curid=4144106", "title": "Grumello del Piano", "text": "Grumello del Piano (\"Gr\u00f6m\u00e8l del Pi\u00e0\" in dialetto bergamasco) \u00e8 un quartiere della citt\u00e0 di Bergamo, fino al 1927 comune autonomo.\nIl quartiere \u00e8 posto all'estremit\u00e0 territoriale sud-ovest del comune di Bergamo.\nConfina con il comune di Lallio a sud-ovest, con quello di Stezzano a sud-est, con il quartiere di Colognola ad est, con Curnasco (frazione di Treviolo) ad ovest, e con il quartiere Villaggio degli Sposi a nord.\nFino al 2009 faceva parte della circoscrizione 7, poi accorpata nella circoscrizione 2, infine abolita nel 2014.\nIl territorio nella seconda parte del XX secolo \u00e8 stato sottoposto ad un'intensa urbanizzazione, soprattutto per quanto riguarda l'edilizia popolare: al riguardo ben il 51% della popolazione risulta risiedere in tali unit\u00e0 abitative.\nNonostante ci\u00f2, il quartiere conserva ancora ampi segni riconducibili alla propria vocazione rurale: nel centro storico, che si sviluppa attorno alla chiesa di San Vittore, numerose sono abitazioni in ciottoli a lisca di pesce e corti con loggiati, cos\u00ec come ai margini orientali dell'abitato si trovano ancora estesi campi adibiti a scopi agricoli, costellati da piccole fattorie e cascinali.\nStoria.\nI primi insediamenti umani nella zona risalgono all'epoca romana quando la citt\u00e0 di Bergamo e le pianure circostanti furono sottoposte a centuriazione. Le prime abitazioni sorsero infatti lungo l'antica strada che collegava Bergamo con Milano, come una sorta di avamposto meridionale della citt\u00e0 orobica.\nDi origine latina \u00e8 anche il toponimo, che deriverebbe da \"grimulus planitiei\", parola indicante \"piccolo borgo con case e merli\",elemento molto diffuso nei secoli passati.\nNel corso dell'XI secolo vi fu un notevole sviluppo delle aree destinate all'agricoltura, la cui propriet\u00e0 era in mano generalmente ai conventi, con un incremento di colture di cereali e vite che si alternavano a boschi di castagni e querce.\nNel XIV secolo, per recuperare i terreni acquitrinosi, prese piede la coltivazione del guado, da cui si estraeva un colorante indaco utilizzato nella tintura della lana. Il secolo successivo vide importanti opere di canalizzazione e bonifica dei terreni nonch\u00e9 l'introduzione della tecnica della rotazione. Questi permisero l'irrigazione di una maggiore estensione di terreno e incrementarono la resa delle coltivazioni. I filari di vite sparirono dai campi, i vigneti diventarono coltivazioni a s\u00e9 stanti e la possibilit\u00e0 di produrre del foraggio permise l'allevamento su scala pi\u00f9 ampia.\nIn epoca tardo-medievale il territorio fu interessato, al pari di gran parte della provincia di Bergamo, da lotte fratricide tra guelfi e ghibellini. A tal riguardo sorsero fortificazioni difensive, delle quali ancor oggi vi \u00e8 traccia nell'antico castello, posto nei pressi della chiesa di San Vittore, al cui interno si trova una torre, oggi utilizzati come abitazioni.\nNel frattempo Grumello del Piano, come riportato negli statuti cittadini risalenti al XIV e XV secolo, era gi\u00e0 un comune autonomo, appartenente alla \"Facta di Porta Santo Stefano\", anche se circoscritto soltanto alla porzione meridionale dell'attuale territorio.\nCon l'avvento della Repubblica di Venezia vi fu un'importante opera di accorpamento delle piccole entit\u00e0 territoriali, tanto che il borgo venne aggregato alla citt\u00e0 di Bergamo, nella \"contrada dei Corpi Santi\", che raggruppava tutti i borghi posti all'esterno della cinta daziaria delle muraine.\nNel 1575 Grumello del Piano nella Chiesa della Beata Vergine Immacolata e San Vittore fu oggetto di visita pastorale di San Carlo Borromeo, mentre nel 1610 si eresse a parrocchia, svincolandosi dall'influenza della parrocchia di Lallio, alla quale era soggetta.\nNel 1798, con l'avvento della napoleonica Repubblica Cisalpina, il borgo venne aggregato, insieme a Sabbio, a Lallio.\nSette anni pi\u00f9 tardi, conseguentemente alla \"scissione\" di Sabbio, il comune venne rinominato \"Lallio con Grumello del Piano\", con le due entit\u00e0 territoriali equiparate amministrativamente.\nLa successiva riorganizzazione territoriale, avvenuta nel 1809, vide Bergamo espandere i propri confini inglobando nuovamente Grumello.\nNel 1816, in seguito al passaggio del Lombardo-Veneto agli austriaci, il territorio bergamasco sub\u00ec l'ennesima modifica, contesto nel quale venne ricreata l'entit\u00e0 territoriale di \"Lallio con Grumello del Piano\". Entit\u00e0 che ebbe vita breve, considerando che gi\u00e0 nel 1818 i due borghi si scissero in due comuni autonomi differenti.\nLa propria autonomia amministrativa cess\u00f2 definitivamente nel 1927, quando con regio decreto del 10 febbraio venne aggregato alla citt\u00e0 di Bergamo unitamente ai comuni di Colognola, Redona e Valtesse.\nIn tempi pi\u00f9 recenti, il nome di Grumello del Piano balz\u00f2 al centro delle cronache quando, nel corso della Seconda guerra mondiale, vi venne installato un campo di concentramento per prigionieri di guerra.\nPosto nella zona di confine con il comune di Lallio ed identificato come \"campo numero 62\" , rinchiudeva mediamente 3.000-3.500 uomini. Inizialmente i prigionieri erano quasi soltanto jugoslavi e, venendo considerati internati militari, non venivano sottoposti alla Convenzione di Ginevra.\nA questi si aggiunsero prima greci e ciprioti e poi, in seguito all'apertura del fronte africano nell'ambito del conflitto mondiale, anche soldati inglesi, francesi ed africani appartenenti alla schiera degli alleati.\nDopo l'8 settembre 1943 cominciarono ad affluire anche italiani, sia militari che non si arresero ai tedeschi, sia civili avversi al regime e renitenti alla leva.\nSociet\u00e0.\nGrumello del Piano, pur essendo incluso nei confini comunali di Bergamo, \u00e8 storicamente una realt\u00e0 separata dalla citt\u00e0, sia per la sua distanza da essa che per la sua vocazione agricola, con la popolazione che da sempre \u00e8 contraddistinta da un forte senso di appartenenza.\nIl saldo demografico negli ultimi anni ha registrato un trend negativo, con dati in controtendenza rispetto agli altri quartieri periferici.\nNel 2007 i residenti erano 1.642, numeri che classificano Grumello del Piano come il quartiere meno popoloso di Bergamo, nonostante sia tra i pi\u00f9 estesi.\nIl tutto considerando anche l'apporto fornito dall'immigrazione, fenomeno in costante crescita.\nA tal riguardo gli extracomunitari sono presenti con una percentuale prossima al 15%, con le etnie marocchina (30,24%) e rumena (12.5%) tra le pi\u00f9 rappresentate numericamente.\nA ci\u00f2 si aggiunge anche un progressivo invecchiamento della popolazione, che supera di gran lunga la media cittadina.\nNel passato l'evoluzione demografica di Grumello del Piano \u00e8 sempre stata caratterizzata dal costante aumento dei residenti: nel 1776 i residenti erano 200, mentre nel 1861, anno in cui venne effettuato il primo censimento dell'Italia unita, il numero era salito a 245.\nIl decennio successivo port\u00f2 un incremento di quasi il 30% (315 abitanti nel 1871) e, dopo trent'anni di aumenti contenuti, anche nel paese si verific\u00f2 il boom delle nascite che contraddistinse l'Italia all'inizio del XX secolo: nei primi due decenni il paese raddoppi\u00f2 abbondantemente la popolazione, passando dai 356 del censimento del 1901 ai 766 abitanti segnalati nel 1921.\nDopo aver perso la propria autonomia amministrativa, la popolazione di Grumello del Piano non fu pi\u00f9 rilevata dai censimenti.\nDati demoscopici rilevati nel 2007 rivelano che il 44% delle abitazioni presenti sul territorio sono di recente costruzione, edificate in seguito all'espansione degli anni settanta ed ottanta, e che pi\u00f9 della met\u00e0 dei residenti (circa il 51%) risiede in abitazioni costruite con edilizia pubblica agevolata (case A.L.E.R. e E.R.P.).\nInoltre ben 1 famiglia su 3 \u00e8 composta da un solo elemento.\nE' presente una scuola materna ed una elementare, un centro socio-culturale con biblioteca, un centro di aggregazione giovanile e un centro sociale autogestito.\nAmbiente naturale.\nL'intero territorio di Grumello del Piano \u00e8 attraversato da un reticolo di rogge artificiali di medievale realizzazione che nei secoli ha caratterizzato notevolmente l'ambiente urbano: su tutte la roggia Colleonesca, che si interseca con il torrente Morletta, le rogge Oriolo, Ponte Perduto e Piuggia e le derivazioni della roggia Serio Grande, che se un tempo erano componente fondamentale della vita contadina in quanto fornivano acqua ai campi agricoli ed azionavano magli e mulini, versano ora in stato di profondo degrado ambientale.\nPer tutelare parte di questa rete irrigua ed il suo fragile ecosistema nonch\u00e9 gli ambienti rurali circostanti, nelle campagne che dividono il quartiere da Colognola e Stezzano, \u00e8 stato recentemente istituito un Parco locale di interesse sovracomunale denominato Parco Agricolo Ecologico Intercomunale.\nQuesto si sviluppa su un terreno di alta pianura sedimentaria coltivabile con orli di terrazzi fluviali, tra i quali il paleo alveo del torrente Morla.\nUrbanistica.\nGrumello del Piano si sviluppa su un territorio completamente pianeggiante lungo la direttrice della vecchia strada che collega il capoluogo orobico con Milano, ad oggi classificata con il nome di Ex Strada Statale 525 Bergamo-Vaprio d'Adda che attraversa il quartiere e lo collega al capoluogo Bergamo a Nord ed al comune di Lallio a sud.\nQuesta rappresenta un elemento di elevata divisione territoriale, in quanto percorre longitudinalmente l'abitato: ad est della stessa si trovano il centro storico e la maggior parte degli edifici residenziali, ad Ovest si concentrano invece strutture ad uso artigianale ed industriale.\nInoltre il quartiere \u00e8 lambito, senza che ne venga interessato l'abitato, a Nord dall'asse interurbano, classificato come SS 671, e ad est dalla ferrovia Milano-Bergamo.\nNel 2012 il quartiere \u00e8 stato al centro di un progetto denominato \"Contratto di quartiere\", che ne prevedeva la riqualificazione. Sostenuto da una partnership tra il comune ed enti privati, nonch\u00e9 da un finanziamento da parte della regione Lombardia, per un totale di 16 milioni di euro. I punti principali prevedevano un rilancio dell'edilizia residenziale pubblica (portata avanti da ALER e MIA), uno sviluppo dei servizi, interventi volti a garantire la sicurezza e la realizzazione di un parco agricolo.\nNel 2019 \u00e8 stata completata la pista ciclabile che collega il quartiere a Stezzano, a Sud, mentre nel 2020 \u00e8 stata inaugurata anche la pista ciclabile verso Lallio, a Ovest."}
{"id": "4144108", "revid": "125609538", "url": "https://it.wikipedia.org/wiki?curid=4144108", "title": "Hrvatski Nogometni Klub Hajduk Split 2012-2013", "text": "Questa voce raccoglie le informazioni riguardanti l'Hrvatski Nogometni Klub Hajduk Split nelle competizioni ufficiali della stagione 2012-2013."}
{"id": "4144109", "revid": "838137", "url": "https://it.wikipedia.org/wiki?curid=4144109", "title": "Scherma ai V Giochi del Mediterraneo", "text": "Le competizioni si sono svolte in ambito maschile, mettendo in palio un totale di 3 ori, 3 argenti e 3 bronzi nelle seguenti specialit\u00e0:"}
{"id": "4144110", "revid": "33528", "url": "https://it.wikipedia.org/wiki?curid=4144110", "title": "City Slang Records", "text": ""}
{"id": "4144112", "revid": "181699", "url": "https://it.wikipedia.org/wiki?curid=4144112", "title": "Vela ai Giochi della XXX Olimpiade - 49er", "text": "La competizione del 49er (vela) dei giochi olimpici di Londra 2012 si \u00e8 svolto il dal 30 luglio all'8 agosto 2012 presso Weymouth e Isle of Portland.\nRisultati.\nI punti sono assegnati in base alla posizione di arrivo nelle singole gare (1 per il primo, 2 per il secondo, ecc.). Il punteggio totale \u00e8 la somma delle varie gare, e vince chi ha meno punti. Se un velista viene squalificato o non partecipa alla gara gli vengono assegnati 21 punti (essendoci 20 barche in gara).\nLe abbreviazioni utilizzate sono le seguenti:"}
{"id": "4144113", "revid": "838137", "url": "https://it.wikipedia.org/wiki?curid=4144113", "title": "Scherma ai VI Giochi del Mediterraneo", "text": "Le competizioni si sono svolte sia in ambito maschile che femminile, mettendo in palio un totale di 4 ori, 4 argenti e 4 bronzi nelle seguenti specialit\u00e0:"}
{"id": "4144114", "revid": "1632387", "url": "https://it.wikipedia.org/wiki?curid=4144114", "title": "Racconti (Poe)", "text": "I Racconti (\"Tales\") o anche Racconti dell'incubo e del terrore (alcune edizioni riportano i vari titoli separati in edizioni divise: \"Racconti dell'incubo\", \"Racconti fantastici\", \"Racconti del mistero\" e ancora \"Racconti del terrore\"), sono una delle prime tre edizioni originali dei racconti scritti da Edgar Allan Poe, pubblicata nel 1845. Si tratta di una raccolta contenente quasi tutti i racconti pi\u00f9 gotico e di genere horror composti dall'autore, rivelandosi la pi\u00f9 completa delle due precedenti.&lt;br&gt;Nel 1840 l'autore aveva gi\u00e0 pubblicato la raccolta \"Racconti del grottesco e dell'arabesco\", contenente storie riproposte in questa raccolta e novelle diverse che trattano anche di argomenti mistici e fantastici, ma sempre con la solita punta di misterioso e di inquietudine da parte dei personaggi. Al giorno d'oggi le Case editrici hanno usato quest'ultima edizione del 1845, aggiungendovi i racconti scritti da Poe tra il 1846 e il 1849 (data della sua prematura morte), intitolando spesso le pubblicazioni come: \"Tutti i racconti del mistero, dell'incubo e del terrore\", che include anche la piccola sezione dei \"Racconti fantastici\" e quelli con protagonista Auguste Dupin, detective della novella \"I delitti della Rue Morgue\".\nTemi.\nL'opera, nelle edizioni novecentesche e moderne, \u00e8 suddivisa in tre sezioni: \"Mistero - Incubo/Fantasia - Terrore\".\nLo stile di Poe \u00e8 asciutto e ricco di quella cultura ottocentesca di mescolare sapienza, filosofia e curiosit\u00e0 di culture di altri paesi, per far immedesimare meglio il lettore nelle storie ambientate nell'Oriente o in scenari fantastici. Le storie alternano scene di comico e di grottesco, fino a raggiungere momenti di massima tensione in sequenze di omicidio, o di terrore puro nei momenti tragici di morte, quando i protagonisti entrano a contatto con spiriti demoniaci. Alcuni racconti, come \"Dialogo di Monos e Una\", sono dei veri e propri dialoghi filosofici che si interrogano sulla natura umana, sul perch\u00e9 dell'esistenza dell'uomo sulla terra, e di cosa si provi dopo la morte, evocando il passato.&lt;br&gt;Ci\u00f2 ha portato la critica a definire il mescolato stile alternato di Poe, a definirlo \"gotico\". Lo stile \u00e8 accentuato dalla presenza dei luoghi tipici del genere, come paesaggi medievali oscuri, cattedrali abbandonate e spiriti mostruosi della religione cristiana e non, e soprattutto la facilit\u00e0 del protagonista di entrare in situazioni di delirio e follia cos\u00ec facilmente, in modo da rappresentare le passioni e le paure pi\u00f9 morbose e nascoste dell'animo umano.\nTali esempi sono riscontrabili nel \"Gatto Nero\", \"Il crollo della casa Usher\" e \"Il cuore rivelatore\". La semplicit\u00e0 di Poe di far scivolare il protagonista nella follia consiste nel metterlo alla prova con sfide del soprannaturale. Nella prima storia il protagonista \u00e8 all'inizio innamorato per un gatto nero, ma poi la sua mente impazzisce e cade nella pi\u00f9 profonda follia, uccidendo sia la bestia che la moglie, e ritrovando infine il gatto perfettamente in vita. Nella seconda storia il protagonista \u00e8 attorniato dalle leggende di morte di una casa semi-abbandonata, finch\u00e9, dopo la macabra scoperta del cadavere, la casa rovina su s\u00e9 stessa; e infine la terza storia riguarda sempre la tipicit\u00e0 del momento di massima tensione del protagonista, quando \u00e8 portato a uccidere un vecchio che lo ospita nella sua casa, a causa dell'occhio sempre aperto, anche durante la notte, e di conseguenza del battito incessante del suo cuore, quando l'uomo seppellisce l'anziano sotto il pavimento di legno.\nElenco dei racconti.\nSezione: \"Racconti del mistero e dell'incubo\".\nSezione: Racconti del terrore e del grottesco"}
{"id": "4144115", "revid": "77594", "url": "https://it.wikipedia.org/wiki?curid=4144115", "title": "Sutton Park", "text": "Sutton Park \u00e8 una casa di campagna in stile georgiano del XVIII secolo, situata al margine del villaggio di Sutton-on-the-Forest, North Yorkshire, in Inghilterra. \nSi trova circa 16\u00a0km a nord di York, nell'antica Foresta di Galtres. La casa \u00e8 un monumento classificato di I Grado ed \u00e8 aperto al pubblico per parte dell'anno.\nStoria.\nLa casa fu costruita nel 1730. Successivamente fu modificata dall'architetto Thomas Atkinson per conto di Phillip Harland, che eredit\u00f2 la propriet\u00e0 nel 1750.\nNel 1963, la casa fu acquistata dalla famiglia Sheffield, quando si trasfer\u00ec da Normanby Hall, nel North Lincolnshire.\nGli Sheffield trasferirono qui le opere d'arte e gli arredi di Normanby Hall, la sede storica della famiglia nel North Lincolnshire.\nDescrizione.\nEsterni.\nSutton Park \u00e8 di mattoni rossi e ha l'aspetto di una villa. Il corpo centrale dell'edificio principale \u00e8 affiancato da due ali: in ciascun lato, un colonnato unisce al corpo centrale una struttura pi\u00f9 piccola.\nNelle ali, finestre in stile veneziano si affacciano sui giardini della casa.\nInterni.\nIntonaci decorati sono presenti in tutta la casa. L'utilizzo di questa decorazione \u00e8 soprattutto evidente nella sala d'ingresso, dove domina lo stile Rococ\u00f2, e nella biblioteca, dove gli intonaci illustrano temi con frutta.\nPropriet\u00e0 attuale.\nSutton Park \u00e8 la residenza di Sir Reginald (padre di Samantha Cameron, moglie del Primo Ministro del Regno Unito David Cameron) e Lady Sheffield."}
{"id": "4144117", "revid": "1226", "url": "https://it.wikipedia.org/wiki?curid=4144117", "title": "L'Isola della Fata", "text": ""}
{"id": "4144120", "revid": "767487", "url": "https://it.wikipedia.org/wiki?curid=4144120", "title": "Danijel Stojanovi\u0107", "text": "Vanta 10 partite internazionali in Europa.\nCaratteristiche tecniche.\n\u00c8 un Terzino sinistro."}
{"id": "4144121", "revid": "1543377", "url": "https://it.wikipedia.org/wiki?curid=4144121", "title": "Gardnar Mulloy", "text": "Carriera.\nSpecialista del doppio, in coppia con Bill Talbert ha vinto quattro titoli dello Slam a cui va aggiunto quello a fine carriera con Budge Patty. Il primo titolo arriva agli U.S. National Championships 1942 dove insieme a Talbert sconfigge Ted Schroeder e Sidney Wood. Il trionfo si ripete nel 1945 e 1946, quest'ultima vittoria arriva solo al quinto set con il risultato di 20-18.Nel 1947 fa la sua unica apparizione agli Australian Championships e si ferma in semifinale nel singolare, sconfitto da John Bromwich, e ai quarti nel doppio maschile. Al Torneo di Wimbledon 1948 si avventura fino alle semifinali nel singolare ma si deve arrendere a Bob Falkenburg, futuro vincitore.\nAgli Internazionali di Francia raggiunge i quarti di finale in singolare per tre volte tra il 1952 e il 1954, mentre in doppio disputa due finali insieme a Dick Savitt (1951 e 1952) ma in entrambi i casi vengono eliminati dalla coppia australiana McGregor-Sedgman. Vince il suo ultimo titolo al Torneo di Wimbledon 1957 dove, all'et\u00e0 di quarantaquattro anni, sconfigge Neale Fraser e Lew Hoad.\nIn Coppa Davis gioca un totale di quattordici match con undici vittorie, aiutando la squadra statunitense a conquistare il trofeo nel 1946, 1948 e 1949. A fine carriera diventa coach e viene ingaggiato come capo allenatore della squadra di tennis dell'Universit\u00e0 di Miami. In questa veste fa arrivare a Miami dall'Ecuador Pancho Segura, che diventer\u00e0 uno dei migliori giocatori del mondo.\nMulloy \u00e8 stato inserito nella International Tennis Hall of Fame nel 1972."}
{"id": "4144122", "revid": "599013", "url": "https://it.wikipedia.org/wiki?curid=4144122", "title": "Racconti dell'incubo", "text": ""}
{"id": "4144123", "revid": "834", "url": "https://it.wikipedia.org/wiki?curid=4144123", "title": "Fiarc", "text": ""}
{"id": "4144124", "revid": "834", "url": "https://it.wikipedia.org/wiki?curid=4144124", "title": "Racconti del terrore", "text": ""}
{"id": "4144125", "revid": "838137", "url": "https://it.wikipedia.org/wiki?curid=4144125", "title": "Scherma ai VII Giochi del Mediterraneo", "text": "Le competizioni si sono svolte sia in ambito maschile che femminile, mettendo in palio un totale di 4 ori, 4 argenti e 4 bronzi nelle seguenti specialit\u00e0:"}
{"id": "4144127", "revid": "339392", "url": "https://it.wikipedia.org/wiki?curid=4144127", "title": "Local Government Area (Nigeria)", "text": ""}
{"id": "4144128", "revid": "298229", "url": "https://it.wikipedia.org/wiki?curid=4144128", "title": "Fred Davis", "text": " \nCarriera professionistica.\nWashington Redskins.\nDavis fu scelto nel corso del secondo giro del draft 2008 dai Redskins. Il 19 luglio, il giocatore firm\u00f2 con la franchigia un contratto quadriennale del valore di 3.5 milioni di dollari. Nella sua prima stagione, Fred gioc\u00f2 pochi minuti, ricevendo un totale di 27 yard.\nNella settimana 7 della stagione 2009 contro i Philadelphia Eagles, Davis ricevette il suo primo passaggio da touchdown, facendo registrare il proprio primato in carriera con 7 ricezioni per 78 yard. Davis gioc\u00f2 come tight end per la maggior parte della gara a causa dell'infortunio del titolare Chris Cooley. La sua seconda stagione termin\u00f2 con 48 ricezioni per 509 yard e 6 touchdown.\nNella stagione 2010, Davis gioc\u00f2 per la prima volte tutte le 16 gare della stagione regolare, nove delle quali da titolare, totalizzando 21 ricezioni per 316 yard e 3 touchdown.\nDurante la pre-stagione 2011, Davis pass\u00f2 dal numero di maglia 86 all'83. Nella stagione regolare, Davis alla fine divenne il tight end titolare dopo che Chris Cooley fu inserito in lista infortunati. Nella settimana 14, Davis e il compagno di squadra Trent Williams furono sospesi per quattro partite per aver ripetutamente fallito dei test volti ad individuare l'uso di sostanze vietate. Con 12 partite giocate come titolare, Fred fece registrare i record in carriera con 59 ricezioni per 796 yard, oltre a 3 touchdown.\nIl 2 marzo 2012, i Washington Redskins applicarono la franchise tag su Davis. Il 16 marzo 2012, il giocatore firm\u00f2 un prolungamento annuale del valore di 5,446 milioni di dollari.\nNella settimana 3 del 2012, i Redskins persero in casa contro i Cincinnati Bengals: Davis guid\u00f2 la squadra con 7 passaggi ricevuti per 90 yard.\nDopo aver segnato un solo touchdown nella stagione 2013, il 19 febbraio 2014, Davis fu sospeso a tempo indefinito dalla lega per abuso di sostanze vietate. In precedenza era gi\u00e0 stato sospeso per 4 partite nel 2011 per lo stesso motivo."}
{"id": "4144129", "revid": "1784492", "url": "https://it.wikipedia.org/wiki?curid=4144129", "title": "Goran Milovi\u0107", "text": "Caratteristiche tecniche.\nDifensore centrale, pu\u00f2 adattarsi a ricoprire il ruolo di terzino destro.\nCarriera.\nClub.\nIl 12 ottobre 2021 da svincolato si accasa tra le file dell'.\nStatistiche.\nPresenze e reti nei club.\n\"Statistiche aggiornate al 14 gennaio 2018.\""}
{"id": "4144133", "revid": "838137", "url": "https://it.wikipedia.org/wiki?curid=4144133", "title": "Scherma agli VIII Giochi del Mediterraneo", "text": "Le competizioni si sono svolte sia in ambito maschile che femminile, mettendo in palio un totale di 4 ori, 4 argenti e 4 bronzi nelle seguenti specialit\u00e0:"}
{"id": "4144137", "revid": "838137", "url": "https://it.wikipedia.org/wiki?curid=4144137", "title": "Scherma ai IX Giochi del Mediterraneo", "text": "Le competizioni si sono svolte sia in ambito maschile che femminile, mettendo in palio un totale di 4 ori, 4 argenti e 4 bronzi nelle seguenti specialit\u00e0:"}
{"id": "4144138", "revid": "287204", "url": "https://it.wikipedia.org/wiki?curid=4144138", "title": "Habik'a B.C.", "text": "L' Habik'a BC \u00e8 stata una societ\u00e0 cestistica avente sede a Bika't Ono, in Israele. Fondata nel 1991 come \"Maccabi Giv'at Shmuel\", nel 2009, dopo la fusione con l\"Elitzur Kiryat Ono\" ha assunto la denominazione attuale. Gioca nel campionato israeliano.\nNel giugno 2012 si \u00e8 fuso con l'Hapoel Eilat."}
{"id": "4144139", "revid": "149485", "url": "https://it.wikipedia.org/wiki?curid=4144139", "title": "Trattato di Malm\u00f6", "text": "Il trattato di Malm\u00f6 fu un concordato con il quale la Svezia restitu\u00ec la citt\u00e0 di Wismar al ducato di Meclemburgo-Schwerin.\nDurante la guerra dei trent'anni la citt\u00e0 anseatica di Wismar venne occupata dalla Svezia nel 1632 e l'area venne riconfermata come possesso svedese dalla pace di Vestfalia del 1648 assieme all'isola di Poel e alla citt\u00e0 di Neukloster come feudo imperiale concesso al regno di Svezia.\nIl trattato di Malm\u00f6 del 26 giugno 1803 regol\u00f2 questo passaggio di aree tra Svezia e Meclemburgo. I negoziati vennero guidati da Johan Christopher Toll per la Svezia e da lui vennero influenzati. Federico Francesco I di Meclemburgo-Schwerin pag\u00f2 questa restituzione 1.250.000 talleri al re Gustavo IV Adolfo di Svezia presso il Banco di Amburgo. La citt\u00e0 aveva una rendita di tassazione di 46.000 talleri annui. Il re di Svezia ratific\u00f2 il trattato di Malm\u00f6 il 19 luglio di quell'anno e il duca di Meclemburgo-Schwerin lo ratific\u00f2 il 26 luglio. Una copia del documento si trova oggi al \"Landeshauptarchiv\" di Schwerin.\nLa durata del contratto di acquisto era per 99 anni e come tale la scadenza si ripresent\u00f2 il 20 giugno 1903. Nel settembre del 1903, con grandi festeggiamenti, il granduca Federico Francesco IV di Meclemburgo-Schwerin riacquist\u00f2 alla Svezia il controllo della citt\u00e0 di Wismar, questa volta in maniera definitiva."}
{"id": "4144140", "revid": "4711", "url": "https://it.wikipedia.org/wiki?curid=4144140", "title": "Maccabi Giv'at Shmuel", "text": ""}
{"id": "4144141", "revid": "287204", "url": "https://it.wikipedia.org/wiki?curid=4144141", "title": "La mano dello scorticato", "text": "La mano dello scorticato \u00e8 un racconto breve scritto da Guy de Maupassant nel 1875.\nTrama.\nA Parigi, una sera, l'io narrante \u00e8 a casa di Louis R..., che ha riunito alcuni compagni di collegio. All'improvviso entra un altro amico, Pierre, che ha riportato dal soggiorno in Normandia, dov'\u00e8 nato, un cimelio. Euforico, mostra un'orrenda mano scorticata. Vendevano gli averi di uno stregone, che era affezionato a questa mano, appartenuta, a suo dire, a un criminale giustiziato nel 1736 dopo aver ucciso la moglie e il curato che li aveva sposati, e dopo aver compiuto molte altre nefandezze. Pierre sostiene di voler appendere la mano al campanello per spaventare i creditori.\nL'indomani, l'io narrante fa visita a Pierre che, vistosi intimare lo sfratto dal proprietario, disgustato dalla mano appesa al campanello dell'ingresso, mette l'arto sul campanello dell'alcova e congeda l'amico. Questi, rincasato, passa una notte inquieta, fino a quando non vengono a svegliarlo per comunicargli che Pierre \u00e8 stato assassinato. Pierre, in realt\u00e0, non \u00e8 morto, ma \u00e8 ridotto in condizioni pietose, ferito da cinque dita sprofondate con gran forza sul collo, e la mano \u00e8 sparita.\nPierre si salva ma ha ormai perso la ragione. Per sette mesi riceve all'ospizio le quotidiane visite dell'amico finch\u00e9, un giorno, spira sotto i suoi occhi in preda al delirio, urlando: \u00abPrendila! Prendila! Mi strangola, aiuto, aiuto!\u00bb.\nEssendo Pierre orfano, \u00e8 l'amico a portarlo a P..., suo villaggio natale in Normandia, dove si celebrano i funerali. \u00c8 qui, nel luogo in cui la mano \u00e8 stata acquistata e in cui Pierre e il suo amico hanno trascorso l'infanzia, che avverr\u00e0 la sepoltura. Mentre sono intenti a scavare la fossa, i becchini rinvengono una bara di cui non conoscevano l'esistenza. Chiamato l'amico del morto, aprono la cassa e trovano lo scheletro di uno scorticato, con la mano che giace accanto a lui. Pierre verr\u00e0 allora sepolto pi\u00f9 lontano.\nEdizione.\nMaupassant pubblic\u00f2 il racconto su \"L'Almanach lorrain de Pont-\u00e0-Mousson\" nel febbraio 1875 con lo pseudonimo Joseph Prunier, il nome con cui era noto nel gruppo di amici canottieri. All'editore fu presentato da un amico canottiere L\u00e9on Fontaine.\nIl racconto fu successivamente rielaborato in una nuova versione intitolata \"La mano\", pubblicata in \"Le Gaulois\", il 23 dicembre 1883.\nIspirazione.\nIl racconto fu ispirato dall'incontro dello scrittore con il poeta Algernon Swinburne nel soggiorno di costui a \u00c9tretat tra il 1865 e il 1868."}
{"id": "4144142", "revid": "51532592", "url": "https://it.wikipedia.org/wiki?curid=4144142", "title": "La mano scorticata", "text": ""}
{"id": "4144143", "revid": "256896", "url": "https://it.wikipedia.org/wiki?curid=4144143", "title": "Museo della casa di Dante", "text": ""}
{"id": "4144146", "revid": "1926649", "url": "https://it.wikipedia.org/wiki?curid=4144146", "title": "Associazione Sportiva Varese 1910 2012-2013", "text": "Questa voce raccoglie le informazioni riguardanti l'Associazione Sportiva Varese 1910 nelle competizioni ufficiali della stagione 2012-2013.\nStagione.\nLa stagione 2012-2013 inizia con la partenza di Maran, con direzione Catania in Serie A, che viene sostituito dal marchigiano Fabrizio Castori, ingaggiato con contratto annuale dopo due stagioni ad . Cambia anche lo staff tecnico, con Davor Jozi\u0107 che segue Castori come secondo, mentre Stefano Bettinelli, rimasto in prima squadra come collaboratore tecnico di Sannino prima e Maran poi, passa alla guida della formazione Primavera seguito da Oscar Verderame, preparatore dei portieri della prima squadra, come secondo, mentre Ermes Berton prende il posto di quest'ultimo nello staff di Castori. Il 14 luglio inizia il ritiro della squadra, con una prima fase a Brentonico, in Trentino, e una seconda a Ch\u00e2tillon, in Valle d'Aosta.\nIl 26 luglio, la societ\u00e0 viene deferita nell'ambito dell'inchiesta sul \"caso calcioscommesse\", per un tentativo di illecito compiuto da Emanuele Pesoli nella stagione 2010-2011 in Siena-Varese. Accetta dunque di patteggiare, ricevendo la penalizzazione di un punto e un'ammenda di 30.000 euro.\nLa stagione ufficiale si apre con la Coppa Italia e la vittoria nel secondo turno con il Ponte San Pietro-Isola, con reti di Ebagua e Lazaar. Nel terzo turno affronta il Bologna, compagine di Serie A, uscendo sconfitta con un 2-1 patito in Emilia e interrompendo quindi il cammino in Coppa.\nDurante il campionato, la squadra rimane sempre all'interno della zona play-off, nonostante i risultati altalenanti. A cinque giornate dal termine della stagione, in seguito alla sconfitta con la Pro Vercelli del 16 aprile e all'uscita dalle posizioni utili per gli spareggi per la prima volta da settembre, Castori viene esonerato e sostituito da Andrea Agostinelli. Questo porta la squadra imbattuta allo scontro diretto decisivo con il Brescia, dal quale esce tuttavia sconfitto, perdendo cos\u00ec l'accesso alla fase finale del torneo.\nMaglie e sponsor.\nLe maglie da gioco sono poco diverse rispetto all'anno precedente. La prima divisa \u00e8 rossa con profili e pantaloncini bianchi e calze rosse; nella seconda divisa i colori sono invertiti, mentre la terza divisa \u00e8 nera con inserti rossi. Lo sponsor tecnico per la stagione 2012-2013 \u00e8 Adidas, mentre gli sponsor ufficiali sono \"Oro in Euro\" (network di compravendita di oro e preziosi usati) e l'impresa immobiliare \"Fatigati\".\nOrganigramma societario.\nArea direttiva\nArea organizzativa\nArea comunicazione\nArea Marketing\nArea tecnica\nArea sanitaria\nRosa.\nLa rosa e la numerazione sono aggiornate al 7 agosto 2012.\nCalciomercato.\nSessione estiva \"(dall'1/7 al 31/8)\".\nLa sessione estiva del calciomerato si apre, come in ogni stagione, con la definizione delle compartecipazioni. I primi movimenti vedono il rinnovo dell'accordo con il Genoa per Damonte e, sempre con i liguri, il riscatto del cartellino di Troest, seguito da quello di Kurtic dal Palermo. Lo sloveno viene tuttavia controriscattato dai rosanero e ritorna in Sicilia. Seguono le acquisizioni a titolo definitivo dall' di Pucino e Miceli, che ritorna a Varese, cos\u00ec come Eusepi dal Geona ed Ebagua dal Torino, da cui viene anche riscattato Carrieri, gi\u00e0 in biancorosso ma mai impiegato la stagione precedente, e acquisito, sempre in compartecipazione, il difensore Fiamozzi. Con il Livorno viene rinnovato l'accordo per Alessandro Bernardini, mentre il giovane difensore Benvenga viene riscattato dal Pisa, cui viene girato in prestito Andrea Barberis. Viene invece ceduto a titolo definitivo Concas, con risoluzione della compartecipazione a favore del Carpi. Alle buste vengono definite a favore del Varese le situazioni riguardanti Moment\u00e9 e Scialpi.\nDefinite le compartecipazioni, luglio vede i primi veri acquisti biancorossi, con l'arrivo in prestito di Alja\u017e Struna dal Palermo e del nigeriano Nnamdi Oduamadi dal Torino, e in compartecipazione di Luca Miracoli dal Genoa. I giovani Scialpi, Marchi e Benvenga vengono girati al Como. Con il rinnovo del prestito di Filipe dal e le cessioni dei giovani Toninelli e Furlan al inizia una fase di stallo in corrispondenza del ritiro estivo della squadra, che vede solo la partenza del difensore Figliomeni verso la Juve Stabia, sostituito da Angelo Rea, prelevato con un biennale dal Sassuolo. Dagli stessi emiliani ritorna, questa volta a titolo definitivo, il portiere Walter Bressan, e viene quindi lasciato libero il brasiliano Rubinho, in prova fino a quel momento. Dopo un periodo di prova, viene invece ingaggiato il centrocampista estone Tarmo Kink, mentre viene ceduta la met\u00e0 del cartellino di Pucino al Chievo Verona, con il giovane difensore che resta comunque nelle file del Varese per la stagione 2012-2013. La difesa viene completata con l'ingaggio dello svincolato Moris Carrozzieri, che firma un contratto annuale con opzione per il successivo.\nViene successivamente realizzato uno scambio di prestiti con l'Atalanta, con Giuseppe De Luca ceduto ai bergamaschi, in prestito oneroso con diritto di riscatto della compropriet\u00e0, e il centrocampista ivoriano Moussa Kon\u00e9 che segue la via inversa, arrivando in prestito con diritto di riscatto e controriscatto.\nIl mercato estivo si chiude con le cessioni in prestito dei giovani Miracoli, Wagner e Pompilio, rispettivamente a FeralpiSal\u00f2, Virtus Entella e .\nStatistiche.\n\"Statistiche aggiornate al 18 maggio 2013.\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 durante la stagione.\nGiovanili.\nOrganigramma societario.\nArea direttiva\nScuola Calcio\nProgetto Bimbo"}
{"id": "4144148", "revid": "76963", "url": "https://it.wikipedia.org/wiki?curid=4144148", "title": "Ai Maeda (doppiatrice)", "text": "\u00c8 famosa soprattutto per aver doppiato Karen Minazuki/Cure Aqua in \"Yes! Pretty Cure 5\" e il suo seguito \"Yes! Pretty Cure 5 GoGo!\", e Mimi Tachikawa in \"Digimon\", anime di cui ha cantato alcune sigle. Canta col nome di AiM e scrive canzoni col nome di ai.\nIl suo nome non \u00e8 da confondere con quello dell'attrice Ai Maeda."}
{"id": "4144151", "revid": "110157", "url": "https://it.wikipedia.org/wiki?curid=4144151", "title": "Phorminx", "text": "La phorminx () era uno dei pi\u00f9 antichi strumenti musicali a corda dell'antica Grecia, appartenente alla famiglia dei liuti a giogo (o lire).\n\u00c8 uno strumento intermedio tra la lira e la cetra, probabilmente di origine mesopotamica.\nIl termine \"phorminx\" \u00e8 spesso usato anche per riferirsi generalmente a tutti e quattro gli strumenti antichi della famiglia, ovvero: \"barbitos\", cetra, lira e phorminx."}
{"id": "4144155", "revid": "599013", "url": "https://it.wikipedia.org/wiki?curid=4144155", "title": "Basil Moore", "text": "Biografia.\nCanadese di nascita, si trasferisce in USA e da l\u00ec la sua carriera accademica si svolge alla Wesleyan University di Middletown, nel Connecticut, presso la quale \u00e8 Professore Emerito. Durante tutta la sua attivit\u00e0 cattedratica statunitense mantiene altres\u00ec una costante collaborazione con l'Universit\u00e0 di Stellenbosch, in Sudafrica, ove ricopre la carica di professore straordinario di economia.\nIl pensiero economico.\nBasil Moore \u00e8 noto per avere elaborato l'orizzontalismo, di cui \u00e8 considerato uno dei fondatori e il massimo esponente e fautore. Tra i principali concetti economici sviluppati da Moore vi \u00e8 quello dell'endogeneit\u00e0 della moneta, secondo cui la moneta \u00e8 eminentemente un prodotto dell'attivit\u00e0 creditizia. Ne consegue che, nel pensiero economico di Moore, \u00e8 costantemente enfatizzato il ruolo della creazione di moneta sotto forma di credito da parte delle banche alle imprese."}
{"id": "4144156", "revid": "838137", "url": "https://it.wikipedia.org/wiki?curid=4144156", "title": "Scherma ai XII Giochi del Mediterraneo", "text": "Le competizioni si sono svolte sia in ambito maschile che femminile, mettendo in palio un totale di 4 ori, 4 argenti e 4 bronzi nelle seguenti specialit\u00e0:"}
{"id": "4144159", "revid": "287204", "url": "https://it.wikipedia.org/wiki?curid=4144159", "title": "Il caso di madame Luneau", "text": "Il caso di Madame Luneau (\"Le Cas de madame Luneau\") \u00e8 un racconto di Guy de Maupassant apparso in una rivista nel 1883 e in volume nel 1884.\nTrama.\nUn giudice conciliatore di una cittadina di provincia deve decidere in base alla denuncia fatta da una vedova, M.me C\u00e9leste-C\u00e9sarine Luneau, contro M. Hyppolyte Lacour, sacrestano e padre di otto figli. M.me Luneau aveva promesso cento franchi a M. Lacour purch\u00e9 costui fosse riuscito a metterla incinta e il bambino fosse nato entro dieci mesi dalla morte del marito; in questo modo la donna avrebbe potuto avere l'usufrutto di una parte dell'eredit\u00e0 del defunto. Nel dibattito i due si rimproverano a vicenda di esser venuti meno ai patti: M. Lacour per non aver ricevuto da M.me Luneau il danaro pattuito nonostante sia rimasta incinta; M.me Luneau per non aver ricevuto con sicurezza da M. Lacour il servizio pattuito. La vedova, infatti, aveva appreso che l'uomo era stato tradito ripetutamente dalla moglie e che i suoi otto figli non erano con sicurezza suoi; M.me Luneau era perci\u00f2 dovuta ricorrere con urgenza alle prestazioni di altri sei uomini, i quali oltre tutto non avevano preteso danaro. Il giudice condanna M.me Luneau a versare venticinque franchi a M. Lacour \u00abper perdita di tempo e inconsueto traviamento\u00bb\nGenesi dell'opera.\nIl racconto fu pubblicato dapprima sulla rivista letteraria \"Gil Blas\" del 21 agosto 1883, firmato con lo pseudonimo \"Maufrigneuse\"; comparve in volume lo stesso anno nella raccolta \"Les S\u0153urs Rondoli\" (Le sorelle Rondoli), con una dedica al giornalista Georges Duval."}
{"id": "4144160", "revid": "1543377", "url": "https://it.wikipedia.org/wiki?curid=4144160", "title": "Akassato", "text": "Akassato \u00e8 un arrondissement del Benin situato nella citt\u00e0 di Abomey-Calavi (dipartimento dell'Atlantico) con 21.050 abitanti (dato 2006)."}
{"id": "4144165", "revid": "339392", "url": "https://it.wikipedia.org/wiki?curid=4144165", "title": "Varesenews", "text": ""}
{"id": "4144166", "revid": "74801", "url": "https://it.wikipedia.org/wiki?curid=4144166", "title": "Godomey", "text": "Godomey \u00e8 un arrondissement del Benin situato nella citt\u00e0 di Abomey-Calavi (dipartimento dell'Atlantico) con abitanti (dato 2006)."}
{"id": "4144167", "revid": "254059", "url": "https://it.wikipedia.org/wiki?curid=4144167", "title": "Lodolo (Castel Goffredo)", "text": "Lodolo (\"L\u00f9dol\" in dialetto alto mantovano) \u00e8 una frazione del comune di Castel Goffredo, in provincia di Mantova, distante 2\u00a0km dal capoluogo e ad est da esso.\nOrigini del nome.\nLodolo deriva da \"lotus\", fango, fanghiglia, riferito al luogo.\nDa documenti ecclesiastici risulta che nel borgo, nel 1566, esisteva un oratorio dedicato a Santa Maria Elisabetta, appartenente all'Abbazia di Pomposa, in provincia di Ferrara.\nAlle porte dell'abitato sorge l'Oratorio dell'Immacolata Concezione (o di Santa Maria Cucumeria), dall'antico nome della contrada, edificato nel 1719.\nA poca distanza dal Lodolo, nella localit\u00e0 Annunciata nel comune di Medole sorge, in luogo isolato, il Convento dell'Annunciata, risalente al XV secolo.\nLa zona, ricca di acque, \u00e8 percorsa dai seguenti torrenti:"}
{"id": "4144168", "revid": "1721190", "url": "https://it.wikipedia.org/wiki?curid=4144168", "title": "Golo-Djigb\u00e9", "text": "Golo-Djigb\u00e9 \u00e8 un arrondissement del Benin situato nella citt\u00e0 di Abomey-Calavi (dipartimento dell'Atlantico) con 15.701 abitanti (dato 2006)."}
{"id": "4144169", "revid": "300067", "url": "https://it.wikipedia.org/wiki?curid=4144169", "title": "Marija Vrsaljko", "text": "Carriera.\nDal 2012 al 2015 ha militato nel Perfumer\u00edas Avenida di Salamanca.\nCon la ha disputato i Campionati europei del 2013."}
{"id": "4144170", "revid": "486946", "url": "https://it.wikipedia.org/wiki?curid=4144170", "title": "Glo-Djigbe", "text": ""}
{"id": "4144171", "revid": "1543377", "url": "https://it.wikipedia.org/wiki?curid=4144171", "title": "H\u00e9vi\u00e9", "text": "H\u00e9vi\u00e9 \u00e8 un arrondissement del Benin situato nella citt\u00e0 di Abomey-Calavi (dipartimento dell'Atlantico) con 16.464 abitanti (dato 2006)."}
{"id": "4144172", "revid": "1800218", "url": "https://it.wikipedia.org/wiki?curid=4144172", "title": "Mirko Oremu\u0161", "text": "Caratteristiche tecniche.\nEsterno destro, pu\u00f2 essere schierato anche da terzino."}
{"id": "4144174", "revid": "287204", "url": "https://it.wikipedia.org/wiki?curid=4144174", "title": "Hevie", "text": ""}
{"id": "4144175", "revid": "1543377", "url": "https://it.wikipedia.org/wiki?curid=4144175", "title": "Kpanroun", "text": "Kpanroun \u00e8 un arrondissement del Benin situato nella citt\u00e0 di Abomey-Calavi (dipartimento dell'Atlantico) con 9.083 abitanti (dato 2006)."}
{"id": "4144176", "revid": "97701", "url": "https://it.wikipedia.org/wiki?curid=4144176", "title": "Lucumi", "text": ""}
{"id": "4144177", "revid": "1543377", "url": "https://it.wikipedia.org/wiki?curid=4144177", "title": "Ou\u00e9do", "text": "Ou\u00e9do \u00e8 un arrondissement del Benin situato nella citt\u00e0 di Abomey-Calavi (dipartimento dell'Atlantico) con 12.323 abitanti (dato 2006)."}
{"id": "4144179", "revid": "287204", "url": "https://it.wikipedia.org/wiki?curid=4144179", "title": "Ouedo", "text": ""}
{"id": "4144180", "revid": "1714743", "url": "https://it.wikipedia.org/wiki?curid=4144180", "title": "Guglielmo di Meclemburgo-Schwerin", "text": "Biografia.\nGuglielmo era il figlio terzogenito ed il secondo maschio del granduca Paolo Federico e di sua moglie, Alessandrina di Prussia (1803-1892).\nAvviato sin da giovane alla carriera militare nell'esercito prussiano, nell'ambito della Guerra austro-prussiana fu presente sul campo come generale al comando di una brigata di cavalleria. Nella Guerra franco-prussiana fu tenente generale al comando della 6\u00aa divisione di cavalleria e venne ferito il 9 settembre 1870 rimanendo coinvolto nell'esplosione della polveriera della cittadella di Laon. Nel 1875 venne definitivamente promosso generale. Tornato in patria, prese a frequentare pi\u00f9 assiduamente la corte di Berlino, egli si guadagn\u00f2 ben presto l'appellativo di \"Prinz Schnaps\" per la sua passione per il gioco d'azzardo.\nGuglielmo mor\u00ec a seguito di un'operazione ad Heidelberg. Il suo corpo venne riaccompagnato in patria dal nipote, il duca Paolo Federico e venne sepolto il 2 agosto di quell'anno nella Cattedrale di Schwerin.\nMatrimonio ed eredi.\nGuglielmo spos\u00f2 sua cugina Alessandrina di Prussia (1842-1906), figlia di Alberto di Prussia (1809-1872) e di Marianna dei Paesi Bassi, il 9 dicembre 1865. La coppia ebbe una sola figlia:"}
{"id": "4144185", "revid": "1543377", "url": "https://it.wikipedia.org/wiki?curid=4144185", "title": "Togba", "text": "Togba \u00e8 un arrondissement del Benin situato nella citt\u00e0 di Abomey-Calavi (dipartimento dell'Atlantico) con 22.859 abitanti (dato 2006)."}
{"id": "4144192", "revid": "287204", "url": "https://it.wikipedia.org/wiki?curid=4144192", "title": "Volley Treviso 2011-2012", "text": ""}
{"id": "4144198", "revid": "124653701", "url": "https://it.wikipedia.org/wiki?curid=4144198", "title": "Proposizione completiva", "text": "In linguistica, una proposizione completiva (o \"argomentale\") \u00e8 una subordinata che completa il significato del verbo, assumendo la funzione di soggetto o di oggetto.\nLe completive si distinguono in:"}
{"id": "4144201", "revid": "463686", "url": "https://it.wikipedia.org/wiki?curid=4144201", "title": "Complementari dirette", "text": ""}
{"id": "4144202", "revid": "599013", "url": "https://it.wikipedia.org/wiki?curid=4144202", "title": "Nacissela Maur\u00edcio", "text": "Carriera.\nDal 2007 al 2015 ha militato nella nazionale di pallacanestro femminile dell'Angola, con cui ha disputato le Olimpiadi 2012."}
{"id": "4144203", "revid": "287204", "url": "https://it.wikipedia.org/wiki?curid=4144203", "title": "Nacissela Mauricio", "text": ""}
{"id": "4144204", "revid": "479409", "url": "https://it.wikipedia.org/wiki?curid=4144204", "title": "Turbosoffiante", "text": ""}
{"id": "4144205", "revid": "287204", "url": "https://it.wikipedia.org/wiki?curid=4144205", "title": "Nassecela Mauricio", "text": ""}
{"id": "4144212", "revid": "344646", "url": "https://it.wikipedia.org/wiki?curid=4144212", "title": "Asif A. Siddiqi", "text": ""}
{"id": "4144217", "revid": "716642", "url": "https://it.wikipedia.org/wiki?curid=4144217", "title": "Filip Ozobi\u0107", "text": "Caratteristiche tecniche.\nCentrocampista offensivo destro, Ozobi\u010b \u00e8 agile e pu\u00f2 ricoprire il ruolo di trequartista, quello di ala sinistra o quello di interno di centrocampo dimostrando una buona polivalenza tattica.\nCarriera.\nClub.\nCresciuto nelle giovanili di Mladost \u017ddralovi, Dinamo Zagabria, Zadar e Spartak Mosca, viene inserito nella prima squadra dello Spartak dal 2008 ma non gioca alcun incontro. Ozobi\u0107 non riesce a giocare neanche nella stagione successiva, esordendo solamente nei minuti di recupero della partita di campionato contro la Dinamo Mosca (1-1) sostituendo Nikola Drin\u010di\u0107. L'8 dicembre 2010 esordisce in Champions League contro lo \u017dilina subentrando nel secondo tempo ad Evgenij Makeev (1-2). Il 3 marzo del 2011 gioca la sua prima partita nella coppa nazionale debuttando nel finale del secondo tempo nella sfida degli ottavi di finale contro il Sibir' Novosibirsk (0-2) subentrando a Pavel Jakovlev. Ozobi\u0107 riesce a giocare anche un incontro nella Prem'er-Liga 2011-2012: gioca da titolare contro il Volga (1-0) venendo sostituito nel secondo tempo da Jakovlev. Non gioca altre partite in prima squadra, decidendo di andare in prestito in patria, all'Hajduk Spalato. A Spalato debutta il 25 febbraio del 2012 giocando da titolare contro l'Istra 1961 e venendo sostituito nel secondo tempo. A fine stagione conta 10 partite senza segnare.\nLa stagione 2012-2013 inizia con l'impegno in Europa League: Ozobi\u0107 gioca da subentrando entrambe le sfide contro i lettoni dello Skonto (2-0 a Spalato e 1-0 a Riga) e da titolare la partita d'andata contro gli italiani del Inter, venendo sostituito alla fine del primo tempo.\nIn Prva HNL esordisce da titolare nel derby contro i rivali del RNK Spalato (1-0) giocando l'intera sfida.\nNazionale.\nGiovanili croate.\nNonostante giochi ancora nelle giovanili Ozobi\u0107 \u00e8 inserito nelle nazionali giovanili della Croazia: debutta il 5 settembre del 2006 nell'Under-16 venendo sostituito nel secondo tempo da Manuel Pavi\u0107 contro i pari et\u00e0 dell'Irlanda. Il 25 ottobre dello stesso anno entra nell'Under-17 giocando le qualificazioni al Campionato europeo di calcio Under-17 2007 svoltosi in Belgio contro i pari et\u00e0 della Norvegia (0-5) subentrando a Sa\u0161a Hojski nel secondo tempo. Il 9 febbraio del 2007 realizza la prima rete in Under-16, decisiva contro l'Ungheria (1-0). Due mesi dopo realizza la sua seconda ed ultima marcatura in Under-16: sigla il 5-1 contro la Georgia dopo esser subentrato pochi minuti prima ad Andrej Kramari\u0107, autore della prima marcatura per i croati. Nell'estate del 2007 passa definitivamente all'Under-17: gioca 6 sfide in pochi mesi, realizzando un gol nel 2-0 sulla Bulgaria, partita valida per la qualificazione all'europeo di categoria. Nel marzo del 2008 gioca le sue ultime due partite con l'Under-17 (colleziona 13 presenze e 2 reti) arrivando all'Under-19 nel mese di agosto. Tra agosto e settembre scende in campo 6 volte, senza andare a segno. Ad ottobre gioca le qualificazioni per l'Europeo del 2009 in Ucraina. Nello stesso mese esordisce con l'Under-20 contro l'Italia (1-2) entrando nel secondo tempo al posto di Mato Jajalo. Il 2009 \u00e8 l'anno dell'esordio in Under-21: il debutto avviene contro la Macedonia, quando sostituisce Dejan Lovren all'inizio del secondo tempo. Nei mesi successivi ritorna nell'Under-20 ed in seguito anche nell'Under-18 giocando 4 amichevoli tra aprile e maggio: in quella contro l'Italia realizza il vantaggio dei croati prima di uscire nel secondo tempo al posto di Tomislav Glumac (Gianmarco Zigoni sigla il pareggio per l'Italia nel secondo tempo). Ozobi\u0107 non segnava nelle Nazionali giovanili dal 6 marzo 2008, quando subentr\u00f2 a Niko Mari\u010di\u0107 al 16' realizzando il 2-0 contro la Svezia (partita finita 3-2), amichevole tra Under-17. Gioca ancora tra Under-20, Under-21 e Under-19: con quest'ultima gioca le qualificazioni per l'Europeo di categoria, perdendo la sfida decisiva contro i pari et\u00e0 della Francia, pur realizzando 3 gol. Quella con la Francia sar\u00e0 la sua ultima sfida in Under-19, concludendo l'esperienza con 15 incontri e 3 marcature. A settembre ritorna nell'Under-21, giocando anche contro la Serbia l'incontro valido per le qualificazioni all'Europeo di categoria svoltosi in Danimarca. Nei primi mesi del 2011 gioca ancora qualche amichevole con l'Under-21 prima di ritornare nell'Under-20.\nNazionale maggiore croata.\nL'11 gennaio 2017 ha esordito con la nazionale maggiore nell'amichevole giocata contro il .\nAzerbaigian.\nIl 14 luglio 2021 ottiene la cittadinanza azera, diventando convocabile per la nazionale. Il 27 agosto seguente riceve la sua prima convocazione, per poi fare il suo esordio 4 giorni dopo nella sconfitta per 2-1 contro il ."}
{"id": "4144219", "revid": "123138448", "url": "https://it.wikipedia.org/wiki?curid=4144219", "title": "Conte di Hertford", "text": "I titoli nobiliari di conte di Hertford e marchese di Hertford sono stati creati pi\u00f9 volte nel corso della storia dei pari del Regno Unito.\nStoria.\nLa terza creazione avvenne per Edward Seymour, I conte di Hertford che fu creato anche barone Beauchamp di Hache. Suo nipote William Seymour, II duca di Somerset ricevette quindi il titolo di marchese di Hertford e per lui venne ripristinato il titolo di duca di Somerset. Quest'ultimo titolo si estinse nel 1675, mentre gli altri tre nel 1750.\nIl marchesato che esiste a tutt'oggi venne creato nel 1793, attualmente il signore di Hertford detiene diversi titoli: conte di Yarmouth (creato nel 1793), conte di Hertford (creato nel 1750), visconte Beauchamp (creato nel 1750), barone Conway (creato nel 1703) e barone Conway di Killultagh (creato nei paria d'Irlanda nel 1712), l'erede dell'attuale signore usa il titolo di conte di Yarmouth.\nI marchesi di Hertford fanno parte della famiglia Seymour comandata dai duchi di Somerset. Francis Seymour (1679-1732), era il quarto figlio di Edward Seymour di Berry Pomeroy, IV baronetto, un discendente di Edward Seymour, I duca di Somerset, alla morte del fratello maggiore Francis subentr\u00f2 ed eredit\u00f2 titolo e terre di Edward Conway, I conte di Conway (1623 circa-11 agosto 1683) che era morto senza eredi. Nel 1703 si aggiunse ai suoi titoli quello di barone Conway e nel 1712 fra i paria d'Irlanda venne nominato barone Conway di Killultagh.\nNel 1750 suo figlio Francis Seymour-Conway, II barone Conway fu nominato visconte Beauchamp e conte di Hertford. Questi ultimi erano titoli che erano appartenuti ai duchi di Somerset che si erano estinti quell'anno con la morte del loro parente Algernon Seymour, VII duca di Somerset. Nel 1790 Francis Seymour-Conway fu onorato con i titoli di conte di Yarmouth e marchese di Hartford, titolo quest'ultimo che era detenuto dai duchi di Somerset, ma che si era estinto nel 1675.\nLa residenza di famiglia \u00e8 a Ragley Hall, vicino a Alcester nel Warwickshire.\nConte di Hertford, prima creazione (1138).\nper altri conti vedere il titolo di conte di Gloucester.\nMarchese di Hertford, seconda creazione (1750).\nL'erede al titolo \u00e8 il figlio dell'attuale marchese, William Francis Seymour, conte di Yarmouth (nato nel 1993)"}
{"id": "4144229", "revid": "120366685", "url": "https://it.wikipedia.org/wiki?curid=4144229", "title": "Zinvi\u00e9", "text": "Zinvi\u00e9 \u00e8 un arrondissement del Benin situato nella citt\u00e0 di Abomey-Calavi (dipartimento dell'Atlantico) con 16.172 abitanti (dato 2006).\nA Zinvie' nel 1972 dietro invito del Vescovo di Cotonou fu fondata una missione dai Padri Camilliani della Provincia Siculo Napoletana, nel 1980 fu fondato L'Hopital La Croix ancora funzionante e gestito da Padri Camilliani beninesi che ebbero la vocazione seguendo l'esempio dei primi missionari."}
{"id": "4144230", "revid": "287204", "url": "https://it.wikipedia.org/wiki?curid=4144230", "title": "Zinvie", "text": ""}
{"id": "4144234", "revid": "287204", "url": "https://it.wikipedia.org/wiki?curid=4144234", "title": "Lira cretese", "text": "La lira cretese (in neogreco \u03ba\u03c1\u03b7\u03c4\u03b9\u03ba\u03ae \u03bb\u03cd\u03c1\u03b1) \u00e8 uno strumento ad arco piriforme con tre corde, che occupa un posto centrale nella musica tradizionale di Creta e di altre isole dell'Egeo e del Dodecanneso. \u00c8 considerata la pi\u00f9 diffusa e utilizzata forma odierna della lira bizantina medievale.\nModo di suonare.\nLa lira \u00e8 tenuta verticalmente sul ginocchio del suonatore. Le corde sono messe in vibrazione attraverso lo sfregamento di un arco, mentre le note sono variate tastando le corde lateralmente con le unghie, invece che pigiandole da sopra con i polpastrelli contro la tastiera come nel violino. Nel modello tradizionale (\"lyraki\") la corda centrale non \u00e8 normalmente tastata ed \u00e8 usata come bordone, mentre la melodia \u00e8 suonata sulle altre due corde. Nel modello pi\u00f9 moderno non c'\u00e8 una corda dedicata al bordone e tutte e tre possono essere tastate e utilizzate per la melodia.\nOrigini.\nLa lira cretese deriva dalla lira bizantina. Nel IX secolo il geografo persiano Ibn Khordadhbeh, nella sua discussione lessicografica sugli strumenti, cita la lira come uno strumento tipico dei bizantini insieme all' \"urghun\" (tipo di organo), allo \"shilyani\" (probabilmente un tipo di arpa) e al \"salandj\" (probabilmente un tipo di cornamusa).\nLa lira bizantina si diffuse ampiamente in Europa e, insieme al rebab arabo, dette origine a molti strumenti ad arco europei; un notevole esempio \u00e8 l'italiana lira da braccio, uno strumento del XV secolo considerato l'antenato del violino moderno. Varianti della lira bizantina continuano tuttora ad essere utilizzate in diverse regioni un tempo facenti parte dell'impero bizantino. Alcuni esempi sono la gadulka in Bulgaria, la lira calabrese, la \"politiki lyra\" (Greco: \u03c0\u03bf\u03bb\u03af\u03c4\u03b9\u03ba\u03b7 \u03bb\u03cd\u03c1\u03b1, turco: Klasik kemen\u00e7e o Armud\u00ee kemen\u00e7e) in Grecia e Turchia, la lijerica in Dalmazia e vari altri.\nRiguardo all'introduzione degli strumenti ad arco a Creta, ci sono quattro scuole di pensiero:\nTipologie.\nCi sono tre principali tipi di lira cretese:\nNel corso del tempo il violino ha esercitato un'influenza significativa sulla lira sia dal punto di vista organologico che musicale, generando cambiamenti che hanno portato alla trasformazione dalla \"lyraki\" alla lira moderna. Questi cambiamenti coinvolgono repertorio, accordatura, elementi morfologici, linguaggio musicale, e pratica esecutiva. Nel 1920 fu ideata la \"viololyra\", nel tentativo dei liutai locali di conferire alla lira il suono e le capacit\u00e0 tecniche del violino. Venti anni dopo una nuova combinazione di \"lyraki\" e violino dette origine a quella che oggi \u00e8 la lira comune. Altre tipologie includono la lira a quattro corde.\nNel 1990, Ross Daly ha progettato un nuovo tipo di lira cretese includendo elementi della \"lyraki\", della lira bizantina e del sarangi indiano. Questa lira ha tre corde di lunghezza 29\u00a0cm (la stessa della lira cretese standard) suonate dall'esecutore e 18 corde simpatiche, il cui numero \u00e8 poi stato portato a 22.\nCostruzione.\nLa lira ha un corpo piriforme. La cassa armonica e il manico sono scolpiti in un unico blocco di legno stagionato, generalmente di noce, gelso, acero o ciliegio.\nSulla cassa \u00e8 incollata la tavola armonica, su cui sono presenti due fori di risonanza semicircolari, in mezzo ai quali poi viene posto il ponticello.\nLa tavola armonica \u00e8 intagliata con una curvatura meno marcata rispetto alla cassa ed \u00e8 fatta con legni teneri a fibra dritta, solitamente cedro o altre conifere, ma anche pioppo. Tradizionalmente il legno per la tavola armonica, dovendo essere molto stagionato, veniva recuperato da travi di vecchi edifici. In passato le corde erano fatte in budello e l'arco con crini di cavallo. A volte, in passato, sul legno dell'arco, per fornire un accompagnamento ritmico alla melodia, era posta una serie di sognagli sferici detti \"gerakokoudouna\", alla lettera campanelli-falco, perch\u00e9 si credeva che fossero gli stessi che venivano legati sui falchi addestrati per la caccia.. Oggi, per lo pi\u00f9, la lira viene suonata con archi da violino.\nAccordatura.\nIo modello tradizionale (\"lyraki\") \u00e8 accordato sullo schema 5-1-4, cio\u00e8 la corda centrale \u00e8 la pi\u00f9 grave e le altre sono una quarta e una quinta sopra di essa. Il musicista suona la melodia sulla prima e la terza corda, usando la seconda come bordone, analogamente alla lira bizantina del 1190 ritrovata negli scavi di Novgorod.\nIl modello moderno \u00e8 accordato per quinte, non ha corde dedicate al bordone e tutte e tre possono essere tastate e usate per la melodia.\nUtilizzo.\nLa lira cretese \u00e8 ampiamente utilizzata a Creta e su diverse isole del Dodecanneso e dell'Egeo.\nArtisti.\nInterpreti famosi sono Andreas Rodinos, Thanasis Skordalos, Kostas Mountadis, Kareklas, Nikos Xilouris, Zacharia Melesanakis, Leonidas Klados, Ross Daly, Kelly Thoma, Zacharias Spyridakis, Paris Perysinakis, Dimitris Vakakis, Stelios Petrakis, Vassilis Skoulas, Antonis Xylouris (Psarantonis). A Rodi \u00e8 conosciuto Yiannis Kladakis, che fa rivivere questo tipo di lira sull'isola. Georgia Dagaki \u00e8 conosciuta per suonare la lira cretese nei concerti del cantante rock Eric Burdon"}
{"id": "4144235", "revid": "339392", "url": "https://it.wikipedia.org/wiki?curid=4144235", "title": "Team 17", "text": ""}
{"id": "4144237", "revid": "1543377", "url": "https://it.wikipedia.org/wiki?curid=4144237", "title": "Agbanou", "text": "Agbanou \u00e8 un arrondissement del Benin situato nella citt\u00e0 di Allada (dipartimento dell'Atlantico) con 11.389 abitanti (dato 2006)."}
{"id": "4144240", "revid": "767487", "url": "https://it.wikipedia.org/wiki?curid=4144240", "title": "Ahouannonzoun", "text": "Ahouannonzoun \u00e8 un arrondissement del Benin situato nella citt\u00e0 di Allada (dipartimento dell'Atlantico) con 11.177 abitanti (dato 2006)."}
{"id": "4144241", "revid": "1543377", "url": "https://it.wikipedia.org/wiki?curid=4144241", "title": "Attogon", "text": "Attogon \u00e8 un arrondissement del Benin situato nella citt\u00e0 di Allada (dipartimento dell'Atlantico) con 7.625 abitanti (dato 2006)."}
{"id": "4144242", "revid": "102247088", "url": "https://it.wikipedia.org/wiki?curid=4144242", "title": "Paul Gebauer", "text": "Carriera.\nPartecip\u00f2 al torneo di pallanuoto della II Olimpiade di Parigi nel 1900 con il Berliner Swimming Club, perdendo ai quarti di finale per 3-2 contro i Pupilles de Neptune de Lille."}
{"id": "4144244", "revid": "1305772", "url": "https://it.wikipedia.org/wiki?curid=4144244", "title": "Meteo (Zanzotto)", "text": "Meteo \u00e8 una raccolta di versi di Andrea Zanzotto, pubblicata presso Donzelli Editore nel 1996. Le venti poesie italiane sono ciascuna corredata da un disegno dell'illustratrice Giosetta Fioroni.\nTitolo e struttura.\n\"Meteo\", pubblicato ben dieci anni dopo la grande stagione della trilogia (\"Il Galateo in Bosco\", \"Fosfeni\", \"Idioma\") a causa di \u00abuna \"avara vena\" dell'autore\u00bb, \u00e8 concluso da una \"Nota\" del poeta che introduce alla nuova direzione in cui vanno le scritture zanzottiane sul farsi degli anni novanta:\n\u00abQuesta silloge vuol essere soltanto uno specimen di lavori in corso, che hanno un'estensione molto pi\u00f9 ampia. Si tratta quasi sempre di \"incerti frammenti\", risalenti a tutto il periodo successivo e in parte contemporaneo a \"Idioma\" (1986). Non tutti sono datati e comunque sono qui organizzati provvisoriamente per temi che sfumano gli uni negli altri o in lacune, e non secondo una sequenza temporale precisa, ma forse \"meteorologica\"\u00bb.\nI temi dominanti della raccolta vertono su tempo (meteorologico e non solo), clima, paesaggio, con un particolare intensificarsi della materia ecologica: una ecologia dell'ambiente, ma anche una \"ecologia della mente\". Scrive a proposito Giuliano Gramigna che \u00abviene messo in gioco qualcosa d'altro che lo spettacolo atmosferico, stagionale nei luoghi familiari, Pieve di Soligo e dintorni: la capacit\u00e0 di tale spettacolo di scandire un tempo della mente e del linguaggio\u00bb, per arrivare a dire che \u00ab\"Meteo\", come insinua il titolo, sar\u00e0 vivere, scrivere una meteora, un evento formato da grappoli di eventi mentali, psichici, atmosferici, con il loro corteggio di personaggi: prati, alberi, nuvole, insetti, stagioni: in mezzo ai quali si colloca, insaziabile e incontornabile, il Soggetto che parla\u00bb.\nI venti testi di \"Meteo\", elencati ordinatamente di seguito, sono in lingua italiana (con le consuete incursioni di termini da altre lingue, basti considerare il titolo \"Live\" della quartina che apre il libro), ad eccezione di due, \"(Marot\u00e8i de matina bonora)\" e \"La Taresa\", in dialetto solighese, i quali risentono dell'esperienza bilingue della raccolta precedente (\"Idioma\")."}
{"id": "4144246", "revid": "400694", "url": "https://it.wikipedia.org/wiki?curid=4144246", "title": "Avakpa", "text": "Avakpa \u00e8 un arrondissement del Benin situato nella citt\u00e0 di Allada (dipartimento dell'Atlantico) con 4.881 abitanti (dato 2006)."}
{"id": "4144247", "revid": "38120", "url": "https://it.wikipedia.org/wiki?curid=4144247", "title": "1. liga 2012-2013", "text": "La 1. liga 2012-2013 \u00e8 la 20\u00aa edizione del massimo campionato ceco di calcio. La stagione \u00e8 iniziata il 27 luglio 2012 ed \u00e8 terminata il 1\u00ba giugno 2013. Il Viktoria Plze\u0148 ha vinto il titolo per la seconda volta.\nAvvenimenti.\nIl Bohemians 1905 e il Viktoria \u017di\u017ekov sono retrocessi in Druh\u00e1 liga dopo essersi piazzate agli ultimi due posti della classifica nella stagione 2011-2012. Al loro posto sono state promosse il Vyso\u010dina Jihlava, secondo classificato della Druh\u00e1 liga, e lo Zbrojovka Brno, quarto classificato e promosso al posto dell'\u00dast\u00ed nad Labem, il cui stadio non rispettava i requisiti necessari.\nLo Slovan Liberec, detentore del campionato, passa in testa al torneo dopo due giornate ma non mantiene il comando; alla quinta giornata lo Sparta Praga raggiunge il primo posto; alla decima lo Jablonec ottiene la prima posizione e quattro settimane dopo il Viktoria Plze\u0148 supera tutti. La societ\u00e0 di Plze\u0148 rimane in testa fino alla ventesima giornata quando perde contro lo Sparta Praga, avversaria diretta per il titolo. A cinque turni dal termine il Viktoria Plzen ritorna in vantaggio sullo Sparta Praga e conserva il vantaggio fino al termine del torneo. Dietro lo Sparta giunge lo Slovan Liberec, Jablonec quarto.\nFormula.\nLe 16 squadre iscritte si affrontano in un girone di andata e ritorno, per un totale di 30 giornate.\nLa squadra campione della Repubblica Ceca \u00e8 ammessa al secondo turno di qualificazione della UEFA Champions League 2013-2014.\nLa seconda e la terza classificate sono ammesse rispettivamente al terzo e al secondo turno di qualificazione della UEFA Europa League 2013-2014.\nLe ultime due classificate retrocedono direttamente in Druh\u00e1 liga."}
{"id": "4144249", "revid": "1543377", "url": "https://it.wikipedia.org/wiki?curid=4144249", "title": "Ayou", "text": "Ayou \u00e8 un arrondissement del Benin situato nella citt\u00e0 di Allada (dipartimento dell'Atlantico) con 6.782 abitanti (dato 2006)."}
{"id": "4144252", "revid": "1543377", "url": "https://it.wikipedia.org/wiki?curid=4144252", "title": "Hinvi", "text": "Hinvi \u00e8 un arrondissement del Benin situato nella citt\u00e0 di Allada (dipartimento dell'Atlantico) con 4.412 abitanti (dato 2006)."}
{"id": "4144255", "revid": "1543377", "url": "https://it.wikipedia.org/wiki?curid=4144255", "title": "Liss\u00e8gazoun", "text": "Liss\u00e8gazoun \u00e8 un arrondissement del Benin situato nella citt\u00e0 di Allada (dipartimento dell'Atlantico) con 14.513 abitanti (dato 2006)."}
{"id": "4144257", "revid": "287204", "url": "https://it.wikipedia.org/wiki?curid=4144257", "title": "Lissegazoun", "text": ""}
{"id": "4144262", "revid": "71433", "url": "https://it.wikipedia.org/wiki?curid=4144262", "title": "Taken 2", "text": ""}
{"id": "4144265", "revid": "336956", "url": "https://it.wikipedia.org/wiki?curid=4144265", "title": "Fucile antimateriale", "text": ""}
{"id": "4144267", "revid": "336956", "url": "https://it.wikipedia.org/wiki?curid=4144267", "title": "Fucile antimateria", "text": ""}
{"id": "4144268", "revid": "1863966", "url": "https://it.wikipedia.org/wiki?curid=4144268", "title": "Francesco Zurlo", "text": "Biografia.\nFrancesco Zurolo, detto anche Zurlo, Signore di Pietragalla, Casalaspro e Oppido Lucano, discendente da una delle pi\u00f9 importanti famiglie napoletane cui ab antiquo possedeva nel Regno di Napoli svariate Terre/Feudi. La cronaca della famiglia \u00e8 registrata sin dai tempi pi\u00f9 remoti e ha goduto, con alterne fortune, di nobilt\u00e0 nel Regno e in particolare nel Salento, in Basilicata, nel Molise, ecc.\nLa Battaglia di Otranto.\nIn previsione dell'invasione turca della Puglia, fu nominato da Ferrante d'Aragona, Ferdinando I Re di Napoli, Comandante della piazza (o della guarnigione) di Otranto insieme all'altro capitano: Giovanni Antonio Delli Falconi col quale guid\u00f2 l'eroica ma disperata difesa della Citt\u00e0 attaccata da circa 16000 turchi. \nNel giorno dell'ultima battaglia, quando i turchi riuscirono ad aprire una breccia nelle mura, nonostante fosse stato gravemente ferito al braccio in un assalto del giorno precedente, Francesco accorse armato insieme al figlio e ad altri valorosi nel tentativo di respingere gli invasori.\nSulla sua morte si hanno diverse versioni: in una, catturato dai turchi, \u00e8 segato in due; nell'altra, pi\u00f9 accreditata, muore combattendo nella difesa delle mura probabilmente mutilato, fatto questo che avrebbe dato origine alla prima versione. Difatti nella chiesa di Santa Caterina a Formiello (Napoli) si conservano due teche contenenti alcuni resti mortali-teschi, degli eroici difensori di Otranto, tra cui quelli dei due prodi Capitani che furono recuperati e traslati (da Otranto a Napoli) per volont\u00e0 di Alfonso II d'Aragona.\nAnche sulla sorte del figlio le fonti discordano: secondo alcuni cadde eroicamente insieme al padre, secondo altri fu condotto prigioniero in Turchia, dove gli fecero rinnegare Cristo.\nNel centro storico di Otranto, nei pressi della Cattedrale romanica, le strade sono quasi tutte dedicate agli eroi della Battaglia di Otranto, tra queste ce ne sono due dedicate a ciascuno dei due Capitani."}
{"id": "4144270", "revid": "336956", "url": "https://it.wikipedia.org/wiki?curid=4144270", "title": "Fucile anti-materia", "text": ""}
{"id": "4144273", "revid": "729019", "url": "https://it.wikipedia.org/wiki?curid=4144273", "title": "Federico Guglielmo di Meclemburgo-Schwerin (1871-1897)", "text": "Biografia.\nFederico Guglielmo era il figlio primogenito del granduca Federico Francesco II di Meclemburgo-Schwerin e della sua terza moglie, la principessa Maria di Schwarzburg-Rudolstadt. Egli era fratellastro del granduca Federico Francesco III, nonch\u00e9 di Giovanni Alberto e zio del granduca Federico Francesco IV.\nCome figlio ultrogenito, sin dalla pi\u00f9 giovane et\u00e0 venne destinato alla carriera militare come ufficiale della marina militare tedesca ove entr\u00f2 dopo aver frequentato il ginnasio Vitzthum a Dresda ed esserne uscito diplomato nel 1888. In quell'anno egli ricevette il suo primo comando come tenente sulla torpediniera S 26. Durante una tempesta, la mattina del 22 settembre 1897, la sua nave si capovolte e Federico Guglielmo mor\u00ec annegato all'altezza di Elbm\u00fcndung, presso Cuxhaven, con sette uomini del suo equipaggio.\nIn sua memoria, a Kiel, venne eretto un monumento disegnato dallo scultore tedesco Ludwig Brunow davanti alla chiesa della caserma dalla quale proveniva Federico Guglielmo. Dal 1899, quando iniziarono i lavori di restauro per le rovine del Castello di Reppiner venne posta una targa in suo onore con la scritta \"un castello incompiuto per una vita incompiuta\"."}
{"id": "4144274", "revid": "2054933", "url": "https://it.wikipedia.org/wiki?curid=4144274", "title": "William Hjortsberg", "text": "Ha scritto Falling Angel, romanzo pubblicato nel 1978 e nominato nello stesso anno per il prestigioso premio Edgar nella categoria Best First Mystery Novel. Il romanzo \u00e8 stato edito in Italia nel 1987 e poi riedito nel 2012; da esso \u00e8 stato tratto il film Angel Heart - Ascensore per l'inferno. Hjortsberg, in precedenza, aveva scritto due sceneggiature tratte dal suo libro, per film mai realizzati, nel 1979 e nel 1981.\nHjortsberg ha anche scritto la sceneggiatura dei seguenti film: \"Inferno in Florida\", di Corey Allen (1977) prodotto da Roger Corman; \"The Georgis Peaches\" di Daniel Heller (film-tv, 1980); \"Legend\", di Ridley Scott (1985)"}
{"id": "4144276", "revid": "105202857", "url": "https://it.wikipedia.org/wiki?curid=4144276", "title": "Pretty v. Regno Unito", "text": "La sentenza Pretty v. Regno Unito (2346/02) (\"Pretty v. United Kingdom\", in inglese) \u00e8 stato un pronunciamento della Corte europea dei diritti dell'uomo del 2002.\nCircostanze.\nDiane Pretty era una donna affetta da sclerosi laterale amiotrofica (SLA), paralizzata dal collo in gi\u00f9, con forti difficolt\u00e0 a parlare e alimentata tramite un sondino. Suicidarsi, nella legislazione inglese, non \u00e8 un reato, ma la donna, a causa della malattia non era in grado di compiere un'azione simile senza assistenza. \u00c8 invece un crimine aiutare un'altra persona a suicidarsi (secondo quanto stabilito nella sezione 2(1) del \"Suicide Act\" del 1961).\nLa signora Pretty voleva che il marito la aiutasse nel suicidarsi, ma dato che questo aiuto avrebbe sottoposto il marito della donna alle citate conseguenze legali, la coppia chiese al pubblico ministero locale (\"Director of Public Prosecutions\") di non perseguire il marito. La richiesta fu rifiutata, cos\u00ec come l'appello della donna presso la successiva corte (\"Lords of Appeal in Ordinary\" anche noti come \"Law Lords\")\nGiudizio.\nCon un pronunciamento unanime, la Corte, composta da sette giudici, ha giudicato la richiesta della signora Pretty secondo gli articoli 2, 3, 8, 9 e 14 della Convenzione europea dei diritti dell'uomo inammissibile, ma non ha riscontrato alcuna violazione delle Convenzione.\nUna delle conclusioni significative \u00e8 che:\nPer quanto riguarda il diritto della signora Pretty al rispetto della vita privata secondo l'articolo 8, la Corte ha considerato che un'interferenza in questo caso pu\u00f2 essere giustificata come \"necessaria in una societ\u00e0 democratica\" per il rispetto dei diritti altrui.\nTale conclusione \u00e8 stata ripresa nella sentenza della Corte di Cassazione del 16 ottobre 2007, n. 21748, nel ricorso presentato dal sig. Beppino Englaro che ha cassato la decisione presa dalla Corte di appello di Milano riguardante la situazione della figlia Eluana Englaro:"}
{"id": "4144278", "revid": "6923", "url": "https://it.wikipedia.org/wiki?curid=4144278", "title": "Lon-Agonmey", "text": "Lon-Agonmey \u00e8 un arrondissement del Benin situato nella citt\u00e0 di Allada (dipartimento dell'Atlantico) con 4.274 abitanti (dato 2006)."}
{"id": "4144281", "revid": "1456895", "url": "https://it.wikipedia.org/wiki?curid=4144281", "title": "S\u00e9kou", "text": "S\u00e9kou \u00e8 un arrondissement del Benin situato nella citt\u00e0 di Allada (dipartimento dell'Atlantico) con 19.737 abitanti (dato 2006)."}
{"id": "4144286", "revid": "287204", "url": "https://it.wikipedia.org/wiki?curid=4144286", "title": "Sekou", "text": ""}
{"id": "4144289", "revid": "767487", "url": "https://it.wikipedia.org/wiki?curid=4144289", "title": "Togoudo", "text": "Togoudo \u00e8 un arrondissement del Benin situato nella citt\u00e0 di Allada (dipartimento dell'Atlantico) con 4.969 abitanti (dato 2006)."}
{"id": "4144290", "revid": "1543377", "url": "https://it.wikipedia.org/wiki?curid=4144290", "title": "Tokpa-Avagoudo", "text": "Tokpa-Avagoudo \u00e8 un arrondissement del Benin situato nella citt\u00e0 di Allada (dipartimento dell'Atlantico) con 4.327 abitanti (dato 2006)."}
{"id": "4144297", "revid": "287204", "url": "https://it.wikipedia.org/wiki?curid=4144297", "title": "Cliff Avril", "text": "Carriera professionistica.\nDetroit Lions.\nAvril fu scelto nel terzo giro del Draft 2008 dai Detroit Lions, firmando un contratto triennale del valore di 1,634 milioni di dollari. Nella sua stagione da rookie mise a segno 23 tackle e 5 sack, venendo inserito nell'All-Rookie team di \"The Sporting News\". Nel 2009 le statistiche del giocatore migliorarono mettendo a segno 18 tackle e mezzo sack in pi\u00f9 dell'annata precedente. Nel 2010, Avril fece registrare 33 tackle e 8,5 sack. Nella stagione 2011, Cliff disput\u00f2 per la prima volta tutte le 16 gare della stagione regolare come titolare, terminando con 36 tackle e il primato della squadra di 11 sack. Avril forz\u00f2 pi\u00f9 fumble di ogni altro defensive end con 6. Inoltre ne recuper\u00f2 (uno dei quali ritornato in touchdown) oltre a un intercetto anch'esso ritornato in touchdown. Considerato un degno candidato per la convocazione al Pro Bowl, Avril invece fu superato da Jared Allen, Jason Pierre-Paul e Jason Babin.\nIl 5 marzo 2012 i Lions applicarono sul giocatore la franchise tag per tenerlo nel Michigan anche nella stagione 2012, in cui disput\u00f2 come titolare tutte le 16 partite, mettendo a segno 35 tackle e 9,5 sack.\nSeattle Seahawks.\nIl 13 marzo 2013, dopo essere diventato free agent, Avril firm\u00f2 coi Seattle Seahawks un contratto biennale del valore di 15 milioni di dollari. Debutt\u00f2 con la nuova maglia nella settimana 2 mettendo a segno un sack e forzando un fumble nella netta vittoria sui San Francisco 49ers. Il secondo sack lo mise a referto due settimane dopo nella vittoria ai supplementari sugli Houston Texans e il terzo nella settimana 7 contro gli Arizona Cardinals. Nella netta vittoria della settimana 11 sui Vikings con un sack su Christian Ponder arriv\u00f2 a quota 6,5 in stagione, forzando anche un fumble a inizio gara recuperato dal compagno Clinton McDonald. Due settimane dopo mise a segno un sack su Drew Brees, forzando un fumble recuperato da Michael Bennett che lo ritorn\u00f2 in touchdown nella vittoria per 34-7 sui New Orleans Saints che consent\u00ec ai Seahawks di centrare matematicamente i playoff con quattro turni di anticipo.\nIl 19 gennaio 2014, nella finale della NFC, i Seahawks in casa batterono gli odiati rivali di division dei 49ers qualificandosi per il secondo Super Bowl della loro storia, in una gara in cui Avril mise a segno un sack e forz\u00f2 un fumble. Il 2 febbraio 2014, nel Super Bowl XLVIII contro i Denver Broncos, Seattle domin\u00f2 dall'inizio alla fine della partita, vincendo per 43-8. Avril si laure\u00f2 campione NFL mettendo a segno 3 tackle e contribuendo a far intercettare due volte Peyton Manning in una gara in cui la difesa di Seattle annull\u00f2 l'attacco dei Broncos che nella stagione regolare aveva stabilito il record NFL per il maggior numero di punti segnati.\nNella prima gara della stagione 2014, Avril mise subito a segno un sack su Aaron Rodgers nella vittoria dei campioni in carica sui Green Bay Packers. Il secondo lo fece registrare nella settimana 9, oltre a forzare un fumble, nella vittoria sui Raiders. Nel dodicesimo turno, Seattle batt\u00e9 Arizona, la squadra col miglior record della lega in quel momento, con Avril che mise a segno due sack su Drew Stanton, superando quota cinquanta in carriera. Quattro giorni dopo, nella gara del Giorno del Ringraziamento, ne fece registrare un altro, con i Seahawks che interruppero una striscia di cinque sconfitte consecutive in casa dei 49ers. Il 19 dicembre, Avril firm\u00f2 con Seattle un rinnovo contrattuale quadriennale del valore di 28,5 milioni di dollari, inclusi 16 milioni garantiti. La sua stagione regolare si chiuse con 23 tackle, 5 sack e un fumble forzato. Il 10 gennaio 2015. nel secondo turno di playoff, Seattle ospit\u00f2 i Panthers battendoli per 31-17 e qualificandosi per la finale della NFC, con Avril che mise a segno un sack su Cam Newton. Otto giorni dopo fece registrare l'unico sack dei suoi contro i Packers, andando a vincere ai supplementari e qualificandosi per il secondo Super Bowl consecutivo, poi perso contro i Patriots.\nNella settimana 11 del 2015, Avril mise a segno un massimo stagionale di 2 sack su Blaine Gabbert nella vittoria interna sui 49ers. La settimana successiva giunse a quota 60 in carriera. La sua annata si chiuse al secondo posto nella squadra con 9 sack, giocando tutte le 16 gare come titolare.\nDopo le gare dell'ottobre 2016, Avril fu premiato come difensore della NFC del mese, in cui trascin\u00f2 la difesa di Seattle con 6,5 sack. Nel Monday Night Football della settimana 8, con 1,5 sack su Tyrod Taylor dei Buffalo Bills super\u00f2 quota 70 in carriera. Con altri 1,5 nella vittoria della settimana 15 che diede a Seattle la certezza del terzo titolo di division in quattro anni, Avril super\u00f2 il proprio primato stagionale di 11 stabilito nel 2011. A fine stagione fu convocato per il primo Pro Bowl in carriera dopo avere guidato Seattle in sack e fumble forzati. Altri due sack li mise a segno su Matthew Stafford nel primo turno di playoff vinto per 26-6 contro i suoi ex Detroit Lions.\nIl 18 ottobre 2017, Avril fu inserito in lista infortunati a causa di un infortunio subito nella settimana 4 contro gli Indianapolis Colts, chiudendo la sua stagione.\nIl 4 maggio 2018 Avril fu svincolato dai Seahawks dopo avere fallito un test fisico. Nei suoi cinque anni con la squadra mise a segno 33,5 sack e forz\u00f2 16 fumble."}
{"id": "4144303", "revid": "1522738", "url": "https://it.wikipedia.org/wiki?curid=4144303", "title": "Adolfo Federico di Meclemburgo-Schwerin", "text": "Biografia.\nIl Duca Adolfo Federico era il figlio terzogenito di Federico Francesco II di Meclemburgo-Schwerin e della sua terza moglie, la principessa Maria di Schwarzburg-Rudolstadt.\nTra il 1907 ed il 1908 Adolfo Federico fu a capo di una spedizione scientifica in Africa ricevendo la medaglia di Eduard Vogel per la ricerca a Lipsia nel 1908. Nel 1910-11 egli guid\u00f2 una nuova spedizione nell'area a nord dei fiumi Congo e Nilo (nell'attuale Sudan) e nel bacino del Ciad, esplorando aree dell'Africa interna ancora poco conosciute all'epoca, estendendosi sino a Bahr el-Ghazal e poi alle isole del Golfo di Guinea. Tornato in patria, egli pubblico due volumi su queste sue prime imprese, corredate da eccezionali immagini fotografiche.\nPer il suo impegno in Africa e per la sua profonda conoscenza del territorio, Adolfo Federico venne nominato dal governo tedesco governatore della colonia del Togo, carica che ricopr\u00ec dal 1912 al 1914 e fu il penultimo a ricoprirla.\nDurante la Prima guerra mondiale, Adolfo Federico prese parte agli scontri su diversi fronti. Nel 1915 serv\u00ec nell'esercito austro-ungarico per il quale venne inviato in missione in Turchia nel 1916. Prese parte successivamente ad alcuni scontri presso le Porte di ferro con l'esercito bulgaro il 26 ottobre 1915, contribuendo a creare un ponte tra l'Impero ottomano e la Bulgaria.\nNel settembre del 1918, dopo che i paesi baltici ottennero l'indipendenza sotto l'occupazione tedesca, il 5 novembre 1918 venne proclamato a Riga il Ducato Baltico Unito. Adolfo Federico fu il candidato prescelto per ricoprire la carica di sovrano in questo nuovo ducato, ma dopo la sua elezione la rivoluzione che in Germania spazz\u00f2 via tutte le monarchie nazionali abol\u00ec anche il provvedimento di fondazione.\nDopo la guerra, Adolfo Federico divenne vicepresidente della societ\u00e0 fondata da suo fratello Giovanni Alberto divenendone presidente dal 1895 al 1920. Ancora in quegli anni viaggi\u00f2 in Africa per dei safari di caccia e tra il 1934 ed il 1939 fu anche in Sud America per migliorare i contatti commerciali tra Germania e altri paesi nel mondo al servizio del Ministero per la Propaganda nazista. Dopo la Seconda guerra mondiale, Adolfo Federico visse nel Castello di Eutin presso Holstein e venne invitato nel 1960 a celebrare l'anniversario dell'indipendenza del Togo in Africa per quello che fu l'ultimo suo viaggio in una terra tanto amata. In precedenza, nel 1924, aveva acquistato la lussiosa Villa Fedora di Bad Doberan dove visse con la sua famiglia sino al 1945.\nDal 1926 al 1956, inoltre, Adolfo Federico fu membro del Comitato Olimpico Internazionale e dal 1949 al 1951 fu presidente del Comitato Olimpico di Germania, divenendo nel contempo anche membro onorario della Societ\u00e0 Berlinese di Antropologia, Etnologia e Preistoria.\nAdolfo Federico di Meclemburgo-Schwerin si spense al castello di Eutin nel 1969, quasi centenario.\nMatrimonio e figli.\nAdolfo Federico si spos\u00f2 due volte. Le prime nozze si tennero il 24 aprile 1917 con la principessa Vittoria Feodora di Reuss-Gera, che mor\u00ec durante la nascita della loro figlia, Woizlawa-Feodora il 18 dicembre 1918.\nIl 15 ottobre 1924, Adolfo Federico spos\u00f2 la vedova di suo fratello Giovanni Alberto, Elisabetta di Stolberg-Ro\u00dfla, che gli sopravvisse solo da un paio di settimane morendo anch'ella nel 1969 ma trascorrendo con lui 40 anni di matrimonio. Adolf Friedrich e sua moglie vennero sepolti nel cimitero della Cattedrale di Ratzebur."}
{"id": "4144306", "revid": "1305772", "url": "https://it.wikipedia.org/wiki?curid=4144306", "title": "Special Order 40", "text": "Lo Special Order 40 (Ordine Speciale \u2116 40), conosciuto localmente anche come S.O. 40, \u00e8 una circolare del 1979 emessa dal Los Angeles Police Department (LAPD).\nIl provvedimento, emesso durante il mandato di Daryl Gates quale capo del distretto, proibisce ai funzionari del LAPD di interrogare le persone al solo ed unico scopo di determinare la loro regolarit\u00e0 dal punto di vista delle leggi sull'immigrazione.\nVenne introdotto nel tentativo di incoraggiare le denunce anche da parte dei cittadini illegalmente immigrati negli USA. La circolare ordina: \"...gli ufficiali non devono prendere iniziative di polizia con l'obiettivo di determinare lo status di cittadinanza di una persona. Gli ufficiali non possono arrestare n\u00e9 registrare le persone per \"ingresso illegale\"\".\nControversie.\nI critici della misura affermano che il provvedimento impedisce agli ufficiali di polizia di ottenere informazioni sullo stato d'immigrazione illegale anche dai membri delle gang, dai criminali violenti o altri delinquenti pericolosi. Lo special order 40 \u00e8 diventato spesso oggetto di forti polemiche che hanno portato a includere Los Angeles nella lista delle cosiddette \"citt\u00e0 santuario\" dell'immigrazione.\nIl caso Jamiel Shaw II.\nNel 2008 lo Special Order 40 fin\u00ec sotto feroci polemiche da parte di diversi osservatori conservatori imputata di aver creato lo scenario che port\u00f2 all'omicidio di Jamiel Shaw II da parte di Pedro Espinoza, un membro delle gang immigrato illegalmente. Tutto ci\u00f2 perch\u00e9 Espinoza era stato arrestato dalla polizia di Culver City ma rilasciato dalle prigioni della contea di Los Angeles. Le polemiche non presero in considerazione il fatto che le due amministrazioni coinvolte non dipendevano dalla municipalit\u00e0 di Los Angeles e non erano quindi soggette allo Special Order 40.\nProposta d'emendamento.\nA seguito dell'omicidio Shaw la municipalit\u00e0 di Los Angeles prese in considerazione di emendare lo S.O. 40 specificando che la polizia deve avvisare l'ufficio immigrazione se un individuo \u00e8 un immigrato illegale. L'ex capo del LAPD Daryl Gates, difendendo lo Special Order 40, menzion\u00f2 il fatto che tale circolare dava gi\u00e0 mandato di avvisare per prima cosa le autorit\u00e0 dell'immigrazione quando chi violava la legge essendo arrestato avesse avuto uno status non documentato. Anche il capo della polizia William J. Bratton difese la circolare. alla fine la municipalit\u00e0 di Los Angeles scelse di non emendare lo Special Order 40.."}
{"id": "4144308", "revid": "287204", "url": "https://it.wikipedia.org/wiki?curid=4144308", "title": "Georg Hax", "text": "Biografia.\nGeorg Hax \u00e8 stato il dirigente della Deutscher Schwimm-Verband (DSV) tra il 1894 e il 1903 ed \u00e8 stato il suo presidente dal 1930 al 1936. Nel 1933 ha emanato il cosiddetto \"Paragrafo Ariano\", che escludeva tutti gli ebrei dalla Schwimm-Deutscher Verband. Suo figlio, Heinz Hax, ha partecipato a tre Olimpiadi (1928, 1932, 1936), gareggiando nel pentathlon moderno e tiro.\nCarriera.\nPartecip\u00f2 al torneo di pallanuoto della II Olimpiade di Parigi nel 1900 con il Berliner Swimming Club, perdendo ai quarti di finale per 3-2 contro i Pupilles de Neptune de Lille; ai Giochi olimpici intermedi disputati ad Atene nel 1906 partecip\u00f2 come ginnasta nella rappresentativa tedesca, che arriv\u00f2 quinta."}
{"id": "4144310", "revid": "1782831", "url": "https://it.wikipedia.org/wiki?curid=4144310", "title": "Football Club Pro Vercelli 1892 2012-2013", "text": "Questa voce raccoglie le informazioni riguardanti il Football Club Pro Vercelli 1892 nelle competizioni ufficiali della stagione 2012-2013.\nStagione.\nNella stagione 2012-2013 la Pro Vercelli disputa il nono campionato in Serie B della sua storia, e il primo dopo 64 anni di militanza in categorie inferiori.\nMaglie e sponsor.\nPer la stagione 2012-13 lo sponsor tecnico \u00e8 Erre\u00e0 mentre lo sponsor ufficiale \u00e8 stato dapprima Biancamano SpA, poi Senior Service.\nOrganigramma societario.\nArea direttiva\nArea tecnica\nArea sanitaria\nRosa.\n\"Dati aggiornati al 31 gennaio 2013\"."}
{"id": "4144315", "revid": "336956", "url": "https://it.wikipedia.org/wiki?curid=4144315", "title": "Fucile di precisione Gepard M1", "text": ""}
{"id": "4144318", "revid": "767487", "url": "https://it.wikipedia.org/wiki?curid=4144318", "title": "Nuoto ai Giochi della XXX Olimpiade - 1500 metri stile libero maschili", "text": "La gara dei 1500 metri stile libero maschili dei Giochi della XXX Olimpiade si \u00e8 svolta il 3 e il 4 agosto 2012. Hanno partecipato 31 atleti di 25 diverse nazionalit\u00e0.\nLa gara \u00e8 stata vinta dal cinese Sun Yang con il tempo di 14'31\"02, nuovo record mondiale.\nRecord.\nPrima della competizione i record mondiale e olimpico erano i seguenti:\nDurante la competizione \u00e8 stato battuto il seguente record:"}
{"id": "4144329", "revid": "1543377", "url": "https://it.wikipedia.org/wiki?curid=4144329", "title": "Serie B 2012-2013", "text": "La Serie B 2012-2013 \u00e8 stata la 81\u00aa edizione dalla manifestazione, la terza gestita dalla Lega Serie B. Per ragioni di sponsorizzazione prende il nome di Serie bwin. \nStagione.\nNovit\u00e0.\nLa regione pi\u00f9 rappresentata in questo campionato \u00e8, come nella precedente stagione il Veneto con 4 squadre (Cittadella, Padova, Verona e Vicenza), seguita da Emilia-Romagna (Cesena, Modena e Sassuolo) e Toscana (Empoli, Grosseto e Livorno) con 3 formazioni ciascuna. Due club invece, rispettivamente per Calabria (Crotone e Reggina), Lombardia (Brescia e Varese) e Piemonte (Novara e Pro Vercelli); una rappresentante infine, per Abruzzo (Virtus Lanciano), Campania (Juve Stabia), Liguria (Spezia), Marche (Ascoli), Puglia (Bari) e Umbria (Ternana).\nPer il si tratta della prima apparizione in Serie B. La , tornata fra i cadetti dopo 64 anni, ha giocato le prime gare casalinghe allo stadio Leonardo Garilli di Piacenza in attesa dell'adeguamento dello stadio Silvio Piola agli standard previsti per la categoria; \u00e8 tornata a disputare le partite interne nel proprio impianto a partire dal 20 ottobre, in occasione dell'incontro con il valevole per la 10\u00aa giornata di andata. Lo stesso dicasi per il Lanciano che ha disputato le prime partite casalinghe allo stadio Adriatico di Pescara, sempre per via dei lavori di ristrutturazione e adeguamento dello stadio Guido Biondi di Lanciano. La , dopo aver giocato la prima gara casalinga allo stadio Pietro Barbetti di Gubbio, \u00e8 tornata a disputare le partite interne allo stadio Libero Liberati di Terni. Lo Spezia ritorna in Serie B dopo il fallimento societario del 2008 che lo aveva costretto a ripartire dalla Serie D.\nA partire da questa stagione, la numerazione delle maglie per i giocatori che compongono la rosa andr\u00e0 dall'1 al 30 e saranno progressive; i numeri 1, 12 e 22 sono riservati ai portieri. Si potranno fare eccezioni riguardanti i numeri di maglia gi\u00e0 ritirati in precedenza.\nAggiornamenti.\nIn seguito al processo legato al calcioscommesse la classifica iniziale \u00e8 caratterizzata da alcune penalizzazioni. Prima dell'inizio del campionato il e l' patteggiano 1 punto di penalizzazione, il 2 punti, il 5 punti, infine il ha patteggiato 6 punti di penalizzazione. Il , in seguito alle sentenze del calcioscommesse, \u00e8 stato escluso dal campionato e questo ha portato alla riammissione del . Altre squadre penalizzate sono l' (1 punto e successivamente annullato dal TNAS), il (2 punti poi annullati dal TNAS), il (5 punti di cui uno inflitto nel corso della stagione, per l'assenza di documentazione sull'avvenuto pagamento delle ritenute IRPEF e ridotti successivamente a 2 dal TNAS) e la (inizialmente penalizzata di 4 punti, poi ridotti a 3 e infine a 2) Infine, a causa di irregolarit\u00e0 amministrative e del mancato pagamento nei versamenti dei contributi ENPALS e IRPEF non rispettati nella scorsa stagione, sono stati comminati ulteriori due punti di penalit\u00e0 al (per un totale di 7) e, disposti anche due punti al da scontare nella corrente stagione.\nFormula.\nIl calendario della competizione \u00e8 stato pubblicato dalla Lega Serie B il 3 agosto 2012: iniziata il 24 agosto 2012 con un anticipo, si \u00e8 conclusa il 18 maggio 2013. Le prime due giornate (24 e 31 agosto) si sono disputate sabato sera alle 20:45. Le giornate nella cui settimana non si tengono incontri di Serie A, sono state disputate la domenica alle ore 15:00. Le semifinali dei play-off si sono tenute il 22 e 26 maggio, mentre le rispettive finali per decretare la terza formazione promossa in massima serie, sono fissate il 29 maggio e 2 giugno. Gli eventuali play-out si disputeranno solo nel caso il distacco in classifica tra la quart'ultima e la quint'ultima squadra sia superiore ai 5 punti.\nIl 13 maggio 2013 la Lega Serie B, come gi\u00e0 accaduto nella scorsa stagione, decide per l'ultima giornata di formare tre gruppi di partite in orari diversi: alle 14:30 le gare ininfluenti fra formazioni che non hanno pi\u00f9 nessun obiettivo da raggiungere o che sono anzitempo retrocesse (Cesena-Pro Vercelli, Grosseto-Bari, Spezia-Modena, Ternana-Padova), alle ore 16:30 le partite decisive per decretare il primo posto, le promozioni, i play-off e la salvezza diretta (Brescia-Varese, Cittadella-Ascoli, Novara-Virtus Lanciano, Sassuolo-Livorno, Verona-Empoli, Vicenza-Reggina) e alle ore 12:30 del 19 maggio Crotone-Juve Stabia.\nAvvenimenti.\nIl campionato \u00e8 stato vinto dal , che dopo un girone di andata da record \u2014 ottenuti 48 punti, gli stessi (senza penalizzazione) della nell'edizione 2006-2007 \u2014 rallenta vistosamente nel girone di ritorno e deve cos\u00ec attendere l'ultimo turno, dopo il successo sul , per conquistare la sua prima, storica promozione in Serie A. Insieme agli emiliani sale il , dopo undici anni di attesa; il pareggio dei veneti con l' consente la disputa dei play-off, rimasti a rischio per tutta la stagione a causa dell'ampio vantaggio delle prime tre squadre, Sassuolo, Verona e Livorno, sulle inseguitrici.\nProprio i labronici sono la terza promossa, superando l'Empoli nella finale tutta toscana, ritornando nella massima serie dopo tre stagioni. In coda, scendono il , dopo cinque stagioni consecutive in serie cadetta, e la neopromossa Pro Vercelli, alle quali si aggiungono all'ultimo turno e , che non riescono a ripristinare i play-out, retrocedendo direttamente come non succedeva in serie cadetta dalla stagione 2007-2008.\nClassifica finale.\nLegenda:\nRegolamento:\nNote:\nSpareggi.\nPlay-off.\nTabellone\nPlay-out.\nI Play-out non si sono disputati perch\u00e9, come da regolamento, tra la 18\u00aa e la 19\u00aa classificata c'\u00e8 un distacco maggiore di 5 punti.\nStatistiche.\nSquadre.\nRecord stagionali.\nSquadre\nPartite\nCopertura televisiva.\nSono tre gli operatori televisivi a proporre le partite di Serie B in diretta: Sky via satellite e Mediaset Premium e Serie B TV via etere. La TV satellitare propone tutte le partite in diretta, Mediaset Premium propone tutti gli anticipi, posticipi, play-off, play-out e la diretta simultanea di tutte le partite mentre Serie B TV offre tutte le partite del sabato (o domenica) pomeriggio pi\u00f9 play-off e play-out."}
{"id": "4144330", "revid": "1504506", "url": "https://it.wikipedia.org/wiki?curid=4144330", "title": "Lingua aquitana", "text": "La lingua aquitana era parlata nell'antica Aquitania (approssivativamente tra i Pirenei e la Garonna, nella regione pi\u00f9 tardi conosciuta come Guascogna) prima della conquista romana e probabilmente, ancora fino all'inizio del Medioevo.\nRitrovamenti archeologici (i pi\u00f9 importanti sono una serie di testi votivi e funerari, in latino che contengono circa 400 nomi personali e 70 nomi di dei), toponimi e tracce storiche suggeriscono l'esistenza di una famiglia linguistica vasconica, che comprenderebbe l'aquitano e il basco.\nStoria.\nLa lingua aquitana e la moderna lingua basca, sono comunemente ritenute lingue preindoeuropee e paleoeuropee, un residuo delle lingue parlate in Europa occidentale prima dell'arrivo delle popolazioni indoeuropee. Tuttavia, \u00e8 ancora aperto il dibattito in merito al rapporto che esisterebbe tra la lingua aquitana e la ricostruita lingua proto-basca: una prima ipotesi sostiene che il proto-basco e l'aquitano siano sostanzialmente lo stesso idioma o, al pi\u00f9, due dialetti di una stessa lingua; mentre una seconda ipotesi interpreta la lingua proto-basca e la lingua aquitana come \"lingue sorelle\" all'interno della famiglia delle lingue vasconiche, entrambe discendenti da un'ipotetica lingua proto-vasconica. L'origine delle lingue vasconiche \u00e8 probabilmente autoctona, infatti, gli studi di Luigi Luca Cavalli-Sforza sulla storia genetica dell'Europa hanno identificato particolari caratteristiche genetiche che si presentano con alta frequenza nella regione basca, e ad un livello pi\u00f9 basso al di fuori della penisola iberica e della Francia meridionale. Secondo Cavalli-Sforza questo fatto (corrispondente, grosso modo, alla diffusione geografica del Fattore Rh negativo nel sangue) rappresenterebbe un residuo isolato delle popolazioni pre-neolitiche in Europa. Questa conclusione \u00e8 stata assai discussa ed ha portato a notevoli controversie. L'origine aquitana del basco pu\u00f2 essere tracciata, pi\u00f9 o meno direttamente, dai ritrovamenti della cosiddetta Cultura d'Artenac, di epoca calcolitica.\nNomi personali e nomi di dei.\nQuasi tutte le iscrizioni aquitaniche sono state ritrovate a nord dei Pirenei, nel territorio che le fonti greche e romane designavano come Aquitania.\nMa, una parte minore, sono stati ritrovati a sud dei Pirenei nel territorio che le fonti greche e romane assegnavano ai Vasconi:\nComparazione tra le lingue vasconiche.\nLa maggior parte degli elementi dell'onomastica aquitana sono chiaramente identificabili da un punto di vista basco, corrispondente da vicino alle forme ricostruite dal bascologo Koldo (Luis) Mitxelena nella lingua proto-basca:\nIl bascologo Joaqu\u00edn Gorrotxategi, che ha pubblicato parecchi lavori sull'aquitano, e Mitxelena hanno rimarcato le similarit\u00e0 di alcuni elementi onomastici delle lingue Iberiche con l'aquitano. In particolare, Mitxelena parla di un \"insieme onomastico\" (onomastic pool) da cui avrebbero attinto sia l'aquitano che l'iberico."}
{"id": "4144332", "revid": "2118592", "url": "https://it.wikipedia.org/wiki?curid=4144332", "title": "Hugh de Courtenay, II conte di Devon", "text": "Biografia.\nEra il secondogenito, ma primo figlio superstite di Hugh de Courtenay, I conte di Devon, e di sua moglie, Agnes St. John, figlia di Sir John St. John.\nCarriera.\nL'11 agosto 1327, Hugh si un\u00ec al corpo delle guardie che proteggevano la persona del re, dopo essere stato nominato cavaliere e quando il Parlamento venne convocato al momento della piena presa di potere da parte di Edoardo III d'Inghilterra, dopo che egli aveva scacciato la madre Isabella di Francia ed il suo amante Ruggero Mortimer, I conte di March, Hugh fu tra coloro che vennero chiamati a presenziarvi. Nei documenti dell'epoca viene chiamato Hugh de Courtenay il giovane e designato con il titolo di Lord Courtenay. Nel 1335 egli difese le coste della Cornovaglia da alcuni tentativi di invasione portati avanti dai francesi e quando il padre mor\u00ec nel 1340 egli eredit\u00f2 il titolo e tutte le propriet\u00e0 paterne che si trovavano nel Devon.\n\u00c8 possibile che egli abbia partecipato alla Battaglia di Durham, dove Henry Percy, II barone Percy e Ralph Neville, II barone Neville sconfissero gli scozzesi di Davide II di Scozia.\nUn uomo ricco.\nSicuramente Hugh prese parte alla Battaglia di Cr\u00e9cy, combattuta il 26 agosto dello stesso anno, e prese parte a una delle tante giostre che si tennero per celebrare la vittoria e precisamente a quella del 9 aprile presso Litchfield in cui anche il re partecip\u00f2.\nHugh ottenne dal re il permesso di costruire un convento vicino al Palazzo di Westminster per i frati dell'Ordine della Beata Vergine del Monte Carmelo che col tempo divenne un'importante casa religiosa, a seguito del completamento di questo progetto egli fu nominato, nel 1352, Guardiano congiunto del Devon e della Cornovaglia e torn\u00f2 quindi nella sua terra natale.\nNel 1361 lui e la moglie beneficiarono delle volont\u00e0 testamentarie del fratello di lei, Humphrey de Bohun, VI conte di Hereford, che fecero aumentare notevolmente le loro propriet\u00e0 terriere.\nNel 1356, Hugh combatt\u00e9 nella Battaglia di Poitiers insieme a Edoardo il Principe Nero giocandovi tuttavia un ruolo marginale dal momento che ormai si avvicinava ai sessant'anni, tant'\u00e8 che poco dopo si ritir\u00f2 a vita privata con una pensione garantitagli dal re. Nel 1373 fu nominato Custode Capo della Foresta Reale del Devon, attivit\u00e0 i cui introiti vennero tassati dal parlamento per 1.500\u00a0\u00a3. Bench\u00e9 fosse considerato un uomo ricco v'erano altri nobili ben pi\u00f9 provvisti di lui, tuttavia Hugh ebbe sempre un seguito composto da 40 cavalieri, scudieri ed avvocati ed aveva anche alcune propriet\u00e0, bench\u00e9 sottoposte a limitazioni, nel Somersetshire, in Cornovaglia, nell'Hampshire, nel Dorset e nel Buckinghamshire.\nHugh fu anche un mecenate per il vescovo di Exeter, John Grandisson (morto nel 1369), del quale support\u00f2 non solo la carriera, ma per il quale si accoll\u00f2 anche dei debiti per costruire delle chiese nella diocesi di Exeter.\nHugh mor\u00ec il 2 maggio 1377 e fu sepolto nella Cattedrale di Exeter.\nMatrimonio.\nL'11 agosto 1325, in conformit\u00e0 con un accordo matrimoniale del 27 settembre 1314, spos\u00f2 Margaret de Bohun (3 aprile 1311-16 dicembre 1391), figlia di Humphrey de Bohun, IV conte di Hereford e di Elisabetta d'Inghilterra figlia di Edoardo I d'Inghilterra. Ebbero tredici figli:"}
{"id": "4144334", "revid": "1714743", "url": "https://it.wikipedia.org/wiki?curid=4144334", "title": "Gherardo Leonardo d'Appiano", "text": "Biografia.\nGherardo Leonardo divenne anziano di Pisa nel 1391 e, l'anno seguente, eliminato Pietro Gambacorti e fuggito l'arcivescovo Lotto Gambacorta, ottenne la nomina di visconte dell'Arcivescovado.\nNel 1398, dopo la morte del fratello Vanni (6 ottobre 1397), Gherardo \u00e8 nominato capitano del popolo di Pisa, ottenendo cos\u00ec il giuramento di fedelt\u00e0 delle Milizie e degli Anziani, garante la successione della Signoria di Pisa alla morte di Jacopo pochi mesi dopo. Gherardo per\u00f2, ben conscio della gravosa situazione economica e politica in cui versava l'ormai decadente ex Repubblica Marinara, decise di cedere alle insistenze del Duca di Milano Gian Galeazzo Visconti, trattando la vendita della citt\u00e0 in segreto. La Repubblica di Firenze volle impedire la trattativa e invi\u00f2 a Pisa due commissari, fingendo un accordo per il ritorno dei loro mercanti a Porto Pisano. Le trame dei commissari non sfuggirono a Gherardo che li licenzi\u00f2 subito; inoltre i pisani, che erano sospettati di aver collaborato con i Fiorentini, furono giustiziati o arrestati.\nIl 13 febbraio 1399 l'accordo di vendita fu concluso: Gherardo cedette la citt\u00e0 e il contado per la cifra di 200.000 fiorini d'oro, tenendosi per s\u00e9 e la sua famiglia la parte meridionale ed insulare della Signoria. Il Visconti, sebben non di buon grado (avrebbe desiderato l'intero Stato, con le ricche miniere elbane ed il fondamentale snodo strategico-portuale di Piombino) ma consapevole che l'offerta non era negoziabile, spinto dalle sue mire espansionistiche, accett\u00f2. Gherardo, pose cos\u00ec fine alla secolare indipendenza di Pisa, alla soppressione della sua Signoria, alla conclusione definitiva della ex Repubblica Marinara.\nSeguito da una numerosa corte, Gherardo giunse per mare a Piombino il pomeriggio del 27 o la mattina del 28 febbraio 1399 dando cos\u00ec vita alla signoria di Piombino. L'imperatore Venceslao riconobbe in seguito il nuovo stato, investendo Gherardo col titolo di conte palatino. Scelse come residenza sua, della sua famiglia e della sua corte, Palazzo Vecchio (poi Palazzo Appiani), una struttura gi\u00e0 esistente collocata in posizione centrale, sito sul mare e ben protetto in questo lato da una massiccia fortificazione dell'XI secolo, la Rocchetta. Si affacciava sulla Piazzerella (attuale Piazza Bovio), dal retro poteva dominare il Porticciolo di Marina con la Porta a Mare e, verso ovest, il mare stesso, lato Rocchetta.\nI proventi della vendita di Pisa furono impiegati per adeguare Piombino ad essere una degna capitale di Stato, infatti fino ad allora era una cittadina militare e portuale, atta alle attivit\u00e0 marittime, commerciali e di pesca, e soprattutto alla sistemazione di detto palazzo che fu ampliato, sopraelevato, reso pi\u00f9 sicuro ed ingentilito con affreschi, materiali di pregio ed opere d'arte. Il 6 giugno 1400, Gherardo annett\u00e9 alla Signoria piombinese i castelli di Valli e Montioni, acquistati dalla famiglia massetana dei Todini per consentire una pi\u00f9 facile difesa del territorio.\nVenti di guerra minacciarono Piombino nel biennio 1401-1402, quando la Repubblica di Genova assalt\u00f2 per ben tre volte la citt\u00e0-stato. Il \"casus belli\" fu l'accordo di ancoraggio e rifornimenti, sotto gabella, che Gherardo aveva stretto con navi corsare catalane, nemiche della Superba, nel Porto di Falesia. La seconda, il 1\u00ba luglio 1401, una piccola flotta genovese veleggia verso l'Elba; si prova a mediare la pace tramite un conguaglio di 19000 fiorini; inizialmente i genovesi accettano, ritirandosi, ma ivi si ripresentano l'anno successivo, nel settembre 1402; stavolta veleggia alla volta dell'Elba la flotta piombinese e ne esce una battaglia dalla quale i genovesi vengono sconfitti, il 17 settembre. La pace \u00e8 definitivamente firmata nel 1403. L'11 luglio, al fine di garantire per s\u00e9 ed il suo Stato maggiore protezione, Gherardo, firma a Piombino un trattato della durata di sei anni con la Repubblica di Firenze: un'alleanza che garantisce a Piombino un ausilio militare con una guarnigione fiorentina permanente presso la citt\u00e0 ed ai gigliati il diritto di ancoraggio e traffici commerciali con gabelle agevolate ai porti di Marina, Falesia e Baratto.\nGherardo redasse il suo testamento il 25 aprile 1404, lasciando la sovranit\u00e0 dello Stato al figlioletto di quattro anni, Jacopo II, sotto la reggenza della madre Paola Colonna. Al fratello Emanuele e al nipote Vanni lasci\u00f2 la rendita di 1000 fiorini d\u00ec oro ciascuno mentre alla figlia Caterina, una rendita di 3000 fiorini. Nel testamento sono esplicitamente espresse volont\u00e0 di successione quali, in caso di morte prematura del figlio maschio Jacopo II, la reggenza da passarsi (se ancora in vita) ad Emanuele Appiano, escludendo cos\u00ec l'ipotesi di una successione femminile.\nMatrimonio e discendenza.\nNel gennaio 1398 sposa forse a Roma donna Paola Colonna, nobildonna romana, figlia di Agabito Colonna e di Paola Conti e sorella di Ottone, futuro Papa Martino V. Da questo matrimonio nascono tre figli:"}
{"id": "4144338", "revid": "729019", "url": "https://it.wikipedia.org/wiki?curid=4144338", "title": "Nuoto ai Giochi della XXX Olimpiade - 100 metri stile libero maschili", "text": "La gara dei 100 metri stile libero maschili dei Giochi della XXX Olimpiade si \u00e8 svolta il 31 luglio e il 1\u00ba agosto 2012. Hanno partecipato 60 atleti.\nLa gara \u00e8 stata vinta dallo statunitense Nathan Adrian con il tempo di 47\"52 , mentre l'argento e il bronzo sono andati rispettivamente a James Magnussen e a Brent Hayden.\nRecord.\nPrima della competizione, i record olimpici e mondiali erano i seguenti:\nDurante l'evento tali record non sono stati migliorati."}
{"id": "4144345", "revid": "254059", "url": "https://it.wikipedia.org/wiki?curid=4144345", "title": "Jacopo I Appiano", "text": "Biografia.\nFiglio di Vanni, anziano di Pisa al servizio dei Gambacorti, ricopr\u00ec il ruolo di cancelliere del Consiglio degli anziani, sotto nomina del signore Pietro Gambacorti. Nel 1392, bramoso di potere e d'accordo con Gian Galeazzo Visconti, si impadron\u00ec della citt\u00e0 uccidendo il signore pisano.\nAlla sua morte nel 1398 la signoria pass\u00f2 nelle mani del figlio Gherardo Appiano."}
{"id": "4144346", "revid": "51535938", "url": "https://it.wikipedia.org/wiki?curid=4144346", "title": "Jacopo I", "text": ""}
{"id": "4144358", "revid": "227767", "url": "https://it.wikipedia.org/wiki?curid=4144358", "title": "Isola di Port-Cros", "text": ""}
{"id": "4144361", "revid": "1776051", "url": "https://it.wikipedia.org/wiki?curid=4144361", "title": "Nuoto ai Giochi della XXX Olimpiade - 200 metri dorso maschili", "text": "La gara dei 200 metri dorso maschili dei Giochi della XXX Olimpiade si \u00e8 svolta il 1\u00ba e il 2 agosto 2012. Hanno partecipato 35 atleti.\nLa gara \u00e8 stata vinta dallo statunitense Tyler Clary con il tempo di 1'53\"41 (nuovo record olimpico), mentre l'argento e il bronzo sono andati rispettivamente a Ry\u014dsuke Irie e a Ryan Lochte.\nRecord.\nPrima della competizione, i record olimpici e mondiali erano i seguenti:\nDurante l'evento \u00e8 stato migliorato il seguente record:"}
{"id": "4144368", "revid": "1714743", "url": "https://it.wikipedia.org/wiki?curid=4144368", "title": "Jacopo VI", "text": "Biografia.\nFiglio di Jacopo V Appiano, succedette al padre nel 1545 sotto la tutela della madre Elena Salviati. Nel 1548 fugg\u00ec a Genova abbandonando Piombino, che fu ceduta dall'imperatore Carlo V a Cosimo I de' Medici, in virt\u00f9 dell'investitura di mezzo secolo prima: l'imperatore era rimasto sfavorevolmente impressionato dalle scorrerie turche sull'isola d'Elba, mal difesa dagli Appiano, e sollecitato dal Duca di Firenze, desideroso di ampliare i propri domini, gliel'affid\u00f2 proprio mentre stava allestendo una potente flotta.\nIl dominio mediceo dur\u00f2 fino al 1557, quando Cosimo I rinunci\u00f2 a Piombino in cambio di Portoferraio (allora chiamata \"Cosmopoli\") e la signoria torn\u00f2 nelle mani di Jacopo VI. Osteggiato per\u00f2 dalla popolazione per il suo dispotismo, smise di curarsi della citt\u00e0 e divenne ammiraglio della flotta medicea, lasciando che il figlio naturale Alessandro Appiano governasse lo Stato dal 1562 e, dopo essere stato legittimato dall'imperatore, prendesse il potere.\nMatrimonio e discendenza.\nNel 1547 Jacopo VI spos\u00f2 a Genova Virginia Fieschi dei conti di Lavagna, dalla quale ebbe sei figli. Ebbe inoltre altri tre figli da relazioni extraconiugali, tra cui Alessandro, suo successore nella signoria."}
{"id": "4144371", "revid": "339392", "url": "https://it.wikipedia.org/wiki?curid=4144371", "title": "Gambrinus Liga", "text": ""}
{"id": "4144375", "revid": "1305772", "url": "https://it.wikipedia.org/wiki?curid=4144375", "title": "Isola dei Morti", "text": ""}
{"id": "4144377", "revid": "999229", "url": "https://it.wikipedia.org/wiki?curid=4144377", "title": "Jacopo VII", "text": "Biografia.\nFiglio di Alessandro Appiano e di Isabella de Mendoza, successe al padre nel 1590, esercitando il potere da Genova sotto la tutela del nonno materno.\nFu signore di Piombino e Conte del Sacro Romano Impero, Signore di Scarlino, Populonia, Suvereto, Buriano, Vignale Riotorto, Abbadia al Fango e delle isole d'Elba, Montecristo, Pianosa, Cerboli e Palmaiola. \nNel 1594 fu elevato a Marchese di Populonia ed essendo la signoria di Piombino stata elevata a principato dall'imperatore Rodolfo II, divenne principe col nome di Giacomo VII Appiani d'Aragona. \nSi spos\u00f2 a Genova nel 1602 con Spinola Bianco, mor\u00ec in giovane et\u00e0 senza lasciare eredi."}
{"id": "4144386", "revid": "1776051", "url": "https://it.wikipedia.org/wiki?curid=4144386", "title": "Nuoto ai Giochi della XXX Olimpiade - 200 metri misti maschili", "text": "La gara dei 200 metri misti maschili dei Giochi della XXX Olimpiade si \u00e8 svolta dal 1 al 2 agosto 2012. Hanno partecipato 36 atleti.\nLa gara \u00e8 stata vinta dallo statunitense Michael Phelps con il tempo di 1'54\"27, mentre l'argento e il bronzo sono andati rispettivamente a Ryan Lochte e a L\u00e1szl\u00f3 Cseh.\nFormato.\nGli atleti competono in due turni eliminatori; i migliori sedici tempi delle batterie si qualificano alla semifinale, mentre i migliori otto di queste ultime accedono alla finale.\nRecord.\nPrima della competizione, i record mondiali ed olimpici erano i seguenti:\nDurante l'evento non sono stati migliorati record."}
{"id": "4144388", "revid": "641838", "url": "https://it.wikipedia.org/wiki?curid=4144388", "title": "Mex\u00e8s", "text": ""}
{"id": "4144389", "revid": "1318658", "url": "https://it.wikipedia.org/wiki?curid=4144389", "title": "Fritz Schneider", "text": ""}
{"id": "4144391", "revid": "767487", "url": "https://it.wikipedia.org/wiki?curid=4144391", "title": "Charles-Louis Appleton", "text": "Docente a Losanna (1872) e a Lione (1875), fu autore di una celeberrima \"Histoire de la propri\u00e9t\u00e9 pr\u00e9torienne et de l'action publicienne\" (1889)."}
{"id": "4144393", "revid": "599013", "url": "https://it.wikipedia.org/wiki?curid=4144393", "title": "Fritz Schneider (pallanuotista)", "text": "Carriera.\nPartecip\u00f2 al torneo di pallanuoto della II Olimpiade di Parigi nel 1900 con il Berliner Swimming Club, perdendo ai quarti di finale per 3-2 contro i Pupilles de Neptune de Lille."}
{"id": "4144395", "revid": "51536408", "url": "https://it.wikipedia.org/wiki?curid=4144395", "title": "Anton Apponyi", "text": ""}
{"id": "4144397", "revid": "287204", "url": "https://it.wikipedia.org/wiki?curid=4144397", "title": "Gyula Kate", "text": ""}
{"id": "4144403", "revid": "125252858", "url": "https://it.wikipedia.org/wiki?curid=4144403", "title": "Apringio", "text": ", fu autore di un vasto commento all'Apocalisse."}
{"id": "4144404", "revid": "133248", "url": "https://it.wikipedia.org/wiki?curid=4144404", "title": "Viaggio nella mente di un uomo che non dimenticava nulla", "text": ""}
{"id": "4144405", "revid": "1543377", "url": "https://it.wikipedia.org/wiki?curid=4144405", "title": "Diffusione di Knudsen", "text": "La diffusione di Knudsen \u00e8 un caso particolare del fenomeno di diffusione di materia che avviene quando una particella (ad esempio una molecola) diffonde all'interno di uno spazio che ha dimensioni paragonabili o pi\u00f9 ristrette rispetto al cammino libero medio della particella stessa.\nSiccome il cammino libero medio delle molecole allo stato liquido \u00e8 molto ridotto, nella pratica si ha diffusione di Knudsen solo per sostanze allo stato gassoso.\nUn esempio di diffusione di Knudsen \u00e8 il moto di molecole all'interno di pori aventi un diametro ridotto (intorno a 2-50 nm); in tal caso il numero di urti che avvengono tra le molecole e le pareti del poro \u00e8 uguale o maggiore rispetto al numero di urti che avvengono tra due molecole.\nPer discriminare tra diffusione di Knudsen e altre tipologie di diffusione si utilizza il numero di Knudsen: nel caso in cui il fenomeno della diffusione di Knudsen sia predominante, il numero di Knudsen \u00e8 molto pi\u00f9 grande di 1, mentre se il numero di Knudsen \u00e8 uguale o minore di 1 intervengono altri meccanismi di diffusione.\nCoefficiente di diffusione di Knudsen.\nNel caso di diffusione di Knudsen, il coefficiente di diffusione di materia \u00e8 pari al coefficiente di diffusione di Knudsen formula_1 di una specie chimica (\"A\"), che a sua volta \u00e8 dato dall'espressione:\ndove:"}
{"id": "4144407", "revid": "547992", "url": "https://it.wikipedia.org/wiki?curid=4144407", "title": "Aproniano", "text": "\u00c8 citato da Palladio di Galazia quale amico di Tirannio Rufino. Si dedic\u00f2 all'ascesi.\nNon \u00e8 certa la sua identificazione con il proprietario della catacomba di Aproniano."}
{"id": "4144417", "revid": "76963", "url": "https://it.wikipedia.org/wiki?curid=4144417", "title": "Hideaki It\u014d", "text": "Inizia la sua carriera nel mondo dello spettacolo alla met\u00e0 degli anni '90, e da allora in poi partecipa in ruoli importanti in molte pellicole cinematografiche e dorama televisivi, a fianco di molti idol maschili."}
{"id": "4144418", "revid": "729019", "url": "https://it.wikipedia.org/wiki?curid=4144418", "title": "Port-Cros", "text": "Port-Cros \u00e8 un'isola francese nel Mar Mediterraneo e appartiene ad un arcipelago noto come isole di Hy\u00e8res.\nGeografia.\nConosciuta in antichit\u00e0 col nome di \"Messea\" (isola di mezzo), deve il suo nome ad un piccolo porto che si trova sull'isola che ha una forma di croce. Larga 4 km, Port-Cros ricopre una superficie di 650 ettari ed il suo punto pi\u00f9 elevato \u00e8 a 199 metri.\nL'isola \u00e8 parte del comune di Hy\u00e8res, nel dipartimento del Var, in Provenza. L'isola venne donata al governo francese dalla sua ultima proprietaria (morta nel 1966) per costituirvi un parco nazionale - il Parco nazionale di Port-Cros - che venne effettivamente costituito il 14 dicembre 1963.\nStoria.\nAlcune tombe e monete di epoca romana che sono state ritrovate sull'isola permettono di affermare che Port-Cros \u00e8 stata abitata sin dall'antichit\u00e0. Nel V secolo d.C. l'Abbazia di Lerino costru\u00ec una propria sezione nella vicina \u00cele du Levant e in seguito anche a Port-Cros. Le costruzioni venne distrutte dai corsari barbareschi che ripetutamente attaccarono le isole Hy\u00e8res dal X al XVI secolo.\nNel 1531 Francesco I di Francia incaric\u00f2 Bertrand d'Ornesan di fortificare le isole per difenderle dai pirati e l'anno seguente le elev\u00f2 a marchesato\nNel 1549 il marchesato pass\u00f2 a Christophe de Rocquendorf che, per attrarre dei coloni, garant\u00ec asilo a criminali comuni.\nNel 1617 finalmente le fortificazioni promesse un secolo prima di Francesco I vennero costruite sotto la direzione del Cardinale Richelieu. Ci\u00f2 nonostante nel 1700 l'isola venne saccheggiata dai britannici che nel 1742 la invasero prima di essere cacciati dal conte di Maurepas.\nL'ultimo marchese dell'isola fu Louis de Colvet, padrigno di Honor\u00e9 Gabriel Riqueti de Mirabeau, che nel 1783 vendette Port-Cros a Jean Joseph Barth\u00e9l\u00e9my Simon de Savornin. Nel 1793 nel contesto delle guerre napoleoniche i britannici attaccarono nuovamente l'isola. Nel 1811, dopo la sua riconquista, Napoleone decise di crearvi una guarnigione di veterani che dopo la caduta del Primo Impero venne sostituita da una compagnia composta per lo pi\u00f9 da militari invalidi.\nNel 1815 il marchesato venne acquistato dallo Stato francese e cambi\u00f2 pi\u00f9 volte proprietario prima di essere venduto al Dottor Crotte che vi cre\u00f2 un resort turistico visitato, nel periodo tra le due guerre, da numerosi esponenti del mondo artistico e letterario: Jean Paulhan, Andr\u00e9 Malraux, Andr\u00e9 Gide, Saint-John Perse, Paul Val\u00e9ry e Jules Supervielle.\nDurante la seconda guerra mondiale nelle acque dell'isola venne combattuta la battaglia di Port Cros, nell'ambito dell'Operazione Dragoon che vide lo sbarco Alleato in Francia."}
{"id": "4144420", "revid": "124123", "url": "https://it.wikipedia.org/wiki?curid=4144420", "title": "Joaqu\u00edn Mosquera", "text": "Fu presidente della Grande Colombia nel 1830."}
{"id": "4144421", "revid": "125067441", "url": "https://it.wikipedia.org/wiki?curid=4144421", "title": "Sila Greca", "text": "La Sila Greca rappresenta il lembo nord-orientale dell'\"altopiano silano\".\nLa minore delle tre, ma solo per altitudini, la \"Sila Greca\" porta nel nome le influenze culturali d'Oriente che il territorio conserva: greci, bizantini, basiliani e albanesi, sono stati coloni e fondatori di centri abitati alle pendici del monte Pal\u00e9parto (il pi\u00f9 alto della Sila Greca 1481\u00a0m). Dal punto di vista ambientale \u00e8 l'area di Sila pi\u00f9 atipica, con la predominanza di boschi di latifoglie sui versanti dei rilievi, interrotte, nei punti pi\u00f9 alti, dalle conifere, di cui il pino laricio \u00e8 il rappresentante pi\u00f9 in vista.\nGeografia.\nLa piana di Sibari, a nord, si raccorda con il territorio della Sila Greca attraverso una cintura di comuni di chiara origine albanese che fanno riferimento a San Demetrio Corone. Le cime orlano la costa meridionale del golfo di Taranto a cui afferisce il torrente Trionto che, con il suo bacino idrografico separa questi monti dal cuore della Sila Grande pi\u00f9 a sud. Il fiume Crati chiude l'estensione del massiccio a ovest. \nCerri, roveri e lecci, quasi in successione, ricoprono pianori e conche, versanti ripidi e colline pi\u00f9 basse fino ad arrivare al mare. Ma l'apparente dolcezze dei rilievi nasconde un paesaggio pi\u00f9 aspro e impressionante nelle valli strette e rocciose dei suoi torrenti. Salti d'acqua notevoli come nel medio corso del Colognati e del suo affluente Cerasia, oppure lungo il torrente Laurenzana, a monte dell'ambito di Bocchigliero, costituiscono alcuni esempi spettacolari offerti da questi \"canyon\". La vegetazione \u00e8 intricata e fitta e in alcune zone la luce riesce appena a filtrare tra le forre. I principali comuni di questa piccola parte di altopiano sono: Bisignano, Acri e Longobucco."}
{"id": "4144422", "revid": "729019", "url": "https://it.wikipedia.org/wiki?curid=4144422", "title": "Standard Fourteen", "text": "La Fourteen, o 14 hp, \u00e8 stata un'autovettura prodotta dalla Standard dal 1923 al 1928, dal 1937 al 1939 e dal 1945 al 1948.\nIl contesto.\nIl primo modello di nome 14 hp comparve nel 1923. Prodotto fino al 1928, aveva una carrozzeria torpedo quattro porte ed un motore a quattro cilindri. Nel 1937 apparve sul mercato la \"Flying Fourteen\". Appartenente alla serie \"Flying\", venne commercializzata fino al 1939. Dopo la seconda guerra mondiale questo modello fu riproposto, e venne prodotto fino al 1948.\nLa 14 hp (1923-1928).\nAl momento del lancio, la prima 14 hp era il pi\u00f9 grande modello commercializzato dalla Standard. La gamma era completata dalla 8 hp, dalla 11 hp e dalla 11.6.\nLa 14 hp aveva montato un motore in linea a quattro cilindri e valvole in testa da 1.944 cm\u00b3 di cilindrata. L'alesaggio e la corsa erano, rispettivamente, 75 mm e 110 mm. Dal 1927 la Standard install\u00f2 nuovamente, sui motori dei propri modelli, le valvole laterali. Dal 1947, la casa automobilistica di Coventry torn\u00f2 alle valvole in testa, questa volta definitivamente.\nLa Flying Fourteen (1937-1939, 1945-1948).\nNel 1937 la venne lanciata una nuova vettura della serie \"Flying\", la \"Flying Fourteen\". Aveva installato un motore in linea a quattro cilindri e valvole laterali da 1.776 cm\u00b3 di cilindrata. L'alesaggio e la corsa erano, rispettivamente, 69,5 mm e 73 mm. La potenza erogata era di 49 CV a 3.750 giri al minuto.\nIl cambio era a tre rapporti sincronizzati, mentre la trazione era posteriore. Il veicolo raggiungeva una velocit\u00e0 massima di 107 km/h. \nEra disponibile un solo tipo di carrozzeria, berlina quattro porte.\nNel 1939 la produzione fu interrotta a causa dello scoppio della seconda guerra mondiale. La Standard, come le altre maggiori aziende britanniche, fu infatti costretta dal Governo a convertire i propri impianti alla produzione bellica. Nel 1945, a conflitto terminato, la produzione civile venne ripristinata, e fu ripreso anche l'assemblaggio della \"Flying Fourteen\". Questa volta, oltre alla berlina, era disponibile anche una versione cabriolet due porte. Nel 1948 il modello venne tolto di produzione definitivamente. "}
{"id": "4144423", "revid": "126257", "url": "https://it.wikipedia.org/wiki?curid=4144423", "title": "Standard 14 hp", "text": ""}
{"id": "4144424", "revid": "126257", "url": "https://it.wikipedia.org/wiki?curid=4144424", "title": "Standard 14hp", "text": ""}
{"id": "4144427", "revid": "126257", "url": "https://it.wikipedia.org/wiki?curid=4144427", "title": "Standard Flying Fourteen", "text": ""}
{"id": "4144428", "revid": "767487", "url": "https://it.wikipedia.org/wiki?curid=4144428", "title": "Tom\u00e1s Cipriano Mosquera", "text": "\u00c8 stato presidente della repubblica di Nuova Granada dal 1845 al 1849 e della Colombia dal 1863 al 1867. A causa del suo governo quasi dittatoriale, venne successivamente esiliato in Per\u00f9, dove rimase per tre anni, per poi tornare in patria dove fu senatore e governatore del Cauca.\nBiografia.\nNacque il 26 settembre 1798 nella citt\u00e0 di Popay\u00e1n, sesto tra i dieci figli di Jos\u00e9 Mar\u00eda Mosquera-Figueroa y Arboleda e Mar\u00eda Manuela Arboleda y Arrachea. Diversi dei suoi fratelli si distinsero nell'attivit\u00e0 pubblica, in particolare Joaqu\u00edn, che divenne Presidente della Repubblica della Nuova Granada.\nNon consegu\u00ec mai nessun titolo di studio, interessandosi per\u00f2 alle lingue straniere, tra le quali spiccano l'italiano con una sua traduzione del Tasso, la scienza, la storia e la geografia.\nNella sua vita si spos\u00f2 due volte: la prima moglie fu Mariana Arboleda y Arroyo, la seconda Mar\u00eda Ignacia Arboleda.\nMor\u00ec all'et\u00e0 di ottant'anni. I suoi resti sono conservati nel Pante\u00f3n de los Pr\u00f3ceres di Popay\u00e1n.\nAttivit\u00e0 militare.\nNel 1814, all'et\u00e0 di 16 anni, entr\u00f2 nell'esercito guidato da Antonio Nari\u00f1o per l'indipendenza delle colonie sudamericane dalla Spagna.\nLa sua carriera politica ebbe fin da subito un'ascesa vorticosa: gi\u00e0 tenente nel 1816, venne fatto prigioniero durante la battaglia di Cuchilla del Tambo, ed una volta liberato venne nominato Capitano della Prima Compagnia del Battaglione di Riserva, nonch\u00e9 comandante di Popay\u00e1n e della guardia civica relativa; nel 1822 divenne tenente colonnello, dopo due anni colonnello. Dal 1821 era membro dello Stato Maggiore Generale, divenendo segretario generale del patriota e amico personale Sim\u00f3n Bol\u00edvar.\nNel 1824 si scontr\u00f2 con il colonnello dell'esercito spagnolo Agust\u00edn Aqualonga, a Barbacoas, uscendone ferito ma ottenendo il titolo di governatore della provincia, appena conquistata, della Buenaventura.\nNel 1829 venne nominato generale dello Stato Maggiore, avendo l'occasione di viaggiare in Europa e negli Stati Uniti, nonch\u00e9 in Per\u00f9 in vece di ambasciatore.\nA questo punto diversi territori nella zona settentrionale del Sud America si erano uniti per formare la Grande Colombia, istituzionalizzata dal Congresso di C\u00facuta. Secondo le speranze di Bolivar, la Repubblica avrebbe dovuto espandersi per tutti i possedimenti delle ex-colonie spagnole nel Nuovo Mondo, ma ben presto nacquero disordini interni che finirono per sfaldarne le provincie in Stati indipendenti: Ecuador, Venezuela e Nuova Granada (odierna Colombia e Panama), separatesi formalmente nel 1830 con la Convenzione di Oca\u00f1a.\nAttivit\u00e0 politica.\nImpegnandosi nella carriera politica, si accost\u00f2 alle ideologie conservatrici di Bolivar, in opposizione alle liberali del vice Francisco de Paula Santander.\nDapprima congressista, venne nominato Segretario della Guerra nel governo di Jos\u00e9 Ignacio de M\u00e1rquez, occpuandosi nel 1840 della Guerra de los Supremos, la prima guerra civile colombiana. Gli insurrezionisti erano i cosiddetti \"supremos\", ossia dei comandanti militari dell'opposizione liberale al governo conservatore in carica.\nPrima presidenza.\nNel 1845 si candida come esponente del Partito Conservatore, vincendo le elezioni presidenziali.\nLa sua politica si concentr\u00f2 sul commercio. Potenzi\u00f2 le esportazioni di oro e tabacco, risorsa principale del Paese, anche grazie all'abolizione delle tasse coloniali, con l'aiuto del ministro Florentino Gonz\u00e1lez. Sotto il suo governo venne firmato il Trattato Mallarino-Bidlack, anche noto come \"Trattato di Pace, Amicizia, Navigazione e Commercio\" con gli Stati Uniti d'America; l'argomento principale del documento era la gestione del traffico lungo il Canale di Panama.\nIn campo religioso, diede inizio alla crisi tra lo Stato colombiano e la Chiesa cattolica: il 25 aprile 1845 promulg\u00f2 una legge che prevedeva una superiorit\u00e0 statale sulla Chiesa, scatendando le critiche di papa Gregorio XVI.\nFu lui ad incaricare l'architetto danese Thomas Reed, conosciuto per le sue numerose opere in America Latina, di progettare il Capitolio Nacional de Colombia, sede del Congresso della Repubblica Colombiana. Fond\u00f2 l'istituto culturale Caldas.\nPeriodo di ritiro.\nAl termine del mandato, al momento di lasciare il governo al successore Jos\u00e9 Hilario L\u00f3pez, Mosquera si era guadagnato le critiche del partito conservatore per via della politica liberale.\nRitirandosi dalla politica, per un periodo di cinque anni si dedic\u00f2 alla redazione di saggi scientifici e alla gestione della sua attivit\u00e0 commerciale con sedi a Panama ed in America, \"Mosquera Herr\u00e1n Ltda.\", fallita anni dopo.\nRitorno alla politica e seconda presidenza.\nNel 1854 torna per combattere il governo del generale Jos\u00e9 Mar\u00eda Melo, impossessatosi illegittimamente del potere a discapito del presidente effettivo Jos\u00e9 Mar\u00eda Obando; Melo venne sconfitto nel dicembre dello anno con la presa da parte di Mosquera di Bogot\u00e0.\nEntrato nella Camera nei Rappresentanti prima e in Senato poi, si occup\u00f2 di consolidare l'ideologia del partito liberale, di cui era ormai membro. Nel 1858 partecip\u00f2 alla redazione della Costituzione di quell'anno (che tra l'altro stabiliva il passaggio dello Stato da Repubblica di Nuova Granada a Confederazione Granadina), e successivamente venne nominato Governatore del Cauca.\nNonostante la recente occasione di concordia voluta dalla Costituzione, ben resto si presentarono diverse tensioni tra le due principali correnti politiche del Paese. Il governo conservatore operava una politica centralizzante, diversa da quella federale stabilita nel '58; l'emanazione di due leggi, rispettivamente l'8 aprile e il 10 maggio, ritenute anticostituzionali da Mosquera, lo spinsero ad organizzarsi con altri esponenti del partito liberale per un'insurrezione.\nRibellandosi, l'8 maggio 1860 dichiar\u00f2 il Cauca indipendente dalla Repubblica di Nuova Granada, causando uno scontro civile armato terminato solo due anni pi\u00f9 tardi, con la vittoria liberale, e la deposizione del presidente conservatore Mariano Ospina Rodr\u00edguez.\nA questo punto venne nominato Presidente provvisorio dell'Unione, Governatore di Cauca, Antioquia, Santander e Tolima, nonch\u00e9 Supremo Direttore della Guerra. Subito il suo partito tent\u00f2 di limitarne il potere stilando la Costituzione del 1863, che lo vide nominato Presidente provvisorio, e cambi\u00f2 ulteriormente il nome della nazione in Stati Uniti di Colombia.\nLa sua seconda presidenza lo vide continuare lo scontro con la Chiesa Cattolica, con l'intento di minarne i privilegi economici.\nTerza presidenza.\nUfficialmente presidente per la terza volta, si dovette occupare di una guerra contro l'Ecuador, con il quale vi erano tensioni dai tempi della Grande Colombia; vinse lo scontro nel 1863 alla Battaglia di Cuaspud.\nLa sua attitudine anticlericale culmin\u00f2 con l'espulsione dei Gesuiti dal territorio nazionale.\nQuarta presidenza e colpo di Stato.\nQuando nel 1866 venne rieletto presidente per la quarta volta, aveva perso l'appoggio di ogni partito; i liberali non si identificavano con la sua politica dittatoriale, che a un certo punto determin\u00f2 la chiusura delle sessioni ordinare al Congresso.\nA questo punto il partito conservatore organizz\u00f2 un colpo di Stato militare per mano del generale Santos Acosta ed il colonnello Daniel Delgado Paris, per opera del quale Mosquera venne deposto ed esiliato per un periodo di tre anni.\nUna volta tornato, si ricandid\u00f2 con scarsi risultati alla Presidenza, ottendendo di ricoprire ancora una volta la presidenza di Cauca nel '73. Nel '76 fu senatore.\nOpere.\nStudioso di lingue e scienze, nel corso della sua vita fu un membro attivo della Societ\u00e0 Geografica di New York,della Societ\u00e0 di Agronomia di Parigi, dell'Istituto Storico e Geografico del Brasile, e co-fondatore della Societ\u00e0 Regale delle Antichit\u00e0 della Danimarca del Nord. Scrisse, relativamente al campo della geografia:"}
{"id": "4144429", "revid": "1543377", "url": "https://it.wikipedia.org/wiki?curid=4144429", "title": "Novara Calcio 2012-2013", "text": "Questa voce raccoglie le informazioni riguardanti il Novara Calcio nelle competizioni ufficiali della stagione 2012-2013.\nStagione.\nNella stagione 2012-2013 il Novara ha disputato il trentesimo campionato in Serie B della sua storia. Gli azzurri si presentano ai blocchi di partenza da neo-retrocessi confermando buona parte dell'organico della stagione precedente; tuttavia l'inizio della stagione non si rivela all'altezza delle aspettative, e complice una serie di sei sconfitte consecutive maturate tra ottobre e dicembre del 2012, la squadra si ritrova sorprendentemente a occupare le ultime posizioni della classifica. L'arrivo di Alfredo Aglietti, chiamato a sostituire l'esonerato Tesser, porter\u00e0 gli azzurri a scalare la classifica nel girone di ritorno trascinati dalle reti di Pablo Gonzalez e Haris Seferovi\u0107, arrivato in prestito a Novara dalla Fiorentina durante la sessione di mercato invernale. La squadra finir\u00e0 la stagione al 5\u00ba posto riuscendo a qualificarsi per i play-off, persi in semifinale contro l'Empoli.\nMaglie e sponsor.\nIl fornitore ufficiale di materiale tecnico per la stagione 2012-2013 \u00e8 stato Joma, mentre lo sponsor di maglia \u00e8 stato Banca Popolare di Novara.\nOrganigramma societario.\nArea direttiva\nArea tecnica\nArea sanitaria\nRosa.\n\"Rosa, numerazione e ruoli sono aggiornati al 26 gennaio 2013.\""}
{"id": "4144437", "revid": "599013", "url": "https://it.wikipedia.org/wiki?curid=4144437", "title": "Rade Bogdanovi\u0107", "text": "Palmar\u00e8s.\nWerder Brema:1998-1999\nWerder Brema:1998"}
{"id": "4144440", "revid": "767487", "url": "https://it.wikipedia.org/wiki?curid=4144440", "title": "Derlis Florent\u00edn", "text": "Carriera.\nConta 38 presenze e 18 reti nel massimo livello del calcio ecuadoriano."}
{"id": "4144443", "revid": "1442080", "url": "https://it.wikipedia.org/wiki?curid=4144443", "title": "Graham Arnold", "text": ""}
{"id": "4144445", "revid": "290948", "url": "https://it.wikipedia.org/wiki?curid=4144445", "title": "Diffusione molecolare", "text": ""}
{"id": "4144446", "revid": "773636", "url": "https://it.wikipedia.org/wiki?curid=4144446", "title": "Sony Xperia U", "text": "Il Sony Xperia U \u00e8 uno smartphone Android di fascia media della Sony, lanciato nel 2012 al Mobile World Congress tenutosi a Barcellona. \u00c8 il secondo smartphone brandizzato solo Sony dopo l'acquisizione, nel gennaio 2012, della quota Ericsson nella joint venture Sony Ericsson. L'Xperia U ha un display touch da 3,5\" (88,9\u00a0mm) con il Mobile BRAVIA Engine che ottimizza l'immagine, un processore da 1 GHz dual core, una fotocamera posteriore da 5 megapixel, 392 MB di RAM e 8 GB di memoria interna.\nIl \"cappuccio\" nella parte inferiore del telefono \u00e8 intercambiabile ed \u00e8 disponibile in una gamma di 4 colori (rosa, bianco, giallo e nero).\nStoria.\nIl prodotto \u00e8 stato presentato durante Mobile World Congress 2012 di Barcellona e introdotto nella stessa citt\u00e0 il 29 febbraio. Il dispositivo \u00e8 in vendita dal marzo 2012 nel Regno Unito e in tutto il mondo dal 15 maggio 2012. Il prezzo di lancio era di \u00a3 220,00 UK, $ 343,57 US, \u20b9 17.000 IND, \u20ac 199,00.\nDesign.\nOltre il 90% della parte frontale dell'Xperia U \u00e8 costituita dal display; la parte posteriore \u00e8 leggermente incurvata, in modo da essere pi\u00f9 confortevole durante l'utilizzo, come su Xperia S e Xperia P. Nella parte inferiore ha una striscia trasparente con una barra luminosa, che si illumina quando si ascolta musica o si visualizzano immagini, prendendo il colore dominante nella foto. Ha un \"cappuccio\" inferiore intercambiabile sotto alla striscia illuminata, disponibile in 4 colori (rosa, nero, bianco e giallo).\nDisponibilit\u00e0.\nL'Xperia U fu reso disponibile a Barcellona dal 29 febbraio 2012 e nel Regno Unito dal 1\u00ba marzo 2012; mentre nel resto del mondo dal 15 maggio 2012.\nSoftware.\nL'Xperia U \u00e8 stato distribuito con Android 2.3 Gingerbread ma nel 3\u00ba trimestre del 2012 ha ricevuto l'aggiornamento ad Android 4.0 Ice Cream Sandwich. Lo smartphone \u00e8 completamente integrato con Facebook e dispone dell'interfaccia utente Timescape. \u00c8 collegato alla Sony Entertainment Network, che permette agli utenti di accedere a \"Musica &amp; Video Unlimited\" in alcune parti del mondo. L'Xperia U ha anche la certificazione DLNA.\nNel periodo di vendita, Sony aveva annunciato che l'Xperia U sarebbe stato aggiornato ad Android Jelly Bean. L'aggiornamento, tuttavia, non \u00e8 mai avvenuto.\nHardware.\nSchermo.\nLo schermo, LCD a matrice attiva con retroilluminazione a LED, misura 3.5 pollici, ha una risoluzione di 854\u00d7480 con una densit\u00e0 di 280 ppi (pixel per pollice), ed \u00e8 dotato di un sensore di luce ambientale per regolare la luminosit\u00e0 dello schermo automaticamente.\nIl vetro dell'Xperia U \u00e8 di un materiale minerale antigraffio e adotta un multi-touch con input a 4 dita.\nAudio.\nL'Xperia U \u00e8 dotato di un altoparlante collocato nella parte posteriore. I pulsanti del volume si trovano sul lato destro e il connettore per le cuffie si trova in alto sulla sinistra. Sfrutta la tecnologia xLoud.\nMemoria.\nIl Sony Xperia U \u00e8 dotato di una memoria interna di 8 GB, di cui 2 GB dedicati al sistema operativo, 2 GB per l'archiviazione delle applicazioni e 4 GB per l'archiviazione di file, accessibile dall'utente. Non \u00e8 presente alcuno slot per schede di memoria esterne.\nCPU, GPU e RAM.\nL'Xperia U \u00e8 basato sul System-on-a-chip ST-Ericsson NovaThor U8500, che integra un processore ARM Cortex-A9 dual core da e una GPU . La memoria RAM \u00e8 di .\nFotocamera.\nLa fotocamera principale ha una risoluzione di 5 megapixel ed \u00e8 in grado di registrare video a 720p; inoltre \u00e8 presente anche una fotocamera frontale da 0,3 megapixel.\nUSB.\nIl dispositivo \u00e8 dotato di un connettore micro-USB con supporto USB On-The-Go.\nPremi.\nAl Mobile Choice Awards 2012 si \u00e8 piazzato al secondo posto nella categoria \"Best Design\", secondo solo al Nokia Lumia 800, e ha vinto nella categoria \"Best Value Phone\"."}
{"id": "4144447", "revid": "599013", "url": "https://it.wikipedia.org/wiki?curid=4144447", "title": "Sr\u0111an Baljak", "text": ""}
{"id": "4144448", "revid": "599013", "url": "https://it.wikipedia.org/wiki?curid=4144448", "title": "Joel Griffiths", "text": "\u00c8 fratello gemello di Adam Griffiths e fratello maggiore di Ryan Griffiths."}
{"id": "4144451", "revid": "767487", "url": "https://it.wikipedia.org/wiki?curid=4144451", "title": "Cosmin Ol\u0103roiu", "text": ""}
{"id": "4144453", "revid": "729019", "url": "https://it.wikipedia.org/wiki?curid=4144453", "title": "Turchia ai Giochi della XXX Olimpiade", "text": "La Turchia ha partecipato ai Giochi della XXX Olimpiade di Londra con una delegazione di 114 atleti (48 maschi e 66 femmine) in 16 discipline, la pi\u00f9 grande della sua storia.\nIl nuotatore Derya B\u00fcy\u00fckun\u00e7u \u00e8 diventata il primo atleta turco ad aver partecipato a sei edizioni dei Giochi."}
{"id": "4144454", "revid": "599013", "url": "https://it.wikipedia.org/wiki?curid=4144454", "title": "Krunoslav Lovrek", "text": ""}
{"id": "4144462", "revid": "767487", "url": "https://it.wikipedia.org/wiki?curid=4144462", "title": "Miodrag Bo\u017eovi\u0107", "text": ""}
{"id": "4144464", "revid": "92723", "url": "https://it.wikipedia.org/wiki?curid=4144464", "title": "Antoine H\u00e9ro\u00ebt", "text": "Biografia.\nPensionato della regina Margherita di Navarra, nel 1553 fu nominato vescovo di Digne sotto la potente spinta aristocratica. L'opera pi\u00f9 conosciuta di H\u00e9ro\u00ebt fu \"La parfaicte amye\", pubblicata nel 1542. Conformemente alla poetica amorosa del suo tempo, debitrice di influenze neoplatoniche provenienti dall'opera di Marsilio Ficino, scrisse inoltre \"L'Androgyne\", poemetto che si ispira al mito narrato da Platone nel \"Simposio\" e all'interpretazione che ne d\u00e0 Marsilio Ficino nel suo commento allo stesso dialogo."}
{"id": "4144465", "revid": "290948", "url": "https://it.wikipedia.org/wiki?curid=4144465", "title": "Diffusivit\u00e0 di Knudsen", "text": ""}
{"id": "4144466", "revid": "290948", "url": "https://it.wikipedia.org/wiki?curid=4144466", "title": "Coefficiente di diffusione di Knudsen", "text": ""}
{"id": "4144471", "revid": "22475", "url": "https://it.wikipedia.org/wiki?curid=4144471", "title": "Pok\u00e9dex 3D Pro", "text": ""}
{"id": "4144484", "revid": "124223502", "url": "https://it.wikipedia.org/wiki?curid=4144484", "title": "Territori oscuri", "text": "Territori oscuri (\"The Dark Fields\", riedito come \"Limitless\" nel 2011) \u00e8 un romanzo thriller tecnologico del 2001 dello scrittore irlandese Alan Glynn.\nTrama.\nEddie Spinola \u00e8 un redattore pubblicitario in una piccola casa editrice di New York. Dopo l'incontro casuale con il suo ex cognato spacciatore, inizia ad usare l'MDT-48, un farmaco sperimentale che accresce in modo esponenziale la sua intelligenza, creativit\u00e0 e capacit\u00e0 di apprendimento. Nel frattempo il cognato \u00e8 ucciso ma Eddie riesce a procurarsi la sua scorta di pastiglie che gli consentir\u00e0 di cambiare vita. Tuttavia la droga presenta effetti collaterali come amnesie che durano pi\u00f9 ore, difficolt\u00e0 a concentrarsi se non si \u00e8 assunto il farmaco, debolezza fisica e forti emicranie.\nDopo aver provato pi\u00f9 modi di far soldi, decide di giocare in borsa e si fa prestare una grossa somma di denaro da un membro della mafia russa. Casualmente il mafioso ruba ad Edward una pastiglia e poi lo minaccia per averne una fornitura settimanale. Nel frattempo le capacit\u00e0 di speculare in borsa attirano l'attenzione dei media e degli addetti al settore, tra cui Carl Van Loon, un finanziere che sta seguendo una importante fusione tra due grandi societ\u00e0. Spinola diventa un consulente speciale di Van Loon e la fusione va in porto.\nIn fuga da polizia e creditori, di fronte alla morte a causa del ritiro del farmaco, che non pu\u00f2 pi\u00f9 permettersi, la sua nuova carriera in finanza si interrompe."}
{"id": "4144488", "revid": "92723", "url": "https://it.wikipedia.org/wiki?curid=4144488", "title": "Conte di Richmond", "text": "Il titolo di conte di Richmond \u00e8 un titolo nobiliare, ora estinto, dei pari del Regno Unito. Venne creato molte volte \u00e8 ed \u00e8 stato tenuto da famiglie bretoni, normanne, di stirpe plantageneta, capetingia, sabauda, Tudor e Stuart.\nStoria.\nAlano detto il Rosso (1040 circa-1093) era discendente dai duchi di Bretagna: infatti Alano detto il Rosso, che era figlio di Oddone I di Penthi\u00e8vre (999-1079), reggente del ducato di Bretagna, che a sua volta era figlio del duca di Bretagna Goffredo I (980-1008), prese parte alla conquista normanna dell'Inghilterra al seguito di Guglielmo I d'Inghilterra e come ricompensa ottenne nuove terre, incluse alcune che erano appartenute a Edwin, ultimo conte di Mercia, nello Yorkshire, detto l'Onore di Richmond, dove (nel villaggio di Richmond) costru\u00ec il castello di Richmond.\nGli successero prima il fratello, Alano detto il Nero e quindi a questi subentr\u00f2, nel 1098, un terzo fratello, il pi\u00f9 giovane dei figli di Oddone I di Penthi\u00e8vre, Stefano, conte di Penthi\u00e8vre I signori (Lords) delle terre di Richmond erano conosciuti con il titolo di \"conte\", bench\u00e9 esso non fosse stato ancora formalizzato da un editto reale.\nIl figlio di Stefano, Alano II detto il Nero (prima del 1100-1146), fu il primo a essere conosciuto ufficialmente con il titolo di pari. Spos\u00f2 Berta, figlia del duca Conan III di Bretagna (tra il 1093 e il 1096-17 settembre 1148). Il loro figlio Conan IV di Bretagna 1138-20 febbraio 1171) spos\u00f2 Margaret di Huntingdon (1145-1201), sorella di Malcolm IV di Scozia.\nConan IV riassunse sotto di s\u00e9 i titoli di duca di Bretagna e di conte di Richmond. Sua erede fu la figlia Costanza di Bretagna, e il titolo di conte di Richmond pass\u00f2 insieme a quello di duca di Bretagna ai suoi tre mariti (Goffredo II di Bretagna, figlio di Enrico II d'Inghilterra, Ranulph de Blondeville e Guido di Thouars. Il titolo di conte and\u00f2 al primogenito Arturo I di Bretagna e quando questi mor\u00ec per mano dello zio Giovanni Senza Terra il titolo ritorn\u00f2 al re.\nUna delle figlie avute da Costanza dal terzo matrimonio, Alice, duchessa di Bretagna (5 settembre 1201-21 ottobre 1221), per volere di Filippo II di Francia fu data in sposa a Pietro I di Bretagna, che eredit\u00f2 sia il titolo di duca che quello di conte fino al 1235 anno in cui volt\u00f2 le spalle alla propria alleanza con l'Inghilterra e perdendo quindi il contado e le sue propriet\u00e0.\nNel 1241 Enrico III d'Inghilterra diede il titolo a Pietro II di Savoia, zio della moglie Eleonora di Provenza: alla sua morte, il titolo ritorn\u00f2 alla nipote Eleonora che a sua volta lo gir\u00f2 alla corona.\nNel 1268 Enrico III gir\u00f2 di nuovo il titolo a Giovanni I di Bretagna, nipote da parte di madre della duchessa Costanza di Bretagna e la sua famiglia lo detenne a lungo, fino al 1342, anno in cui Edoardo III d'Inghilterra lo assegn\u00f2 al figlio Giovanni di Gand. Questi lo dovette cedere nel 1372 a Giovanni V di Bretagna e quando egli mor\u00ec senza eredi nel 1399 il titolo era disputato sia dai duchi di Bretagna che dai nobili inglesi.\nNel 1414 il titolo and\u00f2 a Giovanni di Lancaster e nel 1453 pass\u00f2 a Edmondo Tudor fratellastro del re Enrico VI d'Inghilterra. Quando il figlio di Edmondo sal\u00ec al trono come Enrico VII d'Inghilterra nel 1485 il titolo di conte torn\u00f2 alla corona e vi rimase per i successivi quarant'anni.\nLudovic Stuart, II duca di Lennox (29 settembre 1574-16 febbraio 1624), che aveva altri titoli come pari di Scozia ricevette anche quello di conte nel 1613 e dieci anni dopo fu trasformato in duca di Richmond. Il contado si estinse quindi nel 1624 e da allora non \u00e8 pi\u00f9 stato ricreato.\nConti di Richmond, seconda creazione (1219).\ntitolo riconvocato alla corona nel 1235"}
{"id": "4144495", "revid": "1855442", "url": "https://it.wikipedia.org/wiki?curid=4144495", "title": "Branda de Lucioni", "text": "Biografia.\nFiglio secondogenito di Giuseppe Lucioni, tenente dell'esercito austriaco originario di Abbiate Guazzone, e di Francesca Uslenghi, originaria di Castiglione Olona, fu educato dallo zio paterno Pietro Lucioni, parroco di Limido Comasco. Si arruol\u00f2 diciassettenne nell'esercito austriaco. Nel 1773 spos\u00f2 a Gallarate Maria Teresa Landriani, figlia del conte Pietro Paolo e nipote di Marsilio Landriani.\nEx ufficiale dell'esercito austriaco e prigioniero dei francesi nel 1796, fu condannato a morte e poi graziato. In occasione della campagna austro-russa del 1799 nel Nord Italia, Branda de' Lucioni si mise al comando delle colonne dirette in Piemonte. Vedendo che la popolazione era insorta contro gli occupanti francesi, prese il comando delle operazioni. Si autodefin\u00ec \"comandante dell'ordinata Massa cristiana\", eman\u00f2 proclami e costitu\u00ec di fatto un esercito personale (i \"brandalucioni\", come furono chiamati). \nIl quartier generale della Massa cristiana venne posto nei pressi di Torino: Lucioni e i suoi effettuarono continue sortite, provocando i francesi che occupavano la Cittadella. Pasquale Fiorella, il comandante della piazza, sembr\u00f2 non curarsi della Massa di Lucioni: tent\u00f2 di tranquillizzare la popolazione con diversi proclami, definendo in maniera sprezzante Lucioni e gli insorti come semplici briganti.\nLucioni riusc\u00ec a tenere sotto scacco i francesi, ponendo di fatto l'assedio a Torino fino all'arrivo degli austro-russi comandati da Suvorov. Una volta conquistata la citt\u00e0 e cacciati i francesi, tuttavia, Lucioni venne scaricato dagli stessi alleati, che obbligarono i \"brandalucioni\" al disarmo. Branda de' Lucioni, insieme alle ultime sue forze, si diresse verso le montagne, inseguendo le ultime forze francesi. Dopo questi ultimi episodi, le sue tracce si perdono."}
{"id": "4144498", "revid": "1543377", "url": "https://it.wikipedia.org/wiki?curid=4144498", "title": "PenTile", "text": "PenTile \u00e8 un marchio di Samsung, che indica una speciale matrice utilizzata per la produzione di display elettronici comunemente usata per la tecnologia AMOLED.\nTipi di PenTile.\nLa tecnica PenTile usufruisce di una diversa disposizione dei sub-pixel e ne esistono diverse versioni.\nPenTile Matrix.\n\"PenTile Matrix\" descrive la disposizione geometrica della disposizione subpixel prototipo sviluppato nei primi anni 90. La disposizione \u00e8 costituito da un quinconce, che comprendente due subpixel rosso, due subpixel verde, e un sub-pixel centrale blu in ciascun pixel. Questo schema \u00e8 stato ispirato dalla biomimetica della retina umana, che ha numeri quasi uguali di coni di tipo L e M, ma coni di tipo S in numero significativamente inferiore. Poich\u00e9 i coni S sono principalmente responsabili nella percezione del colore blu, che non incide sulla percezione di luminanza, riducendo il numero di sottopixel blu rispetto al rosso e verde in un display non si riduce la qualit\u00e0 dell'immagine.\nPenTile \u00e8 stato inventato da Candice H. Brown Elliott. La tecnologia \u00e8 stata concessa in licenza dalla societ\u00e0 Clairvoyante dal 2000 fino al 2008, nel corso della quale diversi display PenTile sono stati sviluppati da produttori asiatici di cristalli liquidi (LCD). Nel marzo 2008, Samsung Electronics ha acquisito il patrimonio della Clairvoyante IP PenTile. Samsung poi finanziato una nuova societ\u00e0, Nouvoyance Inc. per continuare lo sviluppo della tecnologia PenTile.\nPenTile RGBG.\nCon questa tecnica ogni pixel \u00e8 composto da due coppie di sub-pixel Rosso, Verde, Blu e Verde (dove le due coppie hanno rispettivamente l'ordine del rosso e del blu invertite), questa impostazione \u00e8 utilizzata sugli schermi AMOLED.\nCon questa combinazione si utilizzano due sub-pixel per ogni pixel, questo vuol dire che per definire un colore in modo corretto serve l'utilizzo di pi\u00f9 pixel, il che fa s\u00ec che la risoluzione effettiva sia inferiore alla risoluzione in pixel.\nPenTile RGBW.\nQuesta combinazione si differenzia dalla RGBG per l'utilizzo del bianco al posto del secondo verde e per la dimensione omogenea dei sub-pixel, il che permette una maggiore versatilit\u00e0 del pixel, in quanto la luminosit\u00e0 viene in parte separata dal colore, permettendo anche un'alimentazione ridotta dei sub-pixel e permettendone una durata maggiore nel tempo."}
{"id": "4144499", "revid": "287204", "url": "https://it.wikipedia.org/wiki?curid=4144499", "title": "Lucioni", "text": ""}
{"id": "4144501", "revid": "1782831", "url": "https://it.wikipedia.org/wiki?curid=4144501", "title": "Out Here on My Own (Irene Cara)", "text": "Out Here on My Own (\"Qui fuori da sola\") \u00e8 una celebre canzone pop, scritta da Lesley Gore e da Michael Gore ed incisa originariamente da Irene Cara nel 1980 per la colonna sonora del film musicale, diretto da Alan Parker, \"Saranno Famosi\" (\"Fame\").\nMolto nota \u00e8 per\u00f2 anche la versione incisa da Nikka Costa l'anno seguente.\nTesto e melodia.\nIl testo parla di una persona che cerca di raggiungere il successo, ma si deve confrontare con sensazioni contrastanti, tra momenti di sconforto e sfiducia. E, soprattutto, deve affrontare le difficolt\u00e0 da sola, senza il conforto della persona che ama, che \u00e8 lontana. Ma quando si sente gi\u00f9, le basta chiudere gli occhi per vedere il suo amore, a cui sussura \"Sii forte per me\" e \"Dammi una mano\".\nIl brano \u00e8 accompagnato da una melodia piuttosto malinconica.\nLa versione originale di Irene Cara.\nNel film \"Saranno Famosi\", la canzone \u00e8 eseguita al pianoforte da Irene Cara che interpreta il ruolo di un'allieva portoricana, Coco Hernandez.\nIl brano si guadagn\u00f2 una Nomination al Premio Oscar 1981 per la miglior canzone (premio andato a \"Fame\", altro brano interpretato da Irene Cara nello stesso film) e fu scelto come Lato B del singolo \"Fame\".\nIl singolo, pubblicato dall'etichetta discografica RSO Records e prodotto da Michael Gore, raggiunse il 19\u00ba posto delle classifiche statunitensi.\nTracce.\n45 giri (versione 1)\n45 giri (versione 2)\nLa cover di Nikka Costa.\n(Out Here) On My Own rappresent\u00f2 per Nikka Costa, che nel 1981 aveva solamente nove anni, il singolo di debutto.\nIl brano, inserito anche nell'eponimo album di debutto della cantante, fu riarrangiato dal padre Don Costa, che accompagn\u00f2 la figlia alla chitarra.\nStoria.\nNella primavera del 1981, quando Don Costa si trovava in Italia per una serie di concerti accompagnato dalla piccola Nikka, dopo un incontro con Danny B. Besquet e Tony Renis riusc\u00ec a procurare alla figlia un contratto discografico con la CGD.\nCome singolo di debutto si decise di far incidere alla bambina una cover e la scelta cadde su un brano di successo, anche se poco conosciuto in Italia, \"Out Here On My Own\", modificando il titolo con le parole \"Out Here\" tra parentesi.\nSuccesso e classifiche.\nIl 45 giri, prodotto dagli stessi Don Costa, Danny B. Besquet e Tony Renis e spinto da una notevole promozione, ottenne buoni piazzamenti nelle classifiche di vari paesi europei. In Italia divent\u00f2 un tormentone estivo, rimanendo al primo posto in classifica per 14 settimane e risultando il singolo in assoluto pi\u00f9 venduto tra il 1980 e il 1981.\nVideo musicale.\nNel videoclip compaiono Nikka e Don Costa mentre interpretano il brano; queste immagini si alternano a scene di vita familiare in cui si vede la piccola cantante assieme al suo gatto, tra i giocattoli o in piscina a nuotare.\nAltre cover.\nTra i cantanti che hanno inciso o interpretato una cover del brano, figurano inoltre (in ordine alfabetico):"}
{"id": "4144502", "revid": "1305772", "url": "https://it.wikipedia.org/wiki?curid=4144502", "title": "Out Here on My Own", "text": ""}
{"id": "4144503", "revid": "33689", "url": "https://it.wikipedia.org/wiki?curid=4144503", "title": "Wolfram Sievers", "text": "Biografia.\nSievers nacque nel 1905 a Hildesheim, una cittadina in provincia di Hannover (ora in Bassa Sassonia), figlio di un musicista della chiesa protestante. Pare che fosse dotato musicalmente e che suonasse clavicembalo, organo e piano e che amasse la musica barocca tedesca. Fu espulso da scuola poich\u00e9 attivista del \"Deutschv\u00f6lkischer Schutz und Trutzbund\", un'organizzazione antisemita ma continu\u00f2 i suoi studi in storia, filosofia e religione al Politecnico di Stoccarda mentre lavorava come venditore di libri.\nCarriera.\nWolfram Sievers \u00e8 stato dal 1935 segretario generale della fondazione Ahnenerbe (\"eredit\u00e0 ancestrale\") che fu operante nella Germania nazista fino alla fine della Seconda guerra mondiale. Il fondatore ed ispiratore della Ahnenerbe era Heinrich Himmler, Reichsf\u00fchrer-SS e capo della Gestapo e del sistema di sicurezza tedesco. L'attivit\u00e0 principale e gli studi di questa fondazione vertevano sulla ricerca genetica finalizzata all'ottenimento della pura razza germanica.\nProcesso di Norimberga.\nRitenuto colpevole di crimini di guerra, crimini contro l'umanit\u00e0 e d'aver fatto parte di un'organizzazione criminale (Sievers era nel frattempo diventato colonnello delle SS), venne condannato a morte per impiccagione a seguito del processo ai dottori. La condanna venne eseguita il 2 giugno nella prigione di Landsberg am Lech."}
{"id": "4144505", "revid": "163662", "url": "https://it.wikipedia.org/wiki?curid=4144505", "title": "Il lupo (Maupassant)", "text": " \nIl lupo \u00e8 un racconto breve scritto da Guy de Maupassant nel 1882, pubblicato dapprima sul quotidiano \"Le Gaulois\" il 14 novembre 1882 e inserito l'anno successivo nella raccolta \"Chiaro di luna\" (\"Clair de lune\"). In Italia fu pubblicato per la prima volta nel 1904.\nTrama.\nAl termine di una battuta di caccia, gli invitati del barone des Ravels si infervorano nella narrazione di prodezze venatorie. Il marchese d'Arville, l'unico che non ha preso parte alla battuta, racconta allora la storia del trisavolo Jean, che viveva con la famiglia e il fratello minore Fran\u00e7ois nell'avito castello lorenese. Jean e Fran\u00e7ois, possenti nel fisico, non vivevano d'altro che della loro grande passione, la caccia. Nell'inverno del 1764 accade che, a causa delle temperature rigide, i lupi della zona divenissero feroci; presto si sent\u00ec parlare di un lupo gigantesco che aveva mangiato due bambini, attaccato persone e ucciso tutti i cani da guardia. La popolazione locale, terrorizzata, non osava pi\u00f9 uscire dopo il calar del sole.\nI fratelli, determinati a ucciderlo, chiamarono a raccolta i compaesani e cominciarono a dargli la caccia, ma senza successo. Dopo ogni fallimento il lupo sferrava attacchi altrove, e una sera s'inoltr\u00f2 nella stalla del castello, divorando i due porcellini migliori. I fratelli raddoppiarono gli sforzi finch\u00e9, individuata finalmente la bestia, le si gettarono all'inseguimento. Jean si spacc\u00f2 la testa contro un ramo, cadendo esanime al suolo. Fran\u00e7ois, vinto dalla paura e da una profonda inquietudine, caric\u00f2 il cadavere sul proprio cavallo per rincasare. \nAll'improvviso, vide passare il lupo. Convertendo la paura in collera furiosa, lanci\u00f2 il cavallo a tutta velocit\u00e0, finch\u00e9 il lupo e Fran\u00e7ois finirono in un avvallamento. In preda all'ira, il giovane mise le mani al collo dell'animale fino a ucciderlo, vendicando il fratello davanti al suo corpo morto. Nel corso del tempo, Fran\u00e7ois soleva ribadire il proprio rammarico, perch\u00e9 Jean non aveva potuto vedere come aveva ucciso il lupo. La vedova di Jean instill\u00f2 nel figlio l'odio per la caccia, e da allora nessun d'Arville ha pi\u00f9 cacciato.\nCritica.\nPer Mario Bonfantini il racconto \"Il lupo\" si distingue dagli altri della raccolta, \u00abfacili bozzetti, vivaci pagine d'occasione pi\u00f9 che meditata opera d'arte\u00bb, \u00abper la mole, l'originalit\u00e0 dell'argomento, e la particolare cura dello stile\u00bb."}
{"id": "4144509", "revid": "38120", "url": "https://it.wikipedia.org/wiki?curid=4144509", "title": "(Out Here) On My Own", "text": ""}
{"id": "4144512", "revid": "287204", "url": "https://it.wikipedia.org/wiki?curid=4144512", "title": "Tawa hallae", "text": "Il Tawa hallae era un dinosauro carnivoro vissuto nel tardo Triassico, i suoi fossili sono stati ritrovati in una zona attualmente compresa nello stato americano del Nuovo Messico.\nScoperta.\nI primi fossili di \"Tawa\" furono scoperti nel 2004, la classificazione e la descrizione completa \u00e8 stata effettuata da un gruppo di ricercatori dell'American Museum of Natural History guidato dal paleontologo Sterling Nesbitt e i risultati delle loro ricerche sono stati pubblicati nel 2009 sulla rivista \"Science\"."}
{"id": "4144515", "revid": "486946", "url": "https://it.wikipedia.org/wiki?curid=4144515", "title": "Nina Bergmann", "text": ""}
{"id": "4144517", "revid": "1873017", "url": "https://it.wikipedia.org/wiki?curid=4144517", "title": "Giorgio Carcangiu", "text": "\u00c8 stato campione europeo e vicecampione del mondo di karate shotokan ai campionati del mondo tenuti a Taipei nel 1982.\nBiografia.\nNato Serramanna, un piccolo paesino della provincia di Cagliari, inizia a praticare il karate \"shotokan\" dall'et\u00e0 di 11 anni. All'et\u00e0 di 14 anni raggiunger\u00e0 la cintura nera 1\u00ba dan. Ben presto si conferma uno dei migliori atleti (se non il migliore) della Sardegna, vincendo numerose gare sia di \u201ckumite\u201d che di \u201ckata\u201d.\nCampionati del mondo di karate del 1982.\nIn occasione della VI edizione del campionato del mondo di karate del 1982 di Taipei, perde l'incontro decisivo per il titolo contro il giapponese Yuchi Suzuki. Questa sar\u00e0 per lui l'ultima esperienza agonistica, in quanto a soli 23 anni decider\u00e0 di abbandonare lo sport e di aprirsi la sua prima palestra a Cagliari.\nAttualmente.\nDa parecchi anni insegna karate shotokan presso la propria palestra: il \"Gruppo Sportivo Giorgio Carcangiu\" a Quartu Sant'Elena, in provincia di Cagliari, tra l'altro paese nel quale risiede. Padre ed allenatore del campione del mondo 2014 Alessandro Carcangiu, annovera fra i suoi allievi numerosi atleti di fama nazionale ed internazionale. Detiene la cintura nera 6\u00ba dan di karate."}
{"id": "4144518", "revid": "486946", "url": "https://it.wikipedia.org/wiki?curid=4144518", "title": "Nina Van Weyden", "text": ""}
{"id": "4144524", "revid": "339392", "url": "https://it.wikipedia.org/wiki?curid=4144524", "title": "April Jeanette", "text": ""}
{"id": "4144527", "revid": "124926606", "url": "https://it.wikipedia.org/wiki?curid=4144527", "title": "Ulisse era un fico", "text": "Ulisse era un fico \u00e8 un libro scritto da Luciano De Crescenzo e pubblicato dalla Mondadori nel 2010.\nTrama.\nCome ha gi\u00e0 fatto nella maggior parte dei suoi romanzi precedenti, De Crescenzo analizza la figura degli eroi e degli dei greci. Dai misfatti di Prometeo agli amori finiti male di Teseo e Arianna, dai tradimenti di Zeus alla scoperta delle vere cause della guerra di Troia, l'autore arriver\u00e0 a descrivere il suo personaggio preferito: Ulisse.\nDi quest'eroe, De Crescenzo analizza sia i pregi riconoscendolo vero eroe dell'Odissea e dell'Iliade dato che \u00e8 il pi\u00f9 intelligente di tutti, ma anche grande imbroglione e traditore della fedelt\u00e0 della sposa Penelope.\nPer rendere ancora pi\u00f9 accattivante il racconto, l'autore come sempre fa molti confronti tra questi personaggi e quelli della nostra societ\u00e0 moderna.\nDEI.\nIl mito di Narciso.\nNarciso \u00e8 un giovane di straordinaria bellezza nato da una ninfa e dal fiume Cefiso. La madre, essendo ancora egli un infante, interrog\u00f2 l'indovino Tiresia, chiedendogli quanto avrebbe vissuto il ragazzo e l'uomo ripose che sarebbe vissuto fino a quando non si sarebbe visto in volto.&lt;br&gt;La ninfa fa di tutto per impedirlo, ma il ragazzo, essendo anche scorbutico e amante solo delle sue prodezze, un giorno si scontra prima con la dea Eco e poi si vede riflesso in uno specchio d'acqua. Subito Narciso s'innamora del suo ritratto alla follia. Essendo il suo amore condannato ed impossibile da realizzare, Narciso si trafigge disperato.\nIl mito di Orfeo.\nOrfeo \u00e8 un giovane e bel ragazzo che ha l'arte di incantare qualsiasi cosa, perfino senza vita come le pietre o le montagne, con la dolce musica della sua lira.&lt;br&gt;Egli \u00e8 famoso in tutta la Grecia e presto le pretendenti non tarderanno a farsi aventi per sposarlo. Ma Orfeo tra le tante fanciulle sceglie la soave e mite Euridice che per\u00f2 muore subito dopo le nozze a causa del morso velenoso di un serpente. L'anima della sventurata vola nell'Oltretomba, la casa dell'oscuro Ade e Orfeo \u00e8 disperato. Tuttavia decide di scendere negli Inferi per riprendersi la sua amata sposa e con il suo canto riesce ad addolcire sia il nocchiero Caronte che il cane a tre teste Cerbero, il guardiano dell'inferno messo da Ade.&lt;br&gt;Quando Orfeo si presenta da Ade e la sposa Persefone, i due sovrani rimangono stupiti e abbagliati dalle doti del mortale e cos\u00ec il dio decide di premiare il cantore restituendogli l'anima della sposa a patto che questi le si rivolga solo dopo usciti dagli oscuri meandri dell'Oltretomba.&lt;br&gt;Orfeo obbedisce e il fantasma di Euridice lo segue, ma la tentazione \u00e8 troppo forte e lo sposo si gira per vedere un'ultima volta la sua cara amata. Senza pi\u00f9 voglia di vivere Orfeo si aggira disperato per le vie della sua citt\u00e0, rifiutando la mano di qualunque ragazza, allora le donne infuriate decidono di tendergli un agguato e di ucciderlo, per poi decapitarlo.\nIl mito di Amore e Psiche.\nLa dea Venere scatena violenze su una citt\u00e0 greca per la bellezza straordinaria di una fanciulla di nome Psiche. I cittadini allora decidono di sacrificarla per ingraziarsi la divinit\u00e0, offrendola in sposa ad un uomo brutto e deforme. Ma di notte, mentre la ragazza aspetta la sua sorte piangente su un'altura, scende dal cielo il dio Amore (ovvero \"Eros\") per salvarla, innamorato della sua immacolata bellezza.&lt;br&gt;Questi porta la ragazza nel suo splendido palazzo d'oro e passa intere notti d'amore intenso con Psiche, raccomandandole per\u00f2 di non guardarlo mai in faccia altrimenti lei sarebbe tornata alle sue misere condizioni.&lt;br&gt;Psiche promette ci\u00f2 al suo amante, ma una sera, vinta dalla curiosit\u00e0 si avvicina con una candela al volto di Amore e inavvertitamente fa cadere una goccia di cera fusa sulla sua spalla. Il dio si sveglia e vola via per sempre.&lt;br&gt;Psiche ora \u00e8 veramente nei guai perch\u00e9 ritorna magicamente sulla Terra e per di pi\u00f9 scopre che le sue sorelle stanno tramando contro di lei per andare a letto con Amore.&lt;br&gt;Solo un aiuto divino pu\u00f2 salvare Psiche e alla fine sar\u00e0 proprio Venere, la dea che tanto voleva vederla morta, ad aiutarla, facendole superare quattro dure prove per riavere per s\u00e9 il suo Amore. Quest'ultima consiste nell'entrare negli Inferi e di chiedere a Proserpina un po' della sua bellezza per consegnarla a Venere; ma la pozione \u00e8 in realt\u00e0 un veleno. Infatti la ragazza, risalita dall'Oltretomba, l'apre per rubarne un po' e cade a terra priva di sensi. Amore riesce a liberarsi dalla gabbia ove lo aveva rinchiuso la madre e soccorre Psiche, facendola guarire da Zeus e poi sposarla in tutta tranquillit\u00e0.\nPrometeo.\nPrometeo \u00e8 un titano, il primo custode dell'umanit\u00e0 creato da Zeus a sua immagine e somiglianza assieme al fratello Epimeteo. Da essi \u00e8 nata la stirpe degli uomini, tuttavia priva di poteri. Mentre tutti gli altri animali possedevano una qualit\u00e0, donatagli da Epimeteo sotto ordine degli dei, il titano si era dimenticato di darne qualcuno all'uomo, troppo spaurito per farsi aventi.&lt;br&gt;Ebbene Prometeo decide di fare qualcosa: rubare un po' del fuoco per far s\u00ec che l'uomo potesse almeno riscaldarsi e cuocere le carni.&lt;br&gt;Prometeo riesce nell'impresa, ma Zeus scopre tutto e lo incatena. Infatti Prometeo gi\u00e0 aveva avuto altri disguidi col padre degli dei, ad esempio rubava gi\u00e0 nell'Olimpo per i suoi beniamini e una volta aveva addirittura sostituito la carne di un animale, squartato per un sacrificio, con le ossa e il grasso.&lt;br&gt;Quindi ora prometeo \u00e8 condannato ad essere incatenato mani e piedi ad una rupe e per di pi\u00f9 tormentato da un'aquila che gli divora il fegato ogni giorno, per poi ricominciare il lavoro il d\u00ec oltre, dopo la ricrescita notturna dell'organo.\nDioniso.\nIl dio Dioniso \u00e8 la pi\u00f9 particolare delle divinit\u00e0, perch\u00e9 ha due volti: quello della felicit\u00e0 e del divertimento, mentre l'altro include la follia e la furia.&lt;br&gt;Nacque dall'amore di Zeus con una mortale. Questa, chiedendo di vedere il marito in volto, rimase folgorata e il feto fu cucito da Zeus nella coscia. Alla nascita del piccolo i Titani lo hanno fatto a pezzi, ricomposti in un secondo momento dalla dea Rea, madre di Zeus, riportando Dioniso alla vita. Da giovane il ragazzo ha scoperto la bevanda alcolica del vino, spremendo dei chicchi d'uva, e da allora \u00e8 nato il suo mito e quello delle Baccanti, donne con sembianze di satiro che lo seguono in tutte le sue orge.\nAfrodite.\nAfrodite \u00e8 nata dai genitali di Urano, bisnonno di Zeus, gettati in mare da Crono. La ragazza simboleggia l'amore e a bellezza, ma anche il tradimento. Infatti De Crescenzo cita molti dei suoi accoppiamenti clandestini con gli altri dei e mortali, escludendo unicamente Zeus, il Padre degli Dei. Il pi\u00f9 famoso tradimento ricordato da De Crescenzo \u00e8 quello fatto dalla dea con Ares, dio della guerra e della violenza, col quale \u00e8 rimasta intrappolata in una rete d'oro costruita appositamente dal marito cornificato Efesto per cogliere in flagrante la coppia.\nZeus ed Era.\nA causa dei numerosi tradimenti del Padre degli Dei, la coppia Zeus/Era ha passato nella mitologia greca sempre brutti momenti caratterizzati da litigi, sfuriate e vendette da parte della coniuge. De Crescenzo ne cita alcuni dei pi\u00f9 famosi.\nEROI.\nTeseo.\nTeseo \u00e8 considerato da De Crescenzo uno dei pi\u00f9 importanti e intelligenti degli eroi greci, fondatore della politica a caste e dei primi giochi olimpici. Dopo essere stato riconosciuto dal padre Egeo grazie al possesso di una spada, messa sotto un masso parecchi anni prima dal genitore, Teseo parte per Creta con scopo di uccidere il Minotauro, mostruosa creatura nata dall'unione abominevole della moglie di Minosse con un toro del pascolo.&lt;br&gt;Quindi l'eroe viene a sapere che nell'isola di Creta il re Minosse preleva dalla Grecia un gruppo di giovani maschi e femmine per darli in pasto al suo figlio disgraziato: il Minotauro. Questi \u00e8 un essere met\u00e0 uomo e met\u00e0 toro, rinchiuso in un grande labirinto costruito da Dedalo e Icaro.&lt;br&gt;Teseo parte con un gruppo di compagni per ucciderlo, arrivato si reca a palazzo dove incontra la bellissima principessa Arianna che lo aiuta nell'impresa: lei gli dona un gomitolo di lana in modo che l'ero possa trovare la via del ritorno nel labirinto, senza perdersi.&lt;br&gt;Infatti il trucco riesce: Teseo dopo un po' nel labirinto trova alcuni cadaveri dei suoi compagni e infine la mostruosa bestia che uccide con un colpo di spada ben assestato. Infine l'eroe ritorna verso la Grecia portandosi con s\u00e9 Arianna che ben presto abbandona, mentre lei dorme, nell'isola abitata dal dio Dioniso.&lt;br&gt;Tuttavia il fato si vendica contro Teseo: questi si dimentica di issare la vela bianca, simbolo della vittoria e lascia quella nera, segno della sua morte e il padre, vedendo la barca ritornare, si lascia cadere in mare da una rupe.\nParide.\nParide \u00e8 il famoso artefice della guerra di Troia. Per causa sua la citt\u00e0 tanto amata \u00e8 caduta preda delle incursioni degli Achei, con il rapimento e lo sposalizio di Elena, la favolosa e meravigliosa sposa del re spartano Menelao, fratello di Agamennone.&lt;br&gt;In origine la dea della Discordia Eris giunse sull'Olimpo per assistere al matrimonio tra Peleo e Tetide, madre futura di Achille. Giunta, la dea fa rotolare sulla tavola imbandita una mela con scritto \"Alla pi\u00f9 bella\" (\"Kalliste\") e cos\u00ec si accende una feroce disputa tra Afrodite, Era e Atena. Zeus allora per togliersi dall'impiccio, decide di far chiamare Paride come giudice da Ermes.&lt;br&gt;Sulle montagne, Paride sta pascolando allegramente le pecore, quando giungono le tre dee in abiti sfavillanti e invitano il giovane a decidere chi \u00e8 la pi\u00f9 bella, promettendogli vari doni.&lt;br&gt;Era gli propone di farlo diventare padrone dell'Asia, Atena gli comunica di donargli tutta la saggezza del mondo, e per ultimo Afrodite gli promette la bellezza eterna e la mano di Elena. Paride non ci pensa due volte e accetta l'ultima proposta, scatenando le ire e le ingiurie pi\u00f9 terribili delle altre due.\nEttore.\nEttore per De Crescenzo \u00e8 il vero modello dell'eroe da osservare: \u00e8 sposato e con un figlio, ama la patria e fa di tutto per difenderla, al contrario del bellimbusto Paride che, sposata Elena, se ne sta a far l'amore con lei negli appartamenti reali.&lt;br&gt;Morto per mano sua Patroclo, miglior amico e amante di Achille, Ettore, sebbene consapevole della sua triste sorte, decide di non fuggire dentro le mura della citt\u00e0 quando Achille infuriato riprende le armi e comincia a fare una carneficina dei nemici. Achille insegue Ettore per tre volte le mura di Troia e alla fine la dea Atena, sotto le sembianze di Deifobo (futuro sposo di Elena, dopo la morte di Paride per mano di Filottete) invita Ettore a fermarsi e a colpire l'eroe che, tuttavia riesce a schivare la lancia e a colpire alla gola l'eroe.\nAchille.\nAchille \u00e8 da considerarsi il pi\u00f9 forte, violento e valoroso degli eroi greci, sempre di carattere burrascoso e facilmente irritabile, ma anche amante della poesia e del canto.&lt;br&gt;Ucciso il povero Ettore, egli gli lega i piedi alla biga e se lo trascina per il campo, sia acheo che troiano, dopo aver sacrificato sulla tomba di Patroclo alcuni giovanissimi troiani catturati in battaglia.&lt;br&gt;Qualche notte dopo, mentre Leonte e Gemonide (i protagonisti del romanzo, sempre scritto da De Crescenzo, \"Elena, Elena, amore mio\") stanno bevendo alla taverna, ascoltando le chiacchiere e le imprecazioni di Tersite contro gli eroi e in particolare Achille, il vecchio re troiano Priamo giunge nell'accampamento per reclamare dall'eroe il corpo del figlio ucciso. Sulle prime Achille rifiuta ma poi, commosso dalle suppliche del re piangente, decide di ripensarci.\nULISSE.\nIl cavallo di Troia.\nGiunti al decimo anno della guerra, i greci non ne possono pi\u00f9: la scusa di Menelao di riprendersi la sposa non regge pi\u00f9 e i soldati (e anche Agamennone) vogliono tornarsene a casa per riabbracciare le famiglie. Cos\u00ec l'eroe pi\u00f9 astuto di tutti Ulisse pensa di costruire un grande cavallo di legno, con l'aiuto del falegname Epeo, che possa contenere un buon numero di valorosi per entrare in citt\u00e0 e allo stesso tempo di far allontanare dietro un'isoletta vicina il resto dell'armata achea.&lt;br&gt;Avviene la costruzione che viene lasciata sulle rive del mare con un'iscrizione dedicata alla dea Atena. I troiani si recano a vedere il colosso, ma non sanno se bruciarlo o portarlo in citt\u00e0 per onorare la dea. Quando il sacerdote Laocoonte impreca gridando che il cavallo \u00e8 un piano ordito da Ulisse per ingannare i troiani e la profetessa Cassandra urla che il mostro di legno vomiter\u00e0 demoni nemici, Priamo i troiani decidono di lasciarli perdere e di portare il cavallo in citt\u00e0, distruggendo gran parte dell'arco delle Porte Scee per far entrare la costruzione.&lt;br&gt;Quella notte i greci escono dal ventre del cavallo, facendo segnale alle navi in mare di avvicinarsi e si danno all'assedio pi\u00f9 sfrenato, spazzando via Troia una volta per tutte.\nPolifemo.\nPolifemo \u00e8 un ciclope dotato di un unico occhio e guardiano dell'isola di Ogigia. Durante il racconto alla festa dei Feaci, Ulisse narra di essere sbarcato sull'isola e di essere entrato nella sua enorme caverna. Dentro vi erano sacchi giganti di ricotta, di formaggio e asce e accette. Mentre gli eroi sono ancora dentro giunge Polifemo che li imprigiona nella grotta. Ulisse chiede al mostro di osservare le leggi dell'ospitalit\u00e0 ma questi come risposta gli mangia due compagni. Ulisse allora medita la vendetta e fa costruire dai compagni, mentre Polifemo \u00e8 fuori a pascolare le capre, un enorme tronco la cui punta potesse accecare l'orbita del mostro. E cos\u00ec avviene: Ulisse arroventa il tronco, dopo aver fatto addormentare Polifemo con del vino, e trafigge l'orbita. Polifemo, urlante dal dolore, apre la pietra che funge da porta alla caverna e fa uscire le capre, sotto le quali si nascondono gli eroi. Dopodich\u00e9, essendo stato inutile il grido del ciclope per richiamare i propri compagni, avendogli detto Ulisse di chiamarsi \"Nessuno\", Polifemo si mette a gettare pietre colossali sul mare per affondare la nave greca, senza riuscirci, mentre Ulisse si fa beffe di lui.\nCirce.\nLa nave di Ulisse approda su un'isoletta dove vive la maga Circe. Questa richiama gran parte dei suoi compagni nella sua casa e con un incantesimo li trasforma in maiali. L'eroe giunge anch'egli nella casa, ben protetto dalla dea Atena in modo che la maga non possa compiere su di lui i suoi perfidi incantesimi. Quindi Circe decide di farselo amante e, passato molto tempo, tra feste e orge con i suoi amici e la maga stessa, Ulisse un giorno decide di ripartire, ma prima si fa dare dalla maga dei consigli riguardo ai prossimi pericoli.\nLe Sirene.\nUlisse, passate alcune isole, s'imbatte nella terra delle Sirene, esseri, secondo il parere di molti scrittori, con met\u00e0 corpo di uccello e testa di donna o con le gambe a forma di pinna e il torace e il volto di bellissime fanciulle. L'eroe sa che il loro canto \u00e8 come una droga che annebbia la mente e che fa affogare o schiantare sugli scogli i marinai, perci\u00f2 ordina che i compagni si tappino le orecchie con la cera fusa per non sentire e che lui venga legato all'albero maestro per sentirne il canto melodioso, ma resistervi.\nIl ritorno ad Itaca e il cane Argo.\nUlisse, dopo tante avventure tra le quali il passaggio tra i mostri Scilla e Cariddi (il primo un mostro con tantissime braccia e gambe a forma di testa di cane e il secondo un vortice che ingoia migliaia di litri d'acqua per poi risputarli fuori con un getto fortissimo) attraverso l'odierno Stretto di Messina, giunge finalmente ad Itaca, l'amata isola di cui \u00e8 il re.&lt;br&gt;La previdente Atena consiglia all'eroe di non farsi riconoscere e di camuffarsi da mendicante, dato che un gruppo di nobili approfittatori chiamati Proci gozzoviglia da anni nella sua dimora in attesa che la fedele Penelope, fedele moglie di Ulisse, si decida a sposare uno di loro.&lt;br&gt;Anche il figlio Telemaco \u00e8 in pericolo a causa di non pochi agguati orditi dai Proci. Ulisse si rifugia nella casa dei suo guardiano di porci e attende pazientemente l'occasione di entrare nella reggia. A Itaca quasi tutto \u00e8 cambiato e nessuno lo riconosce eccetto il fedele cane, ormai morente, Argo.\nPenelope.\nLa povera Penelope non ce la fa pi\u00f9 a sopportare la presenza invadente dei Proci. Infatti per tardare le nozze ha messo in giro la voce che deve tessere per il suocero Laerte una preziosa tela, che distrugge ogni notte. Ma ora il segreto \u00e8 stato rivelato da una schiava infedele e ormai la sposa non ha pi\u00f9 alternative. Intanto il mendico Ulisse si \u00e8 introdotto nella casa e si \u00e8 confidato sia col figlio che con la nutrice Ecuba, che lo ha riconosciuto grazie ad una ferita giovanile. Ora Ulisse pu\u00f2 finalmente vendicarsi quando Penelope dichiara che il vincitore della gara con l'arco sar\u00e0 il suo sposo. Tutti i Proci provano ad allentare il corno dell'arco di Ulisse, ma senza riuscirci. Allora giunge il mendicante chiedendo di usare l'arco non per sposare Penelope, ma solo per vincere; cos\u00ec in un lampo manovra abilmente l'arco e scocca la freccia, centrando il bersaglio. A questo punto l'eroe si smaschera e comincia a uccidere tutti gli uomini e le ancelle che gli capitano a tiro, aiutato dal guardiano, da Telemaco e da Atena. Finita la carneficina, Ulisse chiede di andare a letto con Penelope, unica a non riconoscerlo ancora, e dopo aver rivelato il segreto del talamo nuziale, costruito nel tronco di un grande albero e che aveva fatto apposta per darci dentro, gli si concede baciandolo (e non solo...) appassionatamente."}
{"id": "4144529", "revid": "1543377", "url": "https://it.wikipedia.org/wiki?curid=4144529", "title": "Mark McGivern", "text": ""}
{"id": "4144536", "revid": "2044650", "url": "https://it.wikipedia.org/wiki?curid=4144536", "title": "Matt McCoy", "text": "Noto per aver interpretato il sergente \"Nick Lassard\" in \"Scuola di polizia 5 - Destinazione Miami\" e \"Scuola di polizia 6 - La citt\u00e0 \u00e8 assediata,\" ha avuto anche un piccolo ruolo nel pluripremiato film di successo \"L.A. Confidential\".\nDoppiatori italiani.\nNelle versioni in italiano dei suoi lavori, Matt McCoy \u00e8 stato doppiato da:"}
{"id": "4144537", "revid": "287204", "url": "https://it.wikipedia.org/wiki?curid=4144537", "title": "Rade Bogdanovic", "text": ""}
{"id": "4144538", "revid": "339392", "url": "https://it.wikipedia.org/wiki?curid=4144538", "title": "Meike Hansen", "text": ""}
{"id": "4144539", "revid": "712828", "url": "https://it.wikipedia.org/wiki?curid=4144539", "title": "Birgit Barbara Hertel", "text": ""}
{"id": "4144544", "revid": "93556", "url": "https://it.wikipedia.org/wiki?curid=4144544", "title": "Ilirija Lubiana", "text": "Il ND Ilirija \u00e8 una societ\u00e0 calcistica slovena con sede a Lubiana, che disput\u00f2 il campionato di MNZ Ljubljana league, quinto livello del calcio sloveno. Fu fondato nel 1911 ed \u00e8 il club pi\u00f9 vecchio della nazione.\nStoria.\nSK Ilirija (1911\u20131941).\nAl principio del XX secolo il calcio fu portato a Lubiana da Vienna, ed era giocato per lo pi\u00f9 da studenti. Il Football club Ilirija, predecessore dell'Olimpija, fu fondato il 9 giugno 1911 in un pub chiamato Ro\u017ea on \u017didovska cesta in Ljubljana. Albin Kandare fu eletto primo presidente dell'Ilirija, e il loro primo campo era nel Parco Tivoli. La prima partita dell'Ilirija fu disputata il 1\u00ba gennaio 1912, e si concluse con una sconfitta per 18\u20130 contro l'Hermes, una squadra di studenti locali fondata nel 1910. Nel 1913 l'Ilirija si fuse proprio con l'Hermes. Nei primi anni di attivit\u00e0 l'Ilirija gioc\u00f2 per lo pi\u00f9 amichevoli contro squadre croate di Zagabria come HA\u0160K, Gra\u0111anski e Concordia. Un importante punto di svolta fu un'amichevole contro i cechi del disputata a Lubiana il 5 agosto 1913 che l'Ilirija perse per 10\u20130. Tuttavia, i dirigenti e i calciatori dell'Ilirija, impressionati dalla forza dello Slavia, convinsero il calciatore dello Slavia Jirkovsk\u00fd a rimanere a Lubiana assumendolo come primo allenatore dell'Ilirija dopo l'incontro. I migliori giocatori dell'Ilirija in quel periodo erano Stanko Tav\u010dar, Ernest Turk, Stanko Pelan e Oto Oman.\nAllo scoppio della I Guerra Mondiale, l'Ilirija e lo Slovan (fondata nel 1913 e tuttora attiva) erano le uniche squadre di calcio in Slovenia, e durante il conflitto ogni attivit\u00e0 agonistica fu sospesa. Nel 1919 Ilirija riprese l'attivit\u00e0, presto seguito dallo Slovan. A causa della crescente diffusione del calcio in Slovenia, altre squadre slovene vennero fondate nel giro di breve tempo tra cui l'Olimp a Celje, 1. SSK Maribor a Maribor e l'ASK Primorje a Lubiana; quest'ultima squadra divenne la pi\u00f9 grande rivale dell'Ilirija nel decennio a venire.\nL'Ilirija divenne quindi la prima squadra a vincere il campionato regionale di Slovenia (che era ai tempi parte della Jugoslavia), vincendo l'edizione inaugurale del 1920, e negli anni successivi vinse ben 12 campionati regionali sloveni tra il 1920 e il 1935. A met\u00e0 degli anni 1930 Ilirija e Primorje ebbero entrambe problemi economici che portarono alla loro fusione in una nuova compagine, lo SK Ljubljana football club, nel 1936. Tra il 1936 e il 1941 lo SK Ljubljana era una delle migliori squadre della Slovenia (vincendo i campionati sloveni del 1935\u201336 e 1940\u201341) e milit\u00f2 anche nel campionato jugoslavo di massima serie, istituito nel 1923. Inoltre, il giocatore dell'Ilirija Stanko Tav\u010dar fu l'unico calciatore sloveno a militare nella nazionale jugoslava nel periodo tra le due guerre mondiali. Con la nazionale jugoslava prese parte al torneo olimpico di calcio del 1920 giocando contro Cecoslovacchia e Egitto nelle prime due partite in assoluto della nazionale jugoslava. Il SK Ljubljana rimase in attivit\u00e0 fino al 1941, quando lo scoppio della II Guerra Mondiale sospese ogni attivit\u00e0 agonistica a Lubiana.\nDopo il 1991.\nDall'indipendenza della Slovenia in poi, l'Ilirija milit\u00f2 per un paio di stagioni nel campionato cadetto sloveno. Tuttavia, dopo un buon terzo posto nel campionato cadetto 1991\u201392, nella stagione successiva terminarono il campionato al quindicesimo posto, retrocedendo conseguentemente in terza serie. Da allora, l'Ilirja non \u00e8 pi\u00f9 riuscito a tornare nel campionato cadetto, militando nei campionati minori."}
{"id": "4144545", "revid": "287204", "url": "https://it.wikipedia.org/wiki?curid=4144545", "title": "Cosmin Olaroiu", "text": ""}
{"id": "4144546", "revid": "287204", "url": "https://it.wikipedia.org/wiki?curid=4144546", "title": "Derlis Florentin", "text": ""}
{"id": "4144555", "revid": "287204", "url": "https://it.wikipedia.org/wiki?curid=4144555", "title": "Neboj\u0161a \u0110or\u0111evi\u0107", "text": ""}
{"id": "4144558", "revid": "144796", "url": "https://it.wikipedia.org/wiki?curid=4144558", "title": "Stephanie de Beauharnais", "text": ""}
{"id": "4144559", "revid": "71433", "url": "https://it.wikipedia.org/wiki?curid=4144559", "title": "Killing Them Softly", "text": ""}
{"id": "4144565", "revid": "438678", "url": "https://it.wikipedia.org/wiki?curid=4144565", "title": "Primorje Ljubljana", "text": "Il Primorje Lubiana \u00e8 stata una societ\u00e0 calcistica slovena con sede Lubiana.\nStoria.\nL'ASK Primorje fu fondato alla fine della prima guerra mondiale, intorno al 1919/1920, da sloveni provenienti dal Primorska (littoriale sloveno): dopo che il Primorska fu annesso al Regno d'Italia come conseguenza della prima guerra mondiale, il club si trasfer\u00ec a Lubiana. L'ASK Primorje divenne la pi\u00f9 grande rivale dell'Ilirija Ljubljana nel decennio a venire.\nNel 1928 e nel 1929 il Primorje riusc\u00ec nell'impresa di vincere due volte il campionato regionale sloveno. Il Primorje, inoltre, disput\u00f2 due edizioni del campionato nazionale jugoslavo, nel 1932-33 e nel 1934-35, non ottenendo risultati troppo esaltanti: 8\u00b0 (su 11 partecipanti) nel 1932-33 e 9\u00b0 (su 10 partecipanti) nel 1934-35. A met\u00e0 degli anni 1930 Ilirija e Primorje ebbero entrambe problemi economici che portarono alla loro fusione in una nuova compagine, lo SK Ljubljana football club, nel 1936.\nTra il 1936 e il 1941 lo SK Ljubljana era una delle migliori squadre della Slovenia (vincendo i campionati sloveni del 1935\u201336 e 1940\u201341) e milit\u00f2 anche nel campionato jugoslavo di massima serie, istituito nel 1923. Il SK Ljubljana rimase in attivit\u00e0 fino al 1941, quando lo scoppio della II Guerra Mondiale sospese ogni attivit\u00e0 agonistica a Lubiana."}
{"id": "4144568", "revid": "1442080", "url": "https://it.wikipedia.org/wiki?curid=4144568", "title": "Reggina Calcio 2012-2013", "text": "Questa voce raccoglie le informazioni riguardanti la Reggina Calcio nelle competizioni ufficiali della stagione 2012-2013.\nStagione.\nIl nuovo allenatore \u00e8 Davide Dionigi, il cui contratto biennale \u00e8 stato ufficializzato dalla societ\u00e0 il 2 luglio 2012.\nIl 16 marzo 2013 all'indomani della sconfitta interna con il cesena Dionigi \u00e8 stato esonerato dall'incarico, al suo posto \u00e8 subentrato Giuseppe Pillon gi\u00e0 alla guida della Reggina nel campionato di serie a 2008-2009.\nGli abbonati furono 2890.\nMaglie e sponsor.\nLo sponsor tecnico per il secondo anno consecutivo \u00e8 l'azienda Givova. Il primo sponsor \u00e8 l'azienda di telecomunicazioni Ciao, mentre il secondo sponsor di maglia \u00e8 Stocco&amp;stocco. Le maglie riprendono il bianco e il nero, colori delle prime divise della Reggina di inizio secolo.\nNella gara Brescia-Reggina lo sponsor di maglia \u00e8 stato Adamello Ski;\nNella gara di Coppa Italia contro il Milan lo sponsor \u00e8 stato Emme Persiane.\nOrganigramma societario.\nOrganigramma societario\nStaff tecnico-sanitario\nRosa.\n\"Rosa aggiornata al 31 gennaio 2013\"\nGiovanili.\nOrganigramma societario.\nArea tecnica"}
{"id": "4144569", "revid": "51539307", "url": "https://it.wikipedia.org/wiki?curid=4144569", "title": "Ilirija Ljubljana", "text": ""}
{"id": "4144571", "revid": "1573940", "url": "https://it.wikipedia.org/wiki?curid=4144571", "title": "Paratriaenops pauliani", "text": "Paratriaenops pauliani () \u00e8 un pipistrello della famiglia degli Rinonitteridi endemico dell'atollo di Aldabra.\nEtimologia.\nL'epiteto specifico deriva dal cognome di Renaud Paulian, autore di importanti studi sulla biogeografia del Madagascar e di alcune isole vicine.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 37\u00a0mm, la lunghezza dell'avambraccio tra 41,4 e 45,1\u00a0mm, la lunghezza della coda tra 17 e 21\u00a0mm, la lunghezza del piede tra 5,7 e 6,2\u00a0mm, la lunghezza delle orecchie tra 14,5 e 15,4\u00a0mm e un peso fino a 6,5\u00a0g.\nAspetto.\nIl colore delle parti superiori \u00e8 grigio-brunastro, mentre le parti ventrali sono grigie. La foglia nasale, come nelle altre forme del genere \"Paratriaenops\" \u00e8 composta da una parte anteriore a forma di ferro di cavallo, sebbene pi\u00f9 larga rispetto alle altre specie, e da tre lancette posteriori, con le pi\u00f9 esterne distintamente pi\u00f9 corte di quella centrale e visibilmente curvate verso l'interno.\nDistribuzione e habitat.\nQuesta specie \u00e8 conosciuta soltanto sull'isola di Picard, nell'atollo di Aldabra, nell'Oceano Indiano occidentale.\nVive nella vegetazione dell'isola, prevalentemente composta da boschi di \"Casuarina\", piantagioni di Noci da cocco e arbusteti misti.\nStato di conservazione.\nLa IUCN considera gli individui dell'atollo di Aldabra come appartenenti a \"Paratriaenops furculus\"."}
{"id": "4144584", "revid": "729019", "url": "https://it.wikipedia.org/wiki?curid=4144584", "title": "Castello di Drugolo", "text": "Il castello di Drugolo, noto anche come Castell'Averoldi, \u00e8 una roccaforte risalente al X secolo e situata a Drugolo, antico borgo a nord di Lonato del Garda, in provincia di Brescia.\nStoria.\nAlla fine del XIV secolo il castello fu ricostruito dalla famiglia Gritti sulle rovine di un precedente castello medievale, forse di origine longobarda. All'inizio del XV secolo il maniero venne confiscato da Pandolfo III Malatesta, che lo cedette in feudo nel 1409 a Malagnino da Padenghe, e da questi ceduto ai fratelli Bartolino e Antonio Guarini, che infine lo diedero nel 1411 alla famiglia milanese Vimercati. Dopo la ribellione dei Vimercati, il 27 settembre 1414 Pandolfo III Malatesta confisc\u00f2 il castello, venduto poi per 400 ducati d'oro al Comune di Padenghe. Il 21 gennaio 1436 la famiglia Vimercati, riavuta la propriet\u00e0, vendette il castello per 1600 fiorini e 36 soldi imperiali al bresciano Giovanni Averoldi.\nIl 4 novembre 1452 il doge Francesco Foscari concesse al borgo lo \"status\" di comune indipendente dalle Quadre in cui era suddivisa la Riviera. La famiglia Averoldi inizi\u00f2 ad imporre il dazio di transito per la Riviera, causando danni economici ai commercianti di vino.\nNegli anni 1498 e 1575 gli Averoldi ricostruirono il castello, il cui borgo fu incluso nella giurisdizione ecclesiastica della parrocchia di Bedizzole, legandola cos\u00ec in perpetuo alla diocesi di Brescia.\nNel XVIII secolo Giulio Antonio II Averoldi inizi\u00f2 a bonificare i terreni circostanti, facendo realizzare vasche di raccolta dell'acqua piovana e scacciando i banditi che infestavano la zona. Alla sua morte, il castello fu ereditato dai figli Giovanni, Angelo e Gherardo Averoldi, ma venne poi acquisito da Angelo Averoldi, podest\u00e0 di Brescia nel 1848. Il successivo erede Andrea Averoldi (1839-1920), vendette il castello e alcuni terreni al cugino Gherardo Averoldi (1862-1940), che nel 1935 dovette cedere il castello per gravi problemi finanziari. Il miglior offerente fu il barone Armando Lanni della Quara, che restaur\u00f2 il castello, demolendo le case rurali realizzate nel corso del tempo a fianco delle mura perimetrali.\nDescrizione.\nL'imponente struttura a merlatura ghibellina, forse di origine longobarda, si erge isolata tra le colline a poca distanza dal lago di Garda.\nL'edificio \u00e8 a pianta quadrata con due torri angolari sorge su di un alto muro a scarpa ed \u00e8 circondato da mura perimetrali entro le quali sorge la chiesa di San Michele, del XII secolo."}
{"id": "4144585", "revid": "76963", "url": "https://it.wikipedia.org/wiki?curid=4144585", "title": "Taylor Holmes", "text": "Biografia.\nApparso in oltre 50 film a partire dal 1917, \u00e8 stato sposato con l'attrice Edna Phillips, morta nel 1952 e dalla quale ebbe tre figli: Madeline, Phillips (anch'egli attore, morto a 35 anni in una collisione aerea mentre svolgeva il servizio militare nella Royal Canadian Air Force) e Ralph (attore, morto a 30 anni per suicidio).\n\u00c8 morto a 81 anni, nel 1959, pochi mesi dopo aver concluso il doppiaggio del re Stefano nel film \"La bella addormentata nel bosco\"."}
{"id": "4144586", "revid": "767487", "url": "https://it.wikipedia.org/wiki?curid=4144586", "title": "Adrienne Pierce", "text": "Biografia e carriera.\nOltre a tre album ufficiali, la cantante canadese ha pubblicato un EP su iTunes ed uno natalizio, intitolato \"Making Angels\". Le sue canzoni sono state incluse nelle colonne sonore ufficiali delle serie televisive \"Grey's Anatomy\" e \"Veronica Mars\". Tuttavia, alcuni suoi brani sono stati anche inclusi in altre serie quali \"The Hills\", \"The L Word\", \"The Chris Isaak Show\", \"Army Wives - Conflitti del cuore\", \"Greek - La confraternita\" e \"Dirt\".\nIl suo secondo album, \"Faultline\", pubblicato nel 2007, \u00e8 stato seguito dal terzo, \"Oh Deer\", del 2010.\nAdrienne Pierce \u00e8 sposata con Ari Shine, musicista e compositore, con il quale vive attualmente a Los Angeles."}
{"id": "4144588", "revid": "767487", "url": "https://it.wikipedia.org/wiki?curid=4144588", "title": "Sollevamento pesi ai Giochi della XXX Olimpiade - 62 kg maschile", "text": ""}
{"id": "4144597", "revid": "1444001", "url": "https://it.wikipedia.org/wiki?curid=4144597", "title": "Assemblea nazionale (Artsakh)", "text": "L'Assemblea nazionale (in armeno \"Azgayin Zhoghov\") \u00e8 il parlamento unicamerale della repubblica dell'Artsakh ed ha sede nella capitale Step'anakert.\nEsso \u00e8 composto da trentatr\u00e9 membri eletti ogni cinque anni. Dopo la riforma elettorale del 2010, 16 di questi sono eletti con il sistema maggioritario e i restanti con il sistema proporzionale. In precedenza il rapporto era di 22 a 11. Nel 2015 \u00e8 stata varata una nuova riforma del sistema elettorale che ha ribaltato il rapporto tra sistema maggioritario e sistema proporzionale, prevedendo a favore di quest'ultimo la distribuzione dei seggi e completando il percorso di maggiore rappresentativit\u00e0: ora 22 per il proporzionale e 11 collegi maggioritari.\nI lavori si sviluppano anche in sei commissioni: Affari esteri, Industria ed infrastrutture, Finanza e bilancio, Affari legali e di Stato, Questioni sociali, Sicurezza e difesa. Le sessioni vengono convocate due volte l'anno (settembre-dicembre e febbraio-giugno) ma per iniziativa del Capo dello Stato possono essere convocate sessioni straordinarie dal presidente dell'Assemblea."}
{"id": "4144613", "revid": "1149807", "url": "https://it.wikipedia.org/wiki?curid=4144613", "title": "Vacanza in paradiso", "text": "Vacanza in paradiso (\"Au Pair 3: Adventure in Paradise\") \u00e8 un film del 2009 diretto da Mark Griffiths. \u00c8 il sequel del film \"Matrimonio per pap\u00e0 2\" del 2001, in cui le vicende si svolgono otto anni dopo.\nTrama.\nDopo che Alex si \u00e8 diplomato e la sorella Katie e la sua amica Ariana hanno superato il primo anno di college, il padre Oliver decide di portare la sua famiglia in vacanza a Porto Rico in una villa che si affaccia sul mare. Jenny affida la neo figlioletta Sarah alla domestica Teresa, per dedicare pi\u00f9 tempo alla vacanza con il marito. Alex \u00e8 attratto da Ariana e, appassionato di arte, le dedica molti disegni, mentre Katie non approva che i due si avvicinino.\nDurante le vacanze, la famiglia, in particolare i ragazzi, \u00e8 costantemente sorvegliata da due guardie del corpo per volont\u00e0 del padre. A Porto Rico Oliver ha chiuso in una teca un motore ad acqua da proporre alla sua azienda che, per\u00f2, vorrebbe tagliare i fondi per le sperimentazioni e sfiduciarlo come amministratore. Katie e Ariana conoscono Danny, un riparatore di biciclette, ma i loro incontri sono disturbati dalle guardie del corpo.\nMentre il padre \u00e8 rientrato a Los Angeles per una riunione d'emergenza, Alex, Katie, Ariana e Danny si intrattengono per una serata fatta di festa in cui i due fratelli cercano di contrastare le guardie per non essere disturbate; Alex scopre per\u00f2 che Ariana, a cui ha dato il primo bacio, \u00e8 stata ingaggiata dal padre come guardia del corpo per proteggere Katie durante il periodo del college. Katie successivamente perdona Ariana per l'inganno sub\u00ecto per un anno intero.\nOliver, tornato a Porto Rico improvvisamente, rivela a tutti della crisi che sta affliggendo l'azienda, e cos\u00ec la famiglia, a insaputa del padre, lo vuole aiutare a risollevarsi e a far approvare il progetto del motore ad acqua: fanno cos\u00ec venire Walter Hausen dall'azienda per mostrargli il motore applicato al bus che trasportava la famiglia e alla fine il progetto viene approvato.\nLa famiglia \u00e8 felice della risoluzione del problema e delle vacanze appena trascorse."}
{"id": "4144617", "revid": "1573940", "url": "https://it.wikipedia.org/wiki?curid=4144617", "title": "Hexura", "text": "Hexura \u00e8 un genere di ragni appartenente alla famiglia Mecicobothriidae.\nDistribuzione.\nLe due specie note di questo genere sono endemismi degli Stati Uniti: sono state rinvenute nello Stato di Washington e nell'Oregon.\nTassonomia.\nAttualmente, a giugno 2012, si compone di due specie:"}
{"id": "4144621", "revid": "2084867", "url": "https://it.wikipedia.org/wiki?curid=4144621", "title": "Drugolo", "text": "Drugolo \u00e8 una frazione a nord del Comune di Lonato del Garda, immersa nelle colline del Lago di Garda.\nDi origini antichissime fu probabilmente fondato dai Longobardi. Dopo il passaggio dal Veneto alla Lombardia in seguito alle guerre napoleoniche, fu individuato come una separata comunit\u00e0 censuaria rispetto a Lonato.\nL'antico Castello di Drugolo e l'intera area del Borgo di Drugolo sono parte di una propriet\u00e0 privata.\nNel 2019 una parte del Borgo di Drugolo \u00e8 stata completamente ristrutturata e adibita ad appartamenti per le vacanze in cui \u00e8 possibile soggiornare borgo.drugolo.it"}
{"id": "4144622", "revid": "6923", "url": "https://it.wikipedia.org/wiki?curid=4144622", "title": "Song for the Lonely", "text": "Song for the Lonely (conosciuta anche con il titolo di (This is) A Song for the Lonely) \u00e8 un singolo della cantante statunitense Cher, il secondo estratto dal venticinquesimo album studio \"Living Proof\"; venne pubblicato il 19 marzo 2002."}
{"id": "4144624", "revid": "1573940", "url": "https://it.wikipedia.org/wiki?curid=4144624", "title": "Hexurellidae", "text": "Hexurellidae \u00e8 una famiglia di ragni appartenente all'infraordine Mygalomorphae.\nDistribuzione.\nLe quattro specie note di questo genere sono state rinvenute negli Stati Uniti (Arizona e California) e in Messico (parte settentrionale della Bassa California).\nTassonomia.\nAttualmente, a dicembre 2020, la famiglia consta di un solo genere e di quattro specie:"}
{"id": "4144626", "revid": "110157", "url": "https://it.wikipedia.org/wiki?curid=4144626", "title": "Neftegorsk (Oblast' di Samara)", "text": "Neftegorsk \u00e8 una citt\u00e0 della Russia europea sudorientale (oblast' di Samara). Appartiene amministrativamente al \"rajon\" Neftegorskij, del quale \u00e8 il capoluogo.\nSorge nella parte sudorientale della \"oblast\"', un centinaio circa di chilometri a sudest del capoluogo Samara, a breve distanza dall'arteria stradale che collega Samara e Orenburg.\nLa cittadina ha un'economia prevalentemente industriale, basata sull'estrazione di petrolio e gas naturale e sulla piccola industria (calzaturiera, alimentare)."}
{"id": "4144628", "revid": "637388", "url": "https://it.wikipedia.org/wiki?curid=4144628", "title": "James Galbraith", "text": ""}
{"id": "4144629", "revid": "88740", "url": "https://it.wikipedia.org/wiki?curid=4144629", "title": "Il giglio celeste", "text": "Il giglio celeste (\"Sky Trillium\") \u00e8 un romanzo fantasy del 1997 scritto dall'autrice statunitense Julian May (nell'edizione italiana accreditata in collaborazione con Marion Zimmer Bradley), quinto volume della cosiddetta serie del giglio, un gruppo di romanzi in cui solo il primo libro venne scritto collettivamente e le cui successive opere sono state sviluppate indipendentemente da tre autrici senza rispettare la continuit\u00e0 tra di loro.\nTrama.\nIl romanzo racconta le vicende delle tre principesse dopo la caduta del terribile Mago Orogastus e la sua scomparsa. Dalla misteriosa Prigione sulla Luna dell'Uomo Scuro, per\u00f2, un detenuto riesce a fuggire e ha con s\u00e9 l'insegna della temibile Societ\u00e0 della Stella, pronta a risorgere... Le principesse sono ancora una volta in pericolo e con loro tutto il Mondo delle Tre Lune\nEdizioni.\nI romanzi \"Il giglio dorato\" e \"Il giglio celeste\" sono stati pubblicati in Italia come se fossero delle collaborazioni di Marion Zimmer Bradley rispettivamente con Andre Norton e Julian May. In realt\u00e0 questi due romanzi sono stati scritti unicamente dalla Norton e dalla May senza l'intervento di Zimmer Bradley (come risulta chiaro dalle edizioni originali)."}
{"id": "4144631", "revid": "1573940", "url": "https://it.wikipedia.org/wiki?curid=4144631", "title": "Triaenops", "text": "Triaenops () \u00e8 un genere di pipistrelli della famiglia dei Rinonitteridi.\nDescrizione.\nDimensioni.\nAl genere Triaenops appartengono pipistrelli di piccole dimensioni, con lunghezza dell'avambraccio tra 45 e 55\u00a0mm, la lunghezza della coda tra 20 e 34\u00a0mm e un peso fino a 15\u00a0g.\nCaratteristiche craniche e dentarie.\nIl cranio presenta una scatola cranica allungata e sottile, con una cresta sagittale ben sviluppata e un rostro corto ed elevato, con le ossa nasali rigonfie e le ossa pre-mascellari insolitamente ispessite. Le arcate zigomatiche sono insolitamente sviluppate al centro dove \u00e8 presente un'espansione piatta e semi-circolare. Gli incisivi superiori sono bifidi, mentre i canini sono robusti e provvisti di una cuspide supplementare distinta. Il primo premolare superiore \u00e8 piccolo, i denti masticatori sono normali.\nSono caratterizzati dalla seguente formula dentaria:\nAspetto.\nLa pelliccia \u00e8 lunga. Le parti dorsali variano dal beige al bruno-grigiastro chiaro o bruno-rossastro, mentre quelle inferiori sono generalmente pi\u00f9 chiare. \u00c8 spesso frequente una fase di colore con individui completamente arancione brillante. Il muso \u00e8 largo e alquanto appiattito, la foglia nasale \u00e8 composta da una porzione anteriore a forma di ferro di cavallo separata da un profondo incavo centrale alla sua base e da una proiezione a forma di clessidra tra le narici. La porzione posteriore \u00e8 elevata e all'estremit\u00e0 sono presenti tre lancette appuntite e allungate e sui lati diverse celle. Le orecchie sono corte, rotonde, a forma di imbuto e con un prominente incavo sul bordo posteriore appena sotto l'estremit\u00e0 arrotondata. Sono privi di trago, mentre l'antitrago \u00e8 ben sviluppato, ispessito e si estende fino all'angolo posteriore degli occhi. La coda \u00e8 lunga ed inclusa completamente nell'ampio uropatagio, il calcar \u00e8 lungo quanto il piede. Alla base della seconda falange del quarto dito della mano \u00e8 presente uno sperone osseo diretto verso l'estremit\u00e0 alare e lungo circa 2,5-3\u00a0mm.\nDistribuzione.\nIl genere \u00e8 diffuso nell'Africa orientale e sud-occidentale, in Madagascar e dalla Penisola arabica fino al Pakistan meridionale.\nTassonomia.\nIl genere comprende 4 specie:\n\"T. rufus\" \u00e8 considerato sinonimo di \"Triaenops menamena\".\n\"T. auritus\", \"T. furculus\" e \"T.paulanii\" sono attualmente attribuiti al genere \"Paratriaenops\".\nUna specie attualmente estinta, \"T. goodmani\", era presente in passato nella parte nord-occidentale del Madagascar."}
{"id": "4144634", "revid": "51540476", "url": "https://it.wikipedia.org/wiki?curid=4144634", "title": "Calligrafia medievale", "text": ""}
{"id": "4144635", "revid": "1573940", "url": "https://it.wikipedia.org/wiki?curid=4144635", "title": "Mecicobothrium", "text": "Mecicobothrium \u00e8 un genere di ragni appartenente alla famiglia Mecicobothriidae.\nEtimologia.\nIl nome deriva dal greco ', \"mikik\u00f2s\" cio\u00e8 \"longitudinalmente\", \"in senso longitudinale\" e ', \"bothr\u00e8ueiv\", cio\u00e8 \"scavare una buca, una fossa\", per la forma e l'orientamento della tana.\nDistribuzione.\nLe due specie note di questo genere sono state rinvenute in America Meridionale: la Mecicobothrium baccai \u00e8 stata rinvenuta in Brasile, nello Stato di Santa Catarina; la Mecicobothrium thorelli in Argentina (nella provincia di Buenos Aires) e in Uruguay.\nTassonomia.\nAttualmente, a giugno 2012, si compone di due specie:"}
{"id": "4144637", "revid": "726373", "url": "https://it.wikipedia.org/wiki?curid=4144637", "title": "Il giglio insanguinato (romanzo)", "text": "Il giglio insanguinato (\"Blood Trillium\") \u00e8 un romanzo fantasy del 1992 scritto dall'autrice statunitense Julian May, secondo volume della cosiddetta serie del giglio, un gruppo di romanzi in cui solo il primo libro \"Il giglio nero\" venne sviluppato collettivamente e le cui successive opere sono state sviluppate indipendentemente da tre autrici senza rispettare la continuit\u00e0 tra di loro.\nTrama.\nIl romanzo racconta le vicende delle tre principesse dopo la caduta del terribile Mago Orogastus, esiliato nel terribili Kimilion, dove dovrebbe rimanere per sempre pena uno sconvolgimento del Mondo delle Tre Lune. Ma, dodici anni pi\u00f9 tardi rispetto agli eventi narrati nel giglio nero, Haramis viene a conoscenza della fuga dal Kimilion del mago Portolanus... che si tratti in realt\u00e0 proprio di Orogastus? Ed \u00e8 vero che questo misterioso mago pu\u00f2 spezzare in tre parti il grandioso Scettro del Potere?\nLe tre sorelle sono in pericolo, e lo \u00e8 anche tutto il futuro del regno di Ruwenda: persino il giglio nero custodito in ciascun amuleto che indossano lei e le sorelle sta cambiando colore, diventando rosso sangue."}
{"id": "4144639", "revid": "463686", "url": "https://it.wikipedia.org/wiki?curid=4144639", "title": "\u1e24adath", "text": ""}
{"id": "4144641", "revid": "1926649", "url": "https://it.wikipedia.org/wiki?curid=4144641", "title": "Calcio Padova 2012-2013", "text": "Questa voce raccoglie le informazioni riguardanti il Calcio Padova nelle competizioni ufficiali della stagione 2012-2013.\nMaglie e sponsor.\nLo sponsor tecnico per la stagione 2012-2013 \u00e8 Joma, mentre lo sponsor ufficiale \u00e8 Famila. La divisa \u00e8 una maglia bianca con scudo, pantaloncini bianchi e calzettoni bianchi. La divisa di riserva \u00e8 rossa con maniche bianche, mentre la terza divisa \u00e8 una maglia gialla con pantaloncini neri e calzettoni gialli.\nOrganigramma societario.\nDal sito internet ufficiale della societ\u00e0.\nConsiglio di Amministrazione\nArea organizzativa\nArea comunicazione\nArea tecnica\nArea medica\nRosa.\nLa rosa e la numerazione sono aggiornate al 5 febbraio 2013. Sono in \"corsivo\" i giocatori che hanno lasciato la societ\u00e0 durante la stagione.\nCalciomercato.\nSessione estiva \"(dall'1/7 al 31/8)\".\n\"Aggiornata al 30 agosto\"\nStatistiche.\n\"Statistiche aggiornate al 3 giugno 2013\"\nGiovanili.\nOrganigramma societario.\nArea Organizzativa\nArea tecnica\nArea Medica\nDirigenti Accompagnatori\nOsservatori\nAutisti"}
{"id": "4144642", "revid": "716642", "url": "https://it.wikipedia.org/wiki?curid=4144642", "title": "Tamworth Football Club", "text": "Il Tamworth Football Club \u00e8 una societ\u00e0 calcistica con sede a Tamworth, in Inghilterra. Attualmente milita in Southern Football League, la settima divisione del calcio inglese.\nStoria.\nNella stagione 1988-1989 il club ha vinto la FA Vase; nella stagione 2002-2003 \u00e8 invece stato finalista perdente di FA Trophy. In questa stessa stagione ha inoltre vinto la Southern Football League (uno dei campionati che costituiscono la settima divisione divisione), torneo nel quale nel corso della sua storia ha inoltre conquistato due secondi posti (rispettivamente nelle stagioni 2001-2002 e 2019-2020).\nIl club vincendo la Conference League North 2008-2009 ha conquistato la promozione in Conference League Premier (quinta divisione e pi\u00f9 alto livello calcistico inglese al di fuori della Football League) per la stagione 2009-2010. Ha giocato in questa categoria per cinque stagioni consecutive, fino al termine del campionato 2013-2014.\nStadio.\nGioca le partite casalinghe al The Lamb Ground."}
{"id": "4144647", "revid": "1305772", "url": "https://it.wikipedia.org/wiki?curid=4144647", "title": "Murmanus", "text": "Non sappiamo con certezza se rivendic\u00f2 o meno il titolo di sovrano, conoscendolo essenzialmente tramite le testimonianze del cronista franco, Reginone, che lo defin\u00ec Re dei Bretoni.\nBiografia.\nDi Murmanus si hanno scarse notizie. Il cronista franco, Reginone, lo cita, nell'836, come responsabile della ribellione contro l'imperatore del Sacro Romano Impero, Ludovico il Pio. Infatti in quell'anno i Bretoni, sotto la guida di Murmanus, non rispettarono i patti federativi coi Franchi. Allora l'imperatore prepar\u00f2 l'esercito e attacc\u00f2, senza per\u00f2 ottenere la vittoria.\nMurmanus per\u00f2, definito re dei Bretoni, dal cronista Reginone, mor\u00ec l'anno successivo, nell'837.\nDopo la sua morte l'imperatore, Ludovico il Pio, a Ingelnheim, nomin\u00f2 duca del suo popolo, Nomino\u00eb, che gli successe sul trono."}
{"id": "4144649", "revid": "591760", "url": "https://it.wikipedia.org/wiki?curid=4144649", "title": "Franz Anton Mayerle", "text": ""}
{"id": "4144650", "revid": "297059", "url": "https://it.wikipedia.org/wiki?curid=4144650", "title": "Albert Aurier", "text": ""}
{"id": "4144651", "revid": "1573940", "url": "https://it.wikipedia.org/wiki?curid=4144651", "title": "Megahexuridae", "text": "Megahexuridae \u00e8 una famiglia di ragni appartenente al sottordine Mygalomorphae.\nDistribuzione.\nL'unica specie nota di questa famiglia \u00e8 endemica della California: sono state rinvenuti esemplari sulla Sierra Nevada, sulla Catena costiera e nelle Transverse Ranges.\nTassonomia.\nIl genere \"Megahexura\" \u00e8 stato separato dalla famiglia Mecicobothriidae ed \u00e8 assurto al rango di famiglia a seguito di un lavoro di Hedin &amp; Bond del 2019.\nA dicembre 2020 il genere si compone di 1 sola specie:"}
{"id": "4144655", "revid": "686936", "url": "https://it.wikipedia.org/wiki?curid=4144655", "title": "Evan Royster", "text": "Carriera professionistica.\nWashington Redskins.\nStagione 2011.\nRoyster fu scelto nel sesto giro del draft 2011 dai Washington Redskins. Il 3 settembre 2011 fu tagliato dai Redskins ma rifirm\u00f2 il giorno successivo per far parte della squadra di allenamento. Il 22 novembre 2011, Royster fu promosso nel roster attivo dopo che i Redskins tagliarono Tashard Choice dopo l'infortunio che aveva posto fine alla stagione di Tim Hightower. Nella settimana 12 contro i Seattle Seahawks, Royster fece il suo debutto nella NFL. Royster gioc\u00f2 la sua prima gara da titolare la settimana 16 contro i Minnesota Vikings, correndo ben 132 yard su soli 19 possessi. Nella settimana 17 contro i Philadelphia Eagles, Royster corse altre 113 yard su 20 portate malgrado un infortunio a una costola. Al termine della sua stagione da rookie, Evan corse 328 yard su 56 possessi, al secondo posto nella squadra dietro l'altro rookie Roy Helu, e superando l'iniziale running back titolare, Tim Hightower.\nStagione 2012.\nNella stagione 2012 Royster fu superato nel ruolo di running back titolare dal rookie Alfred Morris. Nella settimana 9 contro i Carolina Panthers segn\u00f2 il primo touchdown in carriera. Il secondo lo segn\u00f2 nella settimana 15 contro i Cleveland Browns. La sua stagione regolare si concluse con 16 presenze (nessuna come titolare), correndo 88 yard e segnando 2 touchdown. Nel primo turno di playoff, perso dai Redskins contro i Seattle Seahawks, Royster segn\u00f2 un touchdown su ricezione."}
{"id": "4144656", "revid": "767487", "url": "https://it.wikipedia.org/wiki?curid=4144656", "title": "Declan Galbraith", "text": "\u00c8 conosciuto per il controllo e la gamma della sua voce, cos\u00ec come per la capacit\u00e0 interpretativa e la facilit\u00e0 di adattamento a molteplici generi di musica.\nLa sua canzone pi\u00f9 conosciuta \u00e8 \"Tell Me Why\" (2002)."}
{"id": "4144657", "revid": "767487", "url": "https://it.wikipedia.org/wiki?curid=4144657", "title": "Audi Avus quattro", "text": "L'Audi Avus quattro \u00e8 una concept car presentata nel 1991 dalla casa automobilistica tedesca Audi.\nNome.\nDeve il proprio nome al circuito dell'AVUS sito presso Berlino, fiore all'occhiello della Germania fino alla seconda guerra mondiale, mentre il termine \"quattro\" \u00e8 un marchio registrato dall'Audi ed adoperato dalla stessa per indicare l'utilizzo della trazione integrale sui propri modelli che ne sono provvisti.\nVenne presentata al Salone dell'automobile di Tokyo nel 1991.\nContesto.\nI principi ispiratori del progetto Avus vanno ricercati nell'esigenza della casa madre di fare un passo avanti nella propria produzione di serie, con l'intento di rivaleggiare ad armi pari coi rivali teutonici Mercedes-Benz e BMW, e con l'italiana Alfa Romeo.\nQueste tre marche facevano (e fanno ancora oggi parte) di gruppi automobilistici rivali di Volkswagen, proprietaria Audi, e rientrano nella cosiddetta categoria premium che comprende vetture prestazionali e comode.\nOgnuna di queste marche si differenziava per determinate caratteristiche tecniche ricercate dai propri acquirenti, ed anche l'Audi aveva una propria impronta ma fino alla prima met\u00e0 degli anni novanta non era riuscita a strappare fette di mercato particolarmente importanti ai propri avversari.\nTuttavia ad Ingolstadt non volevano rinunciare alle proprie filosofie in materia di trasmissioni, perci\u00f2 il passo successivo dell'Audi fu quello di dimostrare che anche una macchina altamente prestazionale e divertente avrebbe beneficiato della trazione integrale, ma oltre a ci\u00f2 introdusse i telai in alluminio anzich\u00e9 acciaio come di consuetudine fino ad allora, risparmiando enormemente in termini di peso.\nVenne cos\u00ec realizzata l'Avus quattro, un prototipo con soluzioni tecniche originali ed innovative per l'epoca.\nMeccanica.\nLa concezione di questa vettura \u00e8 particolarmente esasperata perch\u00e9 il motore si trova in posizione posteriore centrale disposto longitudinalmente.\nPertanto il propulsore \u00e8 collocato dietro l'abitacolo ma davanti l'asse delle ruote posteriori. Una scelta ponderata per avere la miglior distribuzione possibile delle masse quindi circa 50% al retrotreno e 50% all'avantreno.\nChiaramente l'obiettivo \u00e8 massimizzare la tenuta di strada in curva e quindi l'accelerazione trasversale, con un'impostazione dello sterzo molto precisa e reattiva nei cambi di direzione.\nIl fatto che il motore sia disposto longitudinalmente \u00e8 una scelta dovuta a motivi di ingombro della singolare architettura, si tratta di un motore 12 cilindri a W di 6 litri di cilindrata, con un frazionamento a 3 bancate da 4 cilindri ciascuna, le 2 bancate pi\u00f9 esterne formano tra di loro un angolo di 120\u00b0 mentre la terza \u00e8 collocata in mezzo; l'albero motore, che poggia su 5 supporti di banco, ha una conformazione a 4 gomiti, con bielle raggruppate a coppie di tre per ciascun gomito. \u00c8 stato il primo propulsore di questo genere realizzato dai teutonici, ma si discosta completamente dai W12 che il gruppo Volkswagen produsse in seguito, i quali erano derivati dai motori VR6 e pi\u00f9 simili ad un motore a V, in quanto diviso in due bancate da sei cilindri, i quali per\u00f2 non sono disposti longitudinalmente bens\u00ec accoppiati a tre a tre in ogni bancata.\nQuesto motore ad alimentazione atmosferica \u00e8 a iniezione indiretta gestita elettronicamente, la distribuzione avviene per mezzo di due alberi a camme in testa per bancata comandati da ingranaggi e catena, le testate sono dotate di 5 valvole per cilindro: 3 di aspirazione e 2 di scarico. Il motore \u00e8 raffreddato a liquido ed \u00e8 dotato anche di scarico con catalizzatore. Per via della sua architettura \u00e8 molto largo, quindi non era possibile posizionarlo trasversalmente.\nSviluppa una potenza massima di 509 CV a 5.800 giri al minuto, mentre la coppia motrice raggiunge un picco massimo di 55 kgm a 4.000 giri/min. All'epoca della sua presentazione nel 1991, fra le sportive ad alte prestazioni pi\u00f9 esclusive in commercio vi erano: la Lamborghini Diablo, appena immessa sul mercato con motore V12 aspirato da 5.700\u00a0cm\u00b3 che erogava 492 CV; la Ferrari F40 presentata nel 1987 spinta da un motore V8 biturbo da 2.900\u00a0cm\u00b3 e capace di 478 CV; la vettura pi\u00f9 potente sul mercato era la Bugatti EB110 con motore V12 da 3500\u00a0cm\u00b3 sovralimentato con quattro turbocompressori che erogava 560 CV.\nLa potenza del motore W12 veniva trasmessa tramite un cambio meccanico a comando manuale, con sei rapporti in avanzamento pi\u00f9 la retromarcia, ad una trazione integrale, denominata appunto \"quattro\", tipo di trasmissione usata ormai da diversi anni dall'Audi anche nei rally.\nIl fulcro del sistema risiede nel differenziale centrale tipico del concetto quattro, ossia un differenziale Torsen tipo C che ripartisce la coppia motrice tra l'asse anteriore e posteriore.\nIl suo range di funzionamento spazia tra l'80%-20% retrotreno-avantreno e 30%-70% retrotreno-avantreno, con un rapporto 60%-40% tra i rispettivi assi in condizioni standard.\nLe ruote dei due assi invece ricevevano la coppia da due differenziali di tipo open, quindi classici con la possibilit\u00e0 di bloccare l'asse posteriore manualmente.\nPoich\u00e9 la vettura era dotata di impianto frenante con ABS, le centraline lo disabilitavano quando il differenziale posteriore veniva bloccato ma al contempo una volta superati i 25 chilometri all'ora di velocit\u00e0 l'elettronica lo riabilitava e sbloccava il differenziale posteriore.\nLe sospensioni erano a quattro ruote indipendenti di tipo a quadrilatero basso con barra di torsione su ogni asse.\nDesign ed aerodinamica.\nAl di l\u00e0 della meccanica stravagante per un'autovettura sportiva, ci\u00f2 che maggiormente colp\u00ec furono le scelte progettuali pensate per il telaio. Infatti l'Audi realizz\u00f2 un traliccio di tubi in alluminio e la carrozzeria era costruita con la stessa lega.\nLo scopo era trasferire questa esperienza sui pianali di serie, come infatti avvenne.\nIn realt\u00e0 il traliccio tubolare era ormai una struttura antiquata, adoperata solo dalla Ferrari F40 (progettata quattro anni prima e derivata dalla Ferrari 288 GTO presentata addirittura nell'84) che l'aveva in acciaio ma la carrozzeria era in materiali compositi.\nQuesti materiali, soprattutto la fibra di carbonio, cominciavano a farsi strada tra le sportive dell'epoca tanto che la Lamborghini Diablo vantava una struttura mista in pannelli di alluminio e fibra di carbonio e la Bugatti EB110 era completamente realizzata con quest'ultimo.\nNonostante ci\u00f2 l'Avus poteva vantare un peso a vuoto molto contenuto di soli 1.250 chilogrammi, grazie alle leghe leggere utilizzate per la scocca e una rigidezza torsionale e flessionale adeguata al tipo i vettura.\nNon \u00e8 tuttavia possibile fare un paragone con le sportive dell'epoca perch\u00e9 i dati riguardanti Diablo ed EB110 si riferiscono alle masse in ordine di marcia che si attestano attorno ai 1.500\u00a0kg, mentre l'F40 (che per\u00f2 \u00e8 pi\u00f9 spartana di tutti questi modelli) vanta un peso in ordine di marcia di soli 1.235\u00a0kg.\nIl disegno venne affidato a J Mays sotto la supervisione di Martin Smith allora direttore del Centro stile Audi di Monaco.\nLa scelta dei progettisti fu di non verniciare la carrozzeria, realizzata in alluminio lucidato, in quanto l'elemento distintivo doveva essere la struttura in alluminio.\nPer enfatizzare questa caratteristica i disegnatori scelsero di segnare una linea di cintura molto bassa per far risaltare i passaruota molto alti e ricordare le Auto Union da corsa degli anni trenta, note anche come Frecce d'argento anch'esse d'alluminio ed argentate.\nAnche per questo motivo si scelse il nome Avus per ricordare le vittorie di tali macchine su quella pista.\nIl frontale \u00e8 molto spiovente e l'abitacolo ha una conformazione a goccia, dunque molto aerodinamica che poi si raccorda in maniera secca alla coda, abbastanza slanciata e a filo di orizzonte. Questo disegno e i parafanghi alti ricordano molto l'Auto Union Type C Streamliner.\nIl parabrezza, il tetto e il lunotto sono realizzati in un unico cristallo, salvo una porzione del tetto in alluminio che riprende il disegno di un presa dinamica di tipo NACA, il cui compito \u00e8 fungere da presa d'aria per l'alimentazione del motore. Con questa soluzione \u00e8 stato possibile ridurre al minimo l'attrito aerodinamico.\nAltre quattro prese d'aria sono presenti sulla carrozzeria, una in corrispondenza di ogni parafango posteriore, ed una per lato in ogni brancardo, preceduta da una nervature dall'andatura ad iperbole verso il posteriore della macchina il cui compito \u00e8 incrementare la deportanza sul cofano posteriore e separare i flussi d'aria in avanzamento dai gas esasusti del motore in uscita dalla presa d'aria posta poco dopo.\nI gruppi ottici anteriori sono molto raccolti e ricordano due trapezi, tra questi si trova la mascherina con andatura a v al centro della quale sono i presenti i quattro anelli argentei del logo Audi, mentre la fanaleria posteriore ha dimensioni pi\u00f9 generose ma comunque dal disegno minimalista e tondeggiante.\nQuesta macchina tra l'altro era dotata di portiere ad apertura verticale.\nInterni.\nAnche l'abitacolo \u00e8 abbastanza sobrio con contrasti tra grigio e rosso. La tappezzeria \u00e8 realizzata in Alcantara di color grigio chiaro e riveste completamente il tunnel centrale del cambio, la plancia e il volante e parte dei pannelli interni delle portiere, mentre il pavimento e tappezzato con Alcantare di colore rosso.\nDello stesso colore \u00e8 la pelle che riveste i sedili, i quali hanno una struttura portante mista di carbonio e alluminio, inoltre sono presenti inserti di pelle rossa per rivestire le maniglie interne delle portiere.\nSul tunnel si trova la leva di comando del cambio con asta e griglia di scorrimento in alluminio, mentre il pomello e la cornice della griglia sono realizzate con radica, usata anche per gli inserti della parte superiore dei pannelli delle portiere.\nIl volante \u00e8 molto semplice, circolare ed a tre razze senza disegno ergonomico, dietro a questo il quadro di forma ovoidale con due quadranti circolari affiancati di grosse dimensioni che riportano velocit\u00e0 istantanea e giri motore, tra i due un piccolo di display con le varie spie.\nAltri quadranti circolari si trovano allineati al centro della plancia con sotto le prese d'aria.\nI pedali sono forati e realizzati in alluminio.\nPrestazioni.\nSecondo quanto dichiarato dalla casa madre, l'Avus quattro ha una potenza massima di 509\u00a0CV a 5.800 giri al minuto, accelera da 0 a 100\u00a0km/h in tre secondi e pu\u00f2 raggiungere i 340\u00a0km/h di velocit\u00e0 massima."}
{"id": "4144659", "revid": "767487", "url": "https://it.wikipedia.org/wiki?curid=4144659", "title": "A Woman of Pleasure", "text": "A Woman of Pleasure \u00e8 un film muto del 1919 diretto da Wallace Worsley.\nTrama.\nAlice Dane, una maestra inglese, vede Sir John Turnbull gettare dalla scogliera un avversario. Turnbull, per farla tacere, le offre del denaro e il matrimonio, sapendo che, in tribunale, la moglie non pu\u00f2 testimoniare contro il marito. Alice, che \u00e8 molto povera e che deve occuparsi del padre invalido, accetta di sposarlo. Subito dopo le nozze, per\u00f2, il marito la umilia e la insulta.\nQuando Bobby Ralston, sovrintendente delle miniere di Turnbull in Sud Africa, reca la notizia di una rivolta zulu che mette in pericolo i suoi interessi, Turnbull parte per il paese africano portando con s\u00e9 la moglie.\nL\u00ec, Turnbull spara, uccidendolo, un messaggero del capo zulu Cetygoola che era venuto sotto l'insegna della bandiera bianca. Per indurre l'assassino a presentarsi, gli zulu catturano Alice, destinandola al sacrificio. Ma Ralston, che \u00e8 innamorato di lei, si accusa del delitto per salvarla. Cetygoola, per\u00f2, si rende conto che l'uomo \u00e8 innocente.\nDurante un attacco, Ralston e Alice riescono a fuggire con un pallone. Gli zulu sono sconfitti, ma Cetygoola uccide Turnbull. Ralston e Alice ora sono liberi di restare insieme.\nProduzione.\nIl film fu prodotto dalla Jesse D. Hampton Productions.\nDistribuzione.\nDistribuito dalla Path\u00e9 Exchange, il film - presentato da Jesse D. Hampton - usc\u00ec nelle sale cinematografiche USA il 9 novembre 1919."}
{"id": "4144665", "revid": "287204", "url": "https://it.wikipedia.org/wiki?curid=4144665", "title": "Novellino (disambigua)", "text": ""}
{"id": "4144667", "revid": "1718925", "url": "https://it.wikipedia.org/wiki?curid=4144667", "title": "L'abisso (Asimov)", "text": "L'abisso (\"The Deep\") \u00e8 un racconto di fantascienza del 1952 di Isaac Asimov.\nPubblicato per la prima volta nel dicembre del 1952 sulla rivista \"Galaxy Science Fiction\", \u00e8 stato poi incluso in numerose raccolte sotto vari titoli: l'antologia di romanzi brevi \"Maledetti marziani\" (1955), \"Gamma\" anno secondo volume terzo (1966) entrambe con il titolo L'abisso, \"Il meglio di Asimov\" (1975), \"Tutti i racconti. Volume secondo\" (1992) entrambe con il titolo Profondit\u00e0.\n\u00c8 stato pubblicato per la prima volta in Italia nella collana Urania dal numero 174 al 177 (1958) come Le grandi caverne.\n\u00c8 uno dei pochi racconti in cui Asimov parla di vita extraterrestre.\nTrama.\nWenda \u00e8 un'aliena appartenente ad un'avanzata civilt\u00e0 extraterrestre chiamata \"la Razza\", sull'orlo del collasso a causa dello spegnimento progressivo della propria stella. Questi vivono rintanati molto al disotto della superficie planetaria, nell'Abisso, sfruttando l'energia residua proveniente dal nucleo dell'oggetto celeste. Wenda appunto \u00e8 uno dei membri della colonia, un'Operaia, le cui mansioni sono delle pi\u00f9 modeste. Il suo sogno pi\u00f9 ardente \u00e8 servire la Razza, e per questo, decide di generare un figlio, come dovere verso il proprio popolo, ma anche per interessi egoistici. Il suo discendente quindi, generato dal suo unico uovo fecondato artificialmente, riesce persino ad essere accudito da lei tramite un sotterfugio, in quanto di solito, i nascituri sono accuditi da un membro qualsiasi della colonia, non esistendo un vero e proprio senso di genitorialit\u00e0.\nWenda quindi si sente strana, quasi oscena, nei confronti degli altri, in quanto prova dei sentimenti da \"madre\" per il proprio figlio Roi (il motivo egoistico per cui lo ha generato), e pensa addirittura di andare da uno psicologo per farsi curare. Gli anni passano, e Roi diventa maturo, e viene scelto per una missione fondamentale per la Razza: trasmettere il proprio pensiero ad un abitante ignaro di un altro pianeta, con campo mentale simile al suo, per guidarlo e fargli nascondere la Stazione Ricevente, oggetto altamente tecnologico in grado di teletrasportare tutti gli individui del pianeta sul nuovo mondo da colonizzare. Il motivo dell'occultazione \u00e8 facile da capire se si pensa che il trasferimento verr\u00e0 effettuato tramite onde elettromagnetiche, e che il pianeta da colonizzare, dista 10 anni luce.\nIl nuovo mondo da conquistare \u00e8 appunto la Terra, e l'individuo con il campo mentale simile a quello di Roi \u00e8 un bambino di appena 4 mesi, che viaggia su di un aeroplano assieme alla propria mamma, che sta andando a trovare il padre. Iniziata la traslazione con il Risonatore, Roi si rende conto che il corpo dell'essere che \"possiede\", non \u00e8 adatto a nascondere il Ricevitore nelle 2 ore previste dal piano. Quindi \u00e8 costretto ad utilizzare i propri poteri telepatici per obbligare un altro passeggero a premere il pulsante all'interno della Stazione. Questa operazione attiva la scatola nera che automaticamente si dirige al suolo, (su di una isola disabitata sottostante al velivolo), infossandosi a 6 metri di profondit\u00e0.\nIl piano quindi ha successo, la Razza \u00e8 salva, ma il caso vuole che durante l'azione, Roi sperimenti l'amore materno della madre per il bimbo posseduto, e ritornato al suo corpo, spiega agli ingegneri della missione, che le due specie (la loro e quella umana), non sarebbero mai potuti coesistere, in quanto le loro linee di pensiero erano completamente diverse sui rapporti tra individui. Cos\u00ec, tornato da Wenda, finalmente si riposa. Per lei non riserver\u00e0 mai sentimenti diversi da quelli che potrebbe riservare per un amico, senza sospettare minimamente che essa sia la sua vera madre.\nLa Razza.\nProprio come fa di solito, Asimov non descrive mai esplicitamente l'aspetto fisico degli alieni, pensando che una qualsiasi forma di vita extraterrestre, avr\u00e0 una forma imparagonabile a quella di una qualsiasi forma di vita terrestre (esempi sono Questi giovani dello stesso anno e Vittoria involontaria).\nLa Razza ha una costituzione molto simile a quella di un formicaio, con classi sociali, ed una vita improntata al bene della comunit\u00e0, non del singolo. Il pianeta che abitano \u00e8 ormai quasi morto ai tempi del racconto, in quanto anche l'energia proveniente dalle rocce radioattive all'interno di questo sta per esaurirsi. Anche la stella attorno a cui gira ha ormai concluso il suo ciclo vitale e si prepara a spegnersi. Sulla superficie \u00e8 presente ossigeno liquido, dalla superficie increspata solo dalle sferzate al neon provenienti dal sole.\nIl racconto si apre proprio con una introduzione alle scelte che pu\u00f2 prendere una societ\u00e0 avanzata che sta andando incontro alla morte della propria stella. Se questa scoppia in fretta, allora non c'\u00e8 quasi mai nulla da fare, ma se si spegne lentamente, allora si pu\u00f2 porre rimedio. Si pu\u00f2 fuggire ad esempio su altri pianeti, sia dello stesso sistema solare, pi\u00f9 vicino al calore indebolito della stella, o addirittura su altri sistemi stellari. Per le civilt\u00e0 sfortunate che per\u00f2 non hanno a portata di mano un altro conglomerato di roccia su cui abitare, l'unica scelta \u00e8 rintanarsi sotto la superficie, resistendo il pi\u00f9 possibile, fino al raffreddamento del nucleo. Ed \u00e8 proprio questo quello che \u00e8 successo alla Razza.\nA 1200\u00a0km sotto terra \u00e8 scavata l'unica Citt\u00e0 del pianeta, con non molti abitanti ormai. Risalire in superficie \u00e8 impensabile, e le conoscenze su di essa si sono perse nelle migliaia di generazioni successive alla fuga nel sottosuolo. L'anatomia di questi esseri \u00e8 appena abbozzata: tre paia di arti, vibrisse, organi per percepire la massa e i campi elettrici che li circondano. Cervello molto sviluppato, con cui comunicano telepaticamente. Divisione in sessi, con deposizione di uova fecondabili dopo la deposizione."}
{"id": "4144670", "revid": "51541299", "url": "https://it.wikipedia.org/wiki?curid=4144670", "title": "Ragionamento deduttivo", "text": ""}
{"id": "4144671", "revid": "51541307", "url": "https://it.wikipedia.org/wiki?curid=4144671", "title": "Diritto al silenzio", "text": ""}
{"id": "4144672", "revid": "51541320", "url": "https://it.wikipedia.org/wiki?curid=4144672", "title": "Istituto (diritto)", "text": ""}
{"id": "4144673", "revid": "765509", "url": "https://it.wikipedia.org/wiki?curid=4144673", "title": "Kanae Oki", "text": "\u00c8 nota soprattutto per aver doppiato Love Momozono/Cure Peach in \"Fresh Pretty Cure!\"."}
{"id": "4144674", "revid": "599013", "url": "https://it.wikipedia.org/wiki?curid=4144674", "title": "November", "text": ""}
{"id": "4144676", "revid": "110157", "url": "https://it.wikipedia.org/wiki?curid=4144676", "title": "Oktjabr'sk", "text": "Oktjabr'sk \u00e8 una citt\u00e0 della Russia europea sudorientale (oblast' di Samara) di circa 28.000 abitanti.\nSorge nella parte sudoccidentale della \"oblast\"', sulla sponda destra del Volga in corrispondenza del bacino artificiale di Samara, circa 150 chilometri a ovest del capoluogo regionale Samara.\nLa citt\u00e0 attuale venne creata nel 1956, con l'accorpamento sotto un'unica entit\u00e0 amministrativa dei preesistenti insediamenti di \"Pervomajskij\", \"Pravaja Volga\" e \"Batraki\"."}
{"id": "4144677", "revid": "80339", "url": "https://it.wikipedia.org/wiki?curid=4144677", "title": "Oktjabrsk", "text": ""}
{"id": "4144679", "revid": "22475", "url": "https://it.wikipedia.org/wiki?curid=4144679", "title": "Novembrina", "text": ""}
{"id": "4144681", "revid": "486946", "url": "https://it.wikipedia.org/wiki?curid=4144681", "title": "Shevraar", "text": ""}
{"id": "4144684", "revid": "767487", "url": "https://it.wikipedia.org/wiki?curid=4144684", "title": "Louis Bach", "text": "Da calciatore gioc\u00f2 nel Club fran\u00e7ais, squadra parigina. Fu tra i 13 calciatori che rappresentarono la Francia nel torneo di calcio dell'Olimpiade 1900 di Parigi. In quell'occasione vinse la medaglia d'argento.\nArruolato come soldato di seconda classe del 128\u00ba reggimento di fanteria nella prima guerra mondiale, mor\u00ec a Servon-Melzicourt il 16 settembre 1914 a soli 31 anni."}
{"id": "4144685", "revid": "767487", "url": "https://it.wikipedia.org/wiki?curid=4144685", "title": "Dressed to Kill (New Found Glory)", "text": "Dressed to Kill \u00e8 un singolo dei New Found Glory, il secondo e ultimo estratto dal loro omonimo album del 2000.\nVideo musicale.\nNel video ufficiale del brano, diretto da Richard Reines, un ragazzo \u00e8 innamorato di una ragazza che per\u00f2 sembra non sapere neanche che esista. Egli tiene nella sua stanza miriadi di foto di lei e la spia costantemente, senza per\u00f2 avere il coraggio di parlarle. Una notte la chiama al telefono, ma subito riattacca, non avendo il coraggio di farsi avanti. Allora decide di vestirsi e andare a casa sua con un mazzo di fiori. Lancia un sasso alla finestra della stanza di lei, ma la rompe e scappa via. Si vede quindi la ragazza affacciarsi e non vedere nessuno. Come si volta, si vede che anche la sua stanza \u00e8 tappezzata da foto del ragazzo."}
{"id": "4144686", "revid": "110157", "url": "https://it.wikipedia.org/wiki?curid=4144686", "title": "Otradnyj", "text": "Otradnyj \u00e8 una citt\u00e0 di circa 48.000 abitanti della Russia europea sudorientale (oblast' di Samara).\nSorge nella parte centro-orientale della \"oblast\"', circa 90 chilometri ad est del capoluogo regionale Samara, sulla sponda destra del fiume Bol'\u0161oj Kinel'.\nLa citt\u00e0 venne fondata negli anni venti da alcuni contadini provenienti dal vicino villaggio di \u010cernavki e venne battezzata \"Otradnoe\". Negli anni quaranta, nelle immediate vicinanze, venne costruito l'insediamento di \"Muchanovo\", in relazione allo sviluppo di un centro di estrazione petrolifera, che nel 1947 si vide attribuito il nome di \"Otradnyj\" e che, gradualmente, negli anni successivi, assorb\u00ec anche il vecchio abitato agricolo di Otradnoe."}
{"id": "4144687", "revid": "80339", "url": "https://it.wikipedia.org/wiki?curid=4144687", "title": "Otradny", "text": ""}
{"id": "4144689", "revid": "307923", "url": "https://it.wikipedia.org/wiki?curid=4144689", "title": "Galbraith (disambigua)", "text": ""}
{"id": "4144690", "revid": "767487", "url": "https://it.wikipedia.org/wiki?curid=4144690", "title": "Alfred Bloch", "text": "In carriera gioc\u00f2 nel Club fran\u00e7ais, squadra parigina. Fu tra i 13 calciatori che rappresentarono la Francia nel torneo di calcio dell'Olimpiade 1900 di Parigi. In quell'occasione vinse la medaglia d'argento."}
{"id": "4144691", "revid": "228587", "url": "https://it.wikipedia.org/wiki?curid=4144691", "title": "Campionati mondiali di ginnastica artistica 2009 - Concorso individuale femminile", "text": "Il concorso generale individuale femminile ai Campionati Mondiali si \u00e8 svolto alla North Greenwich Arena di Londra, Inghilterra il 16 ottobre 2009. Bridget Sloan, dopo l'argento vinto alle Olimpiadi di Pechino, diventa campionessa mondiale, battendo la connazionale e seconda classificata Rebecca Bross di soli cinque centesimi."}
{"id": "4144699", "revid": "767487", "url": "https://it.wikipedia.org/wiki?curid=4144699", "title": "Palazzo Recalcati", "text": "Palazzo Recalcati (conosciuto anche come Palazzo Litta Recalcati Prinetti) \u00e8 un palazzo cinquecentesco di Milano, ampliato fra il XVII e il XVIII secolo. Storicamente appartenuto al Sestiere di Porta Ticinese, si trova in \"via Amedei\" 8.\nStoria e descrizione.\nL'edificio presenta un corpo interno pi\u00f9 storico, risalente al XVI secolo, ampliato fra il XVII e il XVIII secolo con l'aggiunta di un corpo di fabbrica chiuso sulla \"via Amedei\" dall'architetto romano Giovanni Ruggeri. Del nucleo pi\u00f9 storico sopravvive oggi il cortile d'onore, col porticato sui quattro lati (caratterizzato da colonne con ghiere in cotto e tondi sui pennacchi). La successiva addizione ha dato origine a un secondo cortiletto, connesso con quello pi\u00f9 interno da una loggia a sei colonne. All'interno un raffinato scalone con parapetto in ferro battuto conduce al piano nobile, in cui erano collocati gli appartamenti padronali, adornati di stucchi e decorazioni parietali. La facciata settecentesca era originariamente in mattoni grezzi, solo in seguito intonacata; l'accesso all'edificio \u00e8 garantito da un elegante portone ad arco, sovrastato da un pregevole balconcino barocco in ferro battuto. Alla fine del Settecento andarono persi gli stemmi gentilizi riportati sui medaglioni in cotto presenti nei pennacchi delle arcate, scalpellati via dai partigiani della Repubblica Cisalpina. I capitelli pensili invece, secondo il Mezzanotte, mostrerebbero una forte somiglianza con quelli asportati dal chiostro grande del Monastero di Santa Maria del Lentasio.\nIl palazzo appartenne nel primo Settecento ai Litta, passando in seguito ai Recalcati e ai Prinetti. Ancora agli inizi dell'Ottocento si hanno notizie relative ai vasti giardini che si estendevano alle spalle del palazzo, andati perduti. Il palazzo \u00e8 stato restaurato nel corso del Dopoguerra."}
{"id": "4144700", "revid": "532808", "url": "https://it.wikipedia.org/wiki?curid=4144700", "title": "Palazzo Litta Recalcati Prinetti", "text": ""}
{"id": "4144701", "revid": "532808", "url": "https://it.wikipedia.org/wiki?curid=4144701", "title": "Palazzo Recalcati Prinetti", "text": ""}
{"id": "4144704", "revid": "188116", "url": "https://it.wikipedia.org/wiki?curid=4144704", "title": "Medaglia per otto lustri d'insegnamento elementare", "text": "La medaglia di benemerenza per otto lustri d'insegnamento elementare \u00e8 stata istituita con regio decreto n. 80 del 1902 per premiare i \u00abmaestri i quali abbiano lodevolmente compiuti quarant'anni di non interrotto servizio nelle pubbliche scuole elementari\u00bb.\nConcessione.\nChi aspirava al conseguimento della benemerenza doveva richiederla al regio provveditore agli studi della Provincia di residenza, producendo la documentazione attestante la durata ed il merito del servizio prestato.\nI consigli scolastici provinciali inserivano i nomi negli elenchi annuali delle proposte per i maestri benemeriti.\nIl riconoscimento veniva concessione con Regio decreto, su proposta del ministro segretario di Stato per la Pubblica Istruzione.\nInsegne.\nMedaglia d'oro, del diametro di quattro centimetri, avente:\nLe medaglie andavano portate dalla parte sinistra del petto, appese ad un nastro di seta dai colori nazionali largo trentasei millimetri.\nLe medaglie dovevano essere consegnate personalmente al decorato dal regio provveditore agli studi.\nAi maestri premiati, se ancora in servizio e se non avevano gi\u00e0 ottenuto la pensione di merito istituita col regio decreto 30 dicentbre 1894, poteva essere accordata una speciale remunerazione\ndal ministro segretario di Stato per la Pubblica Istruzione.\nMedaglie per i benemeriti della popolare istruzione.\nIl sistema di riconoscimenti per l'istruzione elementare, costituito da detta medaglia e dalla Medaglia per i benemeriti della popolare istruzione istituita nel 1891, fu riformato con il regio decreto n. 633 del 1904 che istitu\u00ec una nuova Medaglia per i benemeriti della popolare istruzione in sostituzione delle precedenti.\nIn seguito la normativa del 1904 fu assorbita, senza sostanziali modifiche, negli articoli 312 e seguenti del \"Regolamento generale per la istruzione elementare\", approvato con regio decreto n. 150 del 1908 e poi, con modifiche minori, negli articoli 384 e seguenti del nuovo Regolamento, approvato con il regio decreto n. 1297 del 1928.\nDopo la caduta della monarchia la normativa del 1928 \u00e8 stata confermata con la legge n. 1093 del 1950, tuttora in vigore.\nLa benemerenza quindi continua ad esistere sostanzialmente immutata.\nL'effigie del re sulla medaglia \u00e8 stata sostituita dall'emblema della Repubblica."}
{"id": "4144707", "revid": "287204", "url": "https://it.wikipedia.org/wiki?curid=4144707", "title": "Neal Avron", "text": "Ha lavorato con artisti come Linkin Park, Disturbed, New Found Glory, Serj Tankian e Weezer, lavorando a pi\u00f9 di 100 album e producendo oltre 50 di essi."}
{"id": "4144708", "revid": "637388", "url": "https://it.wikipedia.org/wiki?curid=4144708", "title": "Declan John Galbraith", "text": ""}
{"id": "4144710", "revid": "1305772", "url": "https://it.wikipedia.org/wiki?curid=4144710", "title": "People like Us", "text": "People like Us, che in lingua inglese significa \"persone come noi\", pu\u00f2 riferirsi a:"}
{"id": "4144713", "revid": "1543377", "url": "https://it.wikipedia.org/wiki?curid=4144713", "title": "Max Knoll", "text": "Biografia.\nMax Knoll fu un elettrotecnico tedesco che svilupp\u00f2 con Ernst Ruska il primo microscopio elettronico del mondo. Knoll studi\u00f2 al Technische Universit\u00e4t Berlin nel dipartimento delle alte tensioni. Nel 1927 entr\u00f2 a far parte del gruppo di lavoro per la ricerca elettronica, dove lavorava anche Ernst Ruska. Con i suoi studi sui tubi a raggi catodici e Oscillografi nel 1931 cre\u00f2 il primo microscopio elettronico.\nDall'aprile 1932 fino alla fine della guerra lavor\u00f2 presso la Telefunken a Berlino dove svilupp\u00f2 tubi a raggi catodici, mentre era docente presso l'Universit\u00e0 tecnica. Dal 1948 al 1956 fu professore di elettrotecnica e optoelettronica alla Princeton University negli USA. Successivamente ritorn\u00f2 alla TU M\u00fcnchen come direttore del nuovo dipartimento di elettronica.\nPer i suoi studi e la realizzazione del microscopio elettronico, ricevette la medaglia d'argento Leibniz della Preu\u00dfische Akademie der Wissenschaften nel 1941, la laurea honoris causa dell'Universit\u00e0 di T\u00fcbingen nel 1965 e divenne socio onorario della Deutschen Gesellschaft f\u00fcr Elektronenmikroskopie nel 1967."}
{"id": "4144716", "revid": "228587", "url": "https://it.wikipedia.org/wiki?curid=4144716", "title": "Conglomerati (Zanzotto)", "text": "Conglomerati \u00e8 l'ultima raccolta poetica pubblicata in vita di Andrea Zanzotto, uscita nel 2009 per Mondadori nella collana \"Lo Specchio\".\nMolti dei temi toccati nei testi di \"Conglomerati\" trovano conferma e approfondimento in alcune interviste coeve a Zanzotto, particolarmente in \"Eterna riabilitazione da un trauma di cui s'ignora la natura\" (a cura di L. Barile e G. Bompiani, Roma, Nottetempo, 2007) e \"In questo progresso scorsoio\". Conversazione con Marzio Breda (Milano, Garzanti, 2009).\nTitolo.\nIl titolo del libro ha numerose implicazioni: per il termine \u00abconglomerati\u00bb Guglielma Giuliodori, nel suo \"Su Zanzotto\", parlava di \u00abambiti diversi\u00bb, esemplificandoli principalmente in \u00abgeologia\u00bb, \u00abedilizia\u00bb e urbanistica, \u00ablinguistica\u00bb, tutti ambiti che si raggruppano nell'immagine dell'\u00abaggregazione eterogenea\u00bb.\nDa un punto di vista pi\u00f9 strettamente testuale, l'origine della scelta di questo titolo va ricercata nella prima sezione del libro, \"Addio a Ligon\u00e0s\", dove i tre testi intitolati \"Crode del Pedr\u00e8\" (due versioni) e \"Giardino di crode disperse\" si possono considerare eponimi. Quelli della prima sezione sono anche ambiti di inquietudini paesaggistiche e climatiche, per cui Paolo Steffan nel suo \"Un \u00abgiardino di crode disperse\u00bb\" annota che \u2013 in \"Conglomerati\" \u2013 \u00absar\u00e0 sempre uno sfondo buio e puntuto a permeare le sensazioni, a colmare gli orizzonti, che poi sono \"sfondamenti di orizzonti\" (in \"(1) Addio a Ligon\u00e0s\")\u00bb: infatti, \u00abdopo essersi fatto procedimento poetico, tema, forma stessa della poesia zanzottiana, il \"conglomerato\" si fa influsso dominante di tutta una stagione letteraria e destino di un mondo in pericolo di morte per desertificazione\u00bb.\nDi particolare interesse sono i disegni (un piccolo camion, montagne, colline e graffiti in Greco antico) apposti sia come titolo che come integrazione del testo: nello specifico si fa riferimento alle liriche \"Silenzio dei mercatini 2 e Geometrico avvenimento, in cui il poeta appone un disegno che ritroveremo anche sul retro del libro edito da Mondadori\"\". Risulta inoltre interessante la reinterpretazione di poesie di grandi autori del passato come Leopardi e Palazzeschi (A Silvia e Rio fu).\"\nStruttura.\nLa raccolta si suddivide in sette sezioni principali: "}
{"id": "4144719", "revid": "599013", "url": "https://it.wikipedia.org/wiki?curid=4144719", "title": "Fernand Canelle", "text": " Fu il primo capitano della Nazionale di calcio della Francia.\nLa sua vita calcistica \u00e8 legata al Club fran\u00e7ais, squadra parigina, in cui gioc\u00f2 dal 1896 (all'et\u00e0 di 14 anni) al 1922. Nei suoi 28 anni nel mondo del calcio vinse tre Coupe de la ville de Paris, sei coppe Manier e la medaglia d'argento all'Olimpiade 1900 di Parigi."}
{"id": "4144730", "revid": "729019", "url": "https://it.wikipedia.org/wiki?curid=4144730", "title": "Alessio Beccaguto", "text": "Biografia.\nEra figlio di Anselmo Beccaguto, discendente da una nobile famiglia di mercanti della Val Camonica, stabilitasi a Mantova nel XIV secolo.\nSin da giovane fu avviato alla carriera militare e fu al servizio dei Gonzaga prima di Francesco II Gonzaga e poi di Federico II, marchesi di Mantova, per i quali si occup\u00f2 del sistema difensivo dello stato gonzaghesco in qualit\u00e0 di ingegnere militare.\nRicopr\u00ec importanti incarichi militari e combatt\u00e9 col grado di capitano a fianco dei signori di Mantova nella battaglia di Fornovo del 1495, nella presa di Asola con la conseguente battaglia di Casaloldo del 1509 e nella difesa di Urbino del 1519.\nMor\u00ec a Mantova nel 1528.\nDella famiglia si conserva ancora il palazzo a Mantova ove risiedeva in Via San Domenico, ora via Mazzini.\nArma.\nSu uno scudo bipartito compare un grifone rampante nero su fondo oro, sormontato da un'aquila nera, ad ali spiegate, su fondo rosso."}
{"id": "4144731", "revid": "767487", "url": "https://it.wikipedia.org/wiki?curid=4144731", "title": "R. Duparc", "text": "In carriera gioc\u00f2 nel Racing Club de Paris. Fu tra i 13 calciatori che rappresentarono la Francia nel torneo di calcio dell'Olimpiade 1900 di Parigi. In quell'occasione vinse la medaglia d'argento."}
{"id": "4144732", "revid": "1345938", "url": "https://it.wikipedia.org/wiki?curid=4144732", "title": "Piccolo brabantino", "text": "Il piccolo brabantino (in francese petit braban\u00e7on) \u00e8 un cane da compagnia di piccola taglia."}
{"id": "4144733", "revid": "729019", "url": "https://it.wikipedia.org/wiki?curid=4144733", "title": "Tab Thacker", "text": "\u00c8 noto per aver interpretato il poliziotto Thomas Conklin \"(Casa)\" nel quarto e nel quinto episodio della saga cinematografica \"Scuola di polizia\" nel 1987 e nel 1988.\n\u00c8 stato campione della federazione NCAA di Wrestling dal 1981 al 1984.\n\u00c8 deceduto dopo essersi ammalato di diabete mellito di tipo 1, subendo l'amputazione prima di un piede, e successivamente di entrambe le gambe.\n\u00c8 stato sepolto presso il cimitero di Evergreen di Winston-Salem, Carolina del Nord."}
{"id": "4144739", "revid": "110157", "url": "https://it.wikipedia.org/wiki?curid=4144739", "title": "Hit or Miss", "text": "Hit or Miss \u00e8 il singolo di debutto dei New Found Glory, il primo estratto dal loro omonimo album del 2000.\nVideo musicale.\nIl video, diretto da Smith n' Borin, vede la band doversi preparare in fretta e furia per arrivare in tempo per un concerto a Miami, mentre il loro produttore si infuria. La clip finisce con la band che riesce ad arrivare in tempo alla location e il produttore godersi tutti i soldi guadagnati."}
{"id": "4144740", "revid": "124844139", "url": "https://it.wikipedia.org/wiki?curid=4144740", "title": "Eug\u00e8ne Fraysse", "text": "Carriera.\nIn carriera gioc\u00f2 nel Racing Club di Parigi.\nFu tra i 13 calciatori che rappresentarono la Francia nel torneo di calcio dell'Olimpiade 1900 di Parigi, giocando per l'occasione col Club Fran\u00e7ais; in quell'occasione vinse la medaglia d'argento."}
{"id": "4144743", "revid": "1318658", "url": "https://it.wikipedia.org/wiki?curid=4144743", "title": "F\u00e9lix Ziem", "text": "Biografia.\nNato nella regione della Borgogna di Francia, originariamente Ziem progettava di diventare un architetto e studi\u00f2 presso la Scuola di Architettura di Digione e per qualche tempo si dedic\u00f2 a questa professione. Nel 1841, fece diventare la pittura la sua attivit\u00e0, in seguito ad una visita in Italia dove venne molto colpito dalla citt\u00e0 di Venezia, un luogo che sarebbe diventato la fonte di ispirazione di molte delle sue opere. Oltre alla paesaggistica che ritraeva la \"sua\" Venezia, dipinse anche molte nature morte, ritratti e paesaggi di vari luoghi, tra cui Costantinopoli, Martigues, Cagnes-sur-Mer e la sua nativa Borgogna.\nLe opere di Ziem furono esposte al Salon di Parigi a partire dal 1849. Nel 1860 si trasferisce a Montmartre, il quartiere artistico della citt\u00e0 di Parigi. Di ampie disponibilit\u00e0 economiche, aiut\u00f2 spesso giovani artisti.\nNel 1857, il governo francese ha riconosciuto il suo contributo al mondo dell'arte, facendo di lui un Cavaliere della Legion d'Onore.\nF\u00e9lix Ziem mor\u00ec nel 1911 e fu sepolto nel cimitero di P\u00e8re-Lachaise a Parigi. La sua statua tombale \u00e8 opera dello scultore francese Victor S\u00e9goffin.\nNel 1908 fu fondato il Museo Ziem nella citt\u00e0 di Martigues."}
{"id": "4144746", "revid": "121658", "url": "https://it.wikipedia.org/wiki?curid=4144746", "title": "LaMonte Young", "text": ""}
{"id": "4144752", "revid": "24443", "url": "https://it.wikipedia.org/wiki?curid=4144752", "title": "Dolada", "text": ""}
{"id": "4144759", "revid": "463686", "url": "https://it.wikipedia.org/wiki?curid=4144759", "title": "Dissuasori mobili", "text": ""}
{"id": "4144765", "revid": "599013", "url": "https://it.wikipedia.org/wiki?curid=4144765", "title": "Figlie della misericordia", "text": "Le Figlie della Misericordia sono un istituto religioso femminile di diritto pontificio.\nStoria.\nLa fondazione della congregazione \u00e8 attribuita al vescovo di Citt\u00e0 di Castello Giovanni Muzi (1772-1849) che, come presidente della deputazione degli ospedali uniti della citt\u00e0, nel 1841 affid\u00f2 la cura dei malati ricoverati nell'ospedale cittadino a una comunit\u00e0 orfane e trovatelle ricoverate nell'annesso conservatorio.\nDurante l'episcopato del beato Carlo Liviero (1910-1932) le Figlie della Misericordia si sono aperte anche a una presenza nel campo educativo e al servizio in opere anche fuori della diocesi di origine. Nel corso del XX secolo giungono anche a costituire, per diversi decenni, una significativa presenza in Lombardia.\nNel 2011 \u00e8 stata avviata una presenza missionaria in Ruanda e nel 2014 le due prime postulanti indigene hanno professato nell'istituto.\nAttivit\u00e0 e diffusione.\nLe Figlie della Misericordia si dedicano all'assistenza ai malati, nell'ospedale e a domicilio, all'istruzione della giovent\u00f9, alle opere parrocchiali e alle missioni.\nSono presenti in Italia (Citt\u00e0 di Castello, Lama e Perugia) e in Ruanda (Kizibere e Kabgai). La casa generalizia \u00e8 a Citt\u00e0 di Castello.\nAlla fine del 2008 la congregazione contava 28 religiose in 5 case."}
{"id": "4144772", "revid": "339392", "url": "https://it.wikipedia.org/wiki?curid=4144772", "title": "Eun Seok Oh", "text": ""}
{"id": "4144774", "revid": "938", "url": "https://it.wikipedia.org/wiki?curid=4144774", "title": "Oh Eun-sok", "text": ""}
{"id": "4144778", "revid": "938", "url": "https://it.wikipedia.org/wiki?curid=4144778", "title": "Won Woo Young", "text": ""}
{"id": "4144779", "revid": "124123", "url": "https://it.wikipedia.org/wiki?curid=4144779", "title": "Simone Opitz", "text": "Fino alla riunificazione della Germania (1990) gareggi\u00f2 per la nazionale tedesca orientale.\nBiografia.\nIn Coppa del Mondo ottenne il primo risultato di rilievo il 14 febbraio 1985 a Klingenthal (18\u00aa), il primo podio il 11 gennaio 1986 a Les Saisies (3\u00aa) e l'unica vittoria il 18 gennaio successivo a Nov\u00e9 M\u011bsto na Morav\u011b.\nIn carriera prese parte a due edizioni dei Giochi olimpici invernali, (13\u00aa nella 5\u00a0km, 10\u00aa nella 10\u00a0km, 5\u00aa nella 20\u00a0km, 5\u00aa nella staffetta) e (27\u00aa nella 5\u00a0km, 8\u00aa nella 30\u00a0km, 12\u00aa nell'inseguimento, 8\u00aa nella staffetta), e a due dei Campionati mondiali (4\u00aa nella staffetta a Oberstdorf 1987 il miglior risultato).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTL = tecnica libera"}
{"id": "4144792", "revid": "109087399", "url": "https://it.wikipedia.org/wiki?curid=4144792", "title": "Sharleen Stratton", "text": " Ha rappresentato l'Australia ai Giochi olimpici di Pechino 2008 e Londra 2012."}
{"id": "4144802", "revid": "104458", "url": "https://it.wikipedia.org/wiki?curid=4144802", "title": "Draft NFL 1993", "text": "Il Draft NFL 1993 si \u00e8 tenuto dal 25 al 26 aprile 1993."}
{"id": "4144807", "revid": "729019", "url": "https://it.wikipedia.org/wiki?curid=4144807", "title": "Figura della Terra", "text": "L'espressione figura della Terra ha vari significati in geodesia secondo il modo in cui \u00e8 utilizzata e la precisione con cui devono essere definite la dimensione e la forma della Terra. La superficie topografica effettiva \u00e8 molto evidente con la sua variet\u00e0 di forme terrestri e di aree acquatiche. Questa \u00e8, infatti, la superficie sulla quale sono fatte le misurazioni effettive della Terra. Essa non \u00e8 adatta, tuttavia, per calcoli matematici esatti, perch\u00e9 le formule che sarebbero necessarie per tenere conto delle irregolarit\u00e0 richiederebbero una quantit\u00e0 di calcoli proibitiva. La superficie topografica \u00e8 generalmente l'oggetto d'interesse dei topografi e degli idrografi.\nIl concetto pitagorico di una Terra sferica offre una superficie semplice che \u00e8 matematicamente facile da trattare. Molti calcoli astronomici e nautici lo usano come superficie che rappresenta la Terra. Sebbene la sfera sia un'approssimazione accurata della vera figura della Terra e soddisfacente per molti fini, per i geodeti interessati alla misurazione delle lunghe distanze \u2014 che abbracciano continenti e oceani \u2014 \u00e8 necessaria una figura pi\u00f9 esatta. Le approssimazioni pi\u00f9 accurate variano dal modellare la forma dell'intera Terra come uno sferoide oblato o un ellissoide oblato, all'uso di armoniche sferiche o di approssimazioni locali in termini di ellissoidi di riferimento locali. L'idea di una superficie planare o piatta per la Terra, tuttavia, \u00e8 ancora accettabile per i rilevamenti di piccole aree, poich\u00e9 la topografia locale \u00e8 pi\u00f9 importante della curvatura. I rilevamenti su tavoletta pretoriana sono fatti per aree relativamente piccole, e non si tiene conto in alcun modo della curvatura della Terra. Un rilevamento di una citt\u00e0 sarebbe probabilmente calcolato come se la Terra fosse una superficie piana delle dimensioni della citt\u00e0. Per aree cos\u00ec piccole, le posizioni esatte possono essere determinate l'una in relazione all'altra senza considerare la dimensione e la forma della Terra totale.\nTra la met\u00e0 e la fine del XX secolo, le ricerche nel campo delle geoscienze contribuirono a drastici miglioramenti nell'accuratezza della figura della Terra. L'utilit\u00e0 primaria (e la motivazione per i finanziamenti, principalmente dalle forze armate) di questa migliorata accuratezza era di fornire dati geografici e gravitazionali per i sistemi di guida inerziale dei missili balistici. Questi finanziamenti spinsero anche l'espansione delle discipline geoscientifiche, favorendo la creazione e la crescita di vari dipartimenti di geoscienze in molte universit\u00e0.\nEllissoide di rotazione.\nDal momento che la Terra \u00e8 schiacciata ai poli e rigonfia all'equatore, la figura geometrica usata in geodesia per approssimare quasi completamente la forma della Terra \u00e8 uno sferoide oblato. Uno sferoide oblato, o ellissoide oblato, \u00e8 un ellissoide di rotazione ottenuto ruotando un'ellisse intorno al suo asse pi\u00f9 corto. Uno sferoide che descrive la figura della Terra o un altro corpo celeste \u00e8 chiamato ellissoide di riferimento. L'ellissoide di riferimento per la Terra \u00e8 chiamato ellissoide della Terra.\nUn ellissoide di rotazione \u00e8 definito univocamente da due numeri \u2013 due dimensioni, o una dimensione e un numero che rappresenta la differenza tra le due dimensioni. I geodeti, per convenzione, usano il semiasse maggiore e l'ellitticit\u00e0. La dimensione \u00e8 rappresentata dal raggio all'equatore \u2014 il semiasse maggiore dell'ellisse trasversale \u2014 e designato dalla lettera formula_1. La forma dell'ellissoide \u00e8 data dall'ellitticit\u00e0, formula_2, che indica quanto l'ellissoide si allontana dalla sfericit\u00e0. (In pratica, i due numeri definitori sono di solito il raggio equatoriale e il reciproco dell'ellitticit\u00e0, piuttosto che l'ellitticit\u00e0 stessa; per lo sferoide WGS84 usato oggi dai sistemi GPS, il reciproco dell'ellitticit\u00e0 \u00e8 fissato esattamente a 298,257223563.)\nLa differenza tra una sfera e un ellissoide di riferimento per la Terra \u00e8 piccola, solo una parte su 298,25 e alcuni millesimi, per la precisione. Storicamente l'ellitticit\u00e0 era calcolata dalle misurazioni in gradi. Oggigiorno si usano le reti geodetiche e la geodesia satellitare. In pratica, molti ellissoidi di riferimento sono stati sviluppati lungo i secoli da rilevamenti diversi. Il valore dell'ellitticit\u00e0 varia lievemente da un ellissoide di riferimento all'altro, riflettendo le condizioni locali e se l'ellissoide di riferimento \u00e8 destinato a modellare l'intera Terra o soltanto una qualche porzione di essa.\nUna sfera ha un unico raggio di curvatura, che \u00e8 semplicemente il raggio della sfera. Superfici pi\u00f9 complesse hanno raggi di curvatura che variano sulla superficie. Il raggio di curvatura descrive il raggio della sfera che meglio approssima la superficie in quel punto. Gli ellissoidi oblati hanno raggio di curvatura costante da est a ovest lungo i paralleli, se sulla superficie \u00e8 tracciata una griglia, ma curvatura variabile in qualsiasi altra direzione. Per un ellissoide oblato, il raggio di curvatura polare formula_3 \u00e8 pi\u00f9 grande di quello equatoriale\nperch\u00e9 il polo \u00e8 schiacciato: pi\u00f9 la superficie \u00e8 piatta, pi\u00f9 grande deve essere la sfera per approssimarla. Per converso, il raggio di curvatura nord-sud dell'ellissoide all'equatore formula_5 \u00e8 pi\u00f9 piccolo di quello polare\nEllissoidi storici della Terra.\nI modelli degli ellissoidi di riferimento elencati sotto hanno avuto utilit\u00e0 nel lavoro geodetico e molti sono ancora in uso. Gli ellissoidi pi\u00f9 vecchi prendono il nome dall'individuo che li svilupp\u00f2 ed \u00e8 dato altres\u00ec l'anno di sviluppo. Nel 1887 al matematico inglese Col. Alexander Ross Clarke CB FRS RE fu assegnata la Medaglia d'oro della Royal Society per il suo lavoro nel determinare la figura della Terra. L'ellissoide internazionale fu sviluppato da John Fillmore Hayford nel 1910 e adottato dall'\"International Union of Geodesy and Geophysic\" (Unione Internazionale di Geodesia e Geofisica, IUGG) nel 1924, che la raccomand\u00f2 per l'uso internazionale.\nAlla riunione del 1967 dell'IUGG tenutosi a Lucerna, Svizzera, l'ellissoide chiamato GRS-67 (\"Geodetic Reference System 1967\", \"Sistema Geodetico di Riferimento 1967\") nell'elenco fu raccomandato per l'adozione. Il nuovo ellissoide non fu raccomandato per sostituire l'\"International Ellipsoid\" (\"Ellissoide Internazionale\", 1924), ma ne fu perorato l'uso dove sia richiesto un maggiore grado di accuratezza. Esso divent\u00f2 parte del GRS-67 che fu approvato e adottato nella riunione del 1971 dell'IUGG tenutasi a Mosca. Si usa in Australia per l'Australian Geodetic Datum and in Sud America per il South American Datum 1969.\nIl GRS-80 (\"Geodetic Reference System 1980\", \"Sistema di Riferimento Geodetico 1980\") come approvato e adottato dall'IUGG nella sua riunione di Canberra, Australia del 1979 si basa sul raggio equatoriale (semiasse maggiore dell'Ellissoide della Terra) formula_1, massa totale formula_8, fattore di forma dinamico formula_9 e sulla velocit\u00e0 angolare di rotazione formula_10, rendendo l'ellitticit\u00e0 inversa formula_11 una quantit\u00e0 derivata. La differenza di minuti in formula_11 vista tra GRS-80 e WGS-84 risulta da un troncamento inintenzionale nelle costanti definitorie del secondo: mentre il WGS-84 era destinato ad aderire strettamente al GRS-80, incidentalmente l'ellitticitt\u00e0 derivata dal WGS-84 si rivel\u00f2 essere leggermente diversa dall'ellitticit\u00e0 del GRS-80 perch\u00e9 il coefficiente gravitazionale armonico zonale normalizzato di secondo grado, che era derivato dal valore del GRS-80 per J2, nel processo di normalizzazione fu troncato a 8 cifre significative.\nUn modello ellissoidale descrive solo la geometria dell'ellissoide e una formula di un campo di gravit\u00e0 normale che lo accompagna. Comunemente un modello ellissoidale \u00e8 parte di un datum geodetico pi\u00f9 ampio. Ad esempio, il pi\u00f9 vecchio ED-50 (European Datum 1950) \u00e8 basato sull'ellissoide di Hayford o Ellissoide Internazionale. Il WGS-84 \u00e8 peculiare in quanto lo stesso nome \u00e8 usato sia per il sistema geodetico di riferimento completo che per la sua componente del modello ellissoidale. Nondimeno i due concetti \u2013 modello ellissoidale e sistema geodetico di riferimento\u00a0\u2013 rimangono distinti.\nSi noti che lo stesso ellissoide pu\u00f2 essere conosciuto con nomi diversi. \u00c8 meglio menzionare le costanti definitorie per un'identificazione senza ambiguit\u00e0.\nFigure pi\u00f9 complesse.\nLa possibilit\u00e0 che l'equatore terrestre sia un'ellisse piuttosto che un cerchio e quindi che l'ellissoide sia triassiale \u00e8 stata oggetto di controversia scientifica per molti anni. I moderni sviluppi tecnologici hanno fornito nuovi e rapidi metodi per la raccolta dei dati e dal lancio di\" Sputnik 1\", i dati orbitali sono stati utilizzati per studiare la teoria dell'ellitticit\u00e0.\nUna seconda teoria, pi\u00f9 complicata della triassialit\u00e0, ha proposto che le variazioni periodiche orbitali osservate in un ampio periodo dei primi satelliti della Terra, indichino una depressione ulteriore al polo sud accompagnato da un rigonfiamento dello stesso grado al polo nord. Si sostiene inoltre che le medie latitudini settentrionali fossero leggermente appiattite e le medie latitudini meridionali si siano gonfiate di un valore analogo.\nQuesto concetto ha suggerito una Terra leggermente a forma di pera ed \u00e8 stato oggetto di molte discussioni. La geodesia moderna tende a mantenere sia la teoria dell'ellissoide di rivoluzione che la teoria del trattamento di triassialit\u00e0 a forma a pera, come una parte della figura del geoide: esse sono rappresentate dai coefficienti delle armoniche sferiche formula_13 e formula_14, rispettivamente corrispondenti ai 2.2 gradi per la triassialit\u00e0 e 3.0 gradi per la forma a pera.\nGeoide.\nSi \u00e8 gi\u00e0 detto che le misure sono effettuate sulla superficie apparente o topografica della Terra ed \u00e8 appena stato spiegato che i calcoli vengono eseguiti su un ellissoide. Un'altra superficie \u00e8 coinvolta nella misurazione geodetica: il geoide. Nel rilevamento geodetico, il calcolo delle coordinate geodetiche dei punti \u00e8 comunemente eseguito su un ellissoide di riferimento, approssimando accuratamente la dimensione e la forma della Terra nell'area della rilevazione. Le misure reali effettuate sulla superficie della Terra con alcuni strumenti sono tuttavia attribuite al geoide. L'ellissoide \u00e8 una superficie regolare matematicamente definita con dimensioni specifiche. Il geoide, invece, coincide con quella superficie alla quale gli oceani si conformerebbero sull'intera Terra se liberi di adeguarsi all'effetto combinato dell'attrazione (quindi forza centripeta) della massa terrestre (gravitazione), e della forza centrifuga data dalla rotazione terrestre. Come risultato della distribuzione non uniforme della massa della Terra, la superficie geoidale \u00e8 irregolare e, poich\u00e9 l'ellissoide \u00e8 una superficie regolare, le separazioni tra i due, denominate ondulazioni geoidali, altezze geoidali o separazioni geoidali, saranno parimenti irregolari.\nIl geoide \u00e8 una superficie lungo la quale il potenziale gravitazionale \u00e8 ovunque uguale e alla quale la direzione della gravit\u00e0 \u00e8 sempre perpendicolare (si veda superficie equipotenziale). Quest'ultimo aspetto \u00e8 particolarmente importante perch\u00e9 gli strumenti ottici contenenti dispositivi livellatori a riferimento di gravit\u00e0 sono comunemente utilizzati per effettuare misurazioni geodetiche. Quando \u00e8 regolato correttamente, l'asse verticale dello strumento coincide con la direzione di gravit\u00e0 ed \u00e8, quindi, perpendicolare al geoide. L'angolo tra il filo a piombo che \u00e8 perpendicolare al geoide (talvolta denominata \"la verticale\") e la perpendicolare dell'ellissoide (talvolta denominata \"la normale ellissoidica\") \u00e8 definito come deflessione verticale. Ha due componenti: una est-ovest e l'altra nord-sud.\nRotazione terrestre e struttura interna della Terra.\nDeterminare la figura esatta della Terra non \u00e8 solo un'operazione geodetica o un compito di geometria, ma \u00e8 anche un'attivit\u00e0 strettamente correlata alla geofisica. Senza alcuna idea della struttura interna della Terra, si pu\u00f2 affermare una \"densit\u00e0 costante\" di 5,515 g/cm\u00b3 e in base ad argomenti teorici (si veda Eulero, Albert Wangerin, ecc.), un corpo rotante come la Terra avrebbe un'ellitticit\u00e0 di 1:230.\nIn realt\u00e0 l'ellitticit\u00e0 misurata \u00e8 1:298.25, valore pi\u00f9 simile a quello di una sfera: questo conduce a ipotizzare la presenza di un nucleo interno \"molto compatto\". Pertanto la densit\u00e0 deve necessariamente essere una funzione dipendente dalla profondit\u00e0, raggiungendo da circa 2,7 g/cm\u00b3 in superficie (densit\u00e0 del granito, calcare ecc. - a seconda della geologia locale) fino a circa 15 g/cm\u00b3 all'interno del nucleo interno. La moderna sismologia fornisce un valore di 16 g/cm\u00b3 al centro della terra.\nCampo gravitazionale universale e locale.\nCon implicazioni per l'esplorazione fisica dell'interno della Terra \u00e8 anche il campo gravitazionale, che pu\u00f2 essere misurato con grande precisione in superficie e in modalit\u00e0 remota dai satelliti. La vera verticale generalmente non corrisponde alla verticale teorica (la deflessione varia da 2\" a 50\") perch\u00e9 la topografia e tutte le \"masse geologiche\" disturbano il campo gravitazionale. Pertanto la struttura approssimata della crosta terrestre e del mantello pu\u00f2 essere determinata con modelli geodetico-geofisici del sottosuolo.\nVolume.\nIl volume terrestre \u00e8 di circa 1.083.210.000.000\u00a0km\u00b3."}
{"id": "4144808", "revid": "1543377", "url": "https://it.wikipedia.org/wiki?curid=4144808", "title": "Marit Mikkelsplass", "text": "\u00c8 moglie di P\u00e5l Gunnar, a sua volta fondista di alto livello.\nBiografia.\nIn Coppa del Mondo ottenne il primo risultato di rilievo il 2 marzo 1985 a Lahti (18\u00aa), il primo podio l'8 marzo 1986 a Falun (3\u00aa) e la prima vittoria l'8 dicembre 1996 a Davos.\nIn carriera prese parte a tre edizioni dei Giochi olimpici invernali, (15\u00aa nella 10\u00a0km, 24\u00aa nella 20\u00a0km, 2\u00aa nella staffetta), (14\u00aa nella 15\u00a0km, 2\u00aa nella 30\u00a0km) e (6\u00aa nella 5\u00a0km, 5\u00aa nella 15\u00a0km, 9\u00aa nella 30\u00a0km, 14\u00aa nell'inseguimento, 2\u00aa nella staffetta), e a quattro dei Campionati mondiali, vincendo tre medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica"}
{"id": "4144809", "revid": "104458", "url": "https://it.wikipedia.org/wiki?curid=4144809", "title": "Marit Mikkelsplass Wold", "text": ""}
{"id": "4144810", "revid": "104458", "url": "https://it.wikipedia.org/wiki?curid=4144810", "title": "Marit Wold-Mikkelsplass", "text": ""}
{"id": "4144812", "revid": "104458", "url": "https://it.wikipedia.org/wiki?curid=4144812", "title": "Marit Wold Mikkelsplass", "text": ""}
{"id": "4144818", "revid": "599013", "url": "https://it.wikipedia.org/wiki?curid=4144818", "title": "Jason Spezza", "text": ""}
{"id": "4144823", "revid": "124123", "url": "https://it.wikipedia.org/wiki?curid=4144823", "title": "Nina Koroleva", "text": "Biografia.\nIn Coppa del Mondo ottenne il primo risultato di rilievo il 7 dicembre 1985 a Labrador City (5\u00aa) e il miglior piazzamento il 10 dicembre 1986 a Ramsau am Dachstein (4\u00aa). Non partecip\u00f2 n\u00e9 a rassegne olimpiche n\u00e9 iridate."}
{"id": "4144834", "revid": "253269", "url": "https://it.wikipedia.org/wiki?curid=4144834", "title": "Karen Carlson", "text": "Biografia.\nInterprete prevalentemente televisiva, Karen Carlson ha interpretato - fra gli altri - il ruolo di Nancy Scotfield in sette episodi del serial per il piccolo schermo \"Dallas\" (1986) e quello di Sarah Hallisey in 12 episodi della serie \"L'ispettore Tibbs\".\nNel cinema ha lavorato con attori come Robert Redford nel film \"Il candidato\" (1972), e Chuck Norris in \"The Octagon\" (1980).\n\u00c8 stata sposata con l'attore e cantante David Soul dal 1968 al 1977. Attualmente \u00e8 sposata con l'attore/compositore Devin Payne."}
{"id": "4144837", "revid": "767487", "url": "https://it.wikipedia.org/wiki?curid=4144837", "title": "Palazzo Arcimboldi", "text": "Palazzo Arcimboldi (gi\u00e0 Casa dei Corbella) era un palazzo seicentesco di Milano. Storicamente appartenuto al Sestiere di Porta Ticinese, si trovava in \"via dell'Unione\" 12. Croll\u00f2 a seguito dei bombardamenti del 14 febbraio 1943.\nStoria e descrizione.\nL'edificio, alto tre piani, si sviluppava attorno ai due cortili, dei quali il secondo presentava un notevole porticato con affreschi di storie mitologiche sulle pareti e immagini di \"Apollo e Diana con putti alati\" sulle volte. Erano affrescati anche gli ambienti interni, fra cui la cappella con l'\"Assunzione della Vergine\" e il teatro. Pregevole lo scalone barocco a quattro rampe, con balaustra in pietra traforata decorata con aquile, putti e altre figure fantastiche.\nAllo stato attuale nessun documento attesta la propriet\u00e0 di questo palazzo alla famiglia Arcimboldi, che dovrebbe esserne entrata in possesso nella seconda met\u00e0 del Settecento: ancora nel 1722 l'edificio viene indicato infatti come \"Casa dei Corbella\", famiglia imparentata coi Melzi.\nAllo stato attuale di Palazzo Arcimboldi non rimane pi\u00f9 niente: il palazzo croll\u00f2 infatti a seguito dei bombardamenti del 14 febbraio 1943, che distrussero anche il vicino Palazzo Cicogna."}
{"id": "4144838", "revid": "767487", "url": "https://it.wikipedia.org/wiki?curid=4144838", "title": "Palazzo Cicogna", "text": "Palazzo Cicogna era un palazzo cinquecentesco di Milano. Storicamente appartenuto al Sestiere di Porta Ticinese, si trovava in \"via dell'Unione\" 14. Danneggiato nel corso dei bombardamenti del 14 febbraio 1943, venne demolito definitivamente nel 1947.\nStoria e descrizione.\nL'edificio venne edificato nella seconda met\u00e0 del XVI secolo in quella che allora era la \"Contrada de' Nobili\", con una facciata a bugnato rustico, d'ispirazione toscana. Alto tre piani, presentava sopra il portale d'accesso uno scudo, con le insegne dei Cicogna; nel corso dei secoli sub\u00ec diverse ristrutturazioni, l'ultima delle quali nella prima met\u00e0 del XX secolo.\nL'edificio venne colpito e quasi interamente distrutto - insieme al vicino Palazzo Arcimboldi - nel corso del bombardamento del 14 febbraio 1943: si salv\u00f2 solamente la facciata, che sarebbe stata abbattuta ugualmente nel 1947, trovandosi fra l'altro sul tracciato previsto della \"Racchetta\""}
{"id": "4144839", "revid": "532808", "url": "https://it.wikipedia.org/wiki?curid=4144839", "title": "Casa dei Corbella", "text": ""}
{"id": "4144840", "revid": "657817", "url": "https://it.wikipedia.org/wiki?curid=4144840", "title": "Esercito del califfo", "text": ""}
{"id": "4144843", "revid": "228587", "url": "https://it.wikipedia.org/wiki?curid=4144843", "title": "Draft NFL 1992", "text": "Il Draft NFL si \u00e8 tenuto dal 26 al 27 aprile 1992. Prima dell'inizio della stagione regolare si svolse anche un draft supplementare. Questo draft fu il primo dal 1958 in cui una squadra (gli Indianapolis Colts) deteneva le prime due scelte assolute."}
{"id": "4144845", "revid": "72396", "url": "https://it.wikipedia.org/wiki?curid=4144845", "title": "Benguela-Belize", "text": "La Benguela-Belize \u00e8 una piattaforma petrolifera di produzione di tipo \"compliant tower\" situata nell'oceano Atlantico, al largo delle coste dell'Angola, operata da Chevron, per mezzo della controllata CABGOC (Cabinda Gulf Oil Company).\nPosizione geografica.\nLa piattaforma si trova nell'oceano Atlantico, all'interno del permesso 14 (block 14), nel bacino Congo inferiore, a 80\u00a0km a ovest rispetto a Cabinda, nell'omonima exclave, Angola.\nNella posizione in cui \u00e8 posizionata la piattaforma il fondale marino \u00e8 profondo 390\u00a0m.\nStruttura.\nLa Daewoo Shipbuilding &amp; Marine Engineering ha ricevuto il contratto di ingegneria, approvvigionamento, costruzione ed installazione(\"Engineering, Procurement, Construction and Installation\", EPCI) degli impianti di produzione, del \"jacket\" e delle pipeline di esportazione, pari ad un valore di 820 milioni di dollari.\n\"Jacket\".\nLa costruzione del \"jacket\" \u00e8 stata divisa in due parti.\nLa parte superiore della \"compliant tower\", da 8'000 tonnellate, \u00e8 stata costruita da Gulf Marine Fabricators.\nLa base della torre, da 26'000 tonnellate e lunga 250 m, \u00e8 stata costruita da Kiewit Offshore. Questa consiste di 12 pali da fondamenta da 11'000 tonnellate circa, costruiti sempre da Gulf Marine Fabricators. Ciascuno dei pali \u00e8 lungo da 180 a 190 m con un diametro di 2,7 m.\n\"Topside\".\nI vari moduli del \"topside\" (per una massa complessiva di 43'500 tonnellate) sono stati costruiti nei cantieri DSME di Geoje in Corea del Sud. Gli alloggi sono stati costruiti dalla Delta Engineering nei cantieri di Channelview, Texas.\nI cantieri di Lobito, in Angola, della Sonamet hanno costruito altri elementi del \"topside\" quali il \"template\" di perforazione, i pali, le fiaccole, l'helideck e le attrezzature per la re-iniezione di acqua.\nImpianto di perforazione.\nIl \"topside\" ospita, appositamente integrato, l'impianto di perforazione \"Benguela Belize\" della KCA Deutag.\nL'impianto pu\u00f2 perforare fino ad una profondit\u00e0 massima di ft ( m) e dotato di un argano da HP. Il contratto di ingegneria, approvvigionamento e costruzione (\"Engineering, Procurement and Construction\", EPC) e successivamente di operativit\u00e0, del valore di 120 milioni di dollari, \u00e8 stato assegnato nel febbraio 2003.\nCompletamento sottomarino.\nIl contratto di completamento sottomarino \u00e8 stato assegnato a Subsea 7 e Vetco Gray.\nSubsea 7 ha vinto il contratto da 270 milioni di dollari per il \"tie-back\" di 10 km di 3 pozzi sottomarini alla Benguela-Belize. Il contratto includeva la costruzione e l'installazione di pipeline, connettori, ombelicali e manifold sottomarini. La costruzione ha avuto luogo nei cantieri di Luanda, in Angola, mentre l'installazione \u00e8 stata effettuata per mezzo della nave posatubi Skandi Navica.\nVetco Grey ha vinto il contratto da 125 milioni di dollari per 22 croci di produzione sottomarine orizzontali, 6 manifold (3 di produzione e 3 di iniezione) e il sistema di controllo di superficie e sottomarino completo. I manifold sottomarini da 80 tonnellate ciascuno sono stati costruiti a Lobito, Angola.\nTrasporto ed assemblaggio.\nLe varie parti che hanno composto la piattaforma sono state trasportate al largo di Cabinda, in Angola. La parte inferiore del \"jacket\" \u00e8 stato trasportato dalla chiatta H-851 della societ\u00e0 olandese Heerema Marine Contractors.\nL'installazione per mezzo della nave gru Thialf della Heerema Marine Contractors. Si \u00e8 trattato del primo tiro singolo da 10'000 tonnellate in Africa Occidentale.\nLa Noble Denton ha vinto il contratto di studio e consulenza per il trasporto ed installazione delle varie parti della piattaforma.\nLancio in mare.\nLa parte inferiore della \"compliant tower\" Benguela-Belize viene lanciata in mare dalla chiatta H-851, il 15 aprile 2005. La nave gru parzialmente visibile \u00e8 la Thialf.\nProduzione di idrocarburi.\nLa piattaforma Benguela-Belize produce gas e olio proveniente dai campi Benguela, Belize, Tomboco e Lobito.\nLa produzione di idrocarburi dai campi collegati alla Benguela-Belize \u00e8 iniziata a gennaio 2006."}
{"id": "4144846", "revid": "287204", "url": "https://it.wikipedia.org/wiki?curid=4144846", "title": "Unione Sportiva Fascista Salernitana 1937-1938", "text": "Questa pagina raccoglie i dati riguardanti la Unione Sportiva Fascista Salernitana nelle competizioni ufficiali della stagione 1937-1938.\nStagione.\nCon un nuovo presidente, Giuseppe Carpinelli che sar\u00e0 affiancato dal segretario Tommaso Granati, suo braccio destro, la Salernitana del torneo di Serie C 1937-1938 riuscir\u00e0 finalmente a raggiungere la Serie B, dopo tanti anni di buoni campionati ma inutili tentativi.\nIl confermatissimo tecnico Ferenc Hirzer condurr\u00e0 i campani a vincere il proprio girone di riferimento, quello \"E\" con due punti di distacco dalla seconda in classifica, L'Aquila Calcio, mentre in Coppa Italia arriveranno a disputare fino al terzo turno.\nDi questa stagione \u00e8 da notificare un curioso particolare: proprio nella stagione in cui vennero introdotte le fasi finali ai gironi canonici di Prima Divisione, la Salernitana vinse il proprio girone di competenza, ma venne sconfitta in finale dal Cagliari, non raggiungendo la promozione. Ebbene, nella stagione 1937-38 (cos\u00ec come nella stagione precedente) la nuova Serie C non prevede pi\u00f9 gironi finali, e la Salernitana vince il suo campionato sconfiggendo anche il Cagliari, sia all'andata 1-0 che al ritorno, 5-0.\nPer tutta la stagione i campani contendono il primato a L'Aquila e Civitavecchia, e la matematica promozione arriva solo all'ultima giornata battendo il per 2-0 fuori casa con le reti di Valese e Corsanini. I calciatori di ritorno a Salerno vengono calorosamente accolti dalla tifoseria, la quale festeggia con una fiaccolata lo storico traguardo.\nMaglie e sponsor.\nLa Salernitana dal 1929 al 1943 adotter\u00e0 nuovamente come colore sociale il bianco-celeste, ma in alcune gare giocher\u00e0 con la maglia interamente celeste.\nOrganigramma societario.\n\"Fonte\"\nArea direttiva\nArea tecnica\nArea sanitaria\nRosa.\n\"Fonte\"\nStatistiche.\nStatistiche dei giocatori.\n\"Fonte\"\nCollegamenti esterni.\nSerie C 1937-38 - SalernitanaStory.it"}
{"id": "4144848", "revid": "767487", "url": "https://it.wikipedia.org/wiki?curid=4144848", "title": "Kim Ji-Yeon", "text": ""}
{"id": "4144850", "revid": "767487", "url": "https://it.wikipedia.org/wiki?curid=4144850", "title": "Kim Yeong-Ho", "text": ""}
{"id": "4144851", "revid": "339392", "url": "https://it.wikipedia.org/wiki?curid=4144851", "title": "Kim Yu-Na", "text": ""}
{"id": "4144855", "revid": "438678", "url": "https://it.wikipedia.org/wiki?curid=4144855", "title": "Choi Min-Ho", "text": ""}
{"id": "4144856", "revid": "938", "url": "https://it.wikipedia.org/wiki?curid=4144856", "title": "Bang Soo Hyun", "text": ""}
{"id": "4144857", "revid": "938", "url": "https://it.wikipedia.org/wiki?curid=4144857", "title": "Oh Ha Na", "text": ""}
{"id": "4144858", "revid": "287204", "url": "https://it.wikipedia.org/wiki?curid=4144858", "title": "Nina Ivani\u0161in", "text": ""}
{"id": "4144859", "revid": "767487", "url": "https://it.wikipedia.org/wiki?curid=4144859", "title": "Jung Gil-Ok", "text": ""}
{"id": "4144863", "revid": "767487", "url": "https://it.wikipedia.org/wiki?curid=4144863", "title": "Yu Bong-Hyeong", "text": ""}
{"id": "4144864", "revid": "938", "url": "https://it.wikipedia.org/wiki?curid=4144864", "title": "Jung Chang Yong", "text": ""}
{"id": "4144865", "revid": "938", "url": "https://it.wikipedia.org/wiki?curid=4144865", "title": "Son Young Ki", "text": ""}
{"id": "4144866", "revid": "767487", "url": "https://it.wikipedia.org/wiki?curid=4144866", "title": "Shin A-Lam", "text": ""}
{"id": "4144867", "revid": "938", "url": "https://it.wikipedia.org/wiki?curid=4144867", "title": "Kim Hye Lim", "text": ""}
{"id": "4144868", "revid": "767487", "url": "https://it.wikipedia.org/wiki?curid=4144868", "title": "Gu Gyo-Dong", "text": ""}
{"id": "4144869", "revid": "767487", "url": "https://it.wikipedia.org/wiki?curid=4144869", "title": "Jeon Hee-Sok", "text": ""}
{"id": "4144870", "revid": "767487", "url": "https://it.wikipedia.org/wiki?curid=4144870", "title": "Kim Jeong-Gwan", "text": ""}
{"id": "4144871", "revid": "767487", "url": "https://it.wikipedia.org/wiki?curid=4144871", "title": "Jung Hyo-Jung", "text": ""}
{"id": "4144873", "revid": "767487", "url": "https://it.wikipedia.org/wiki?curid=4144873", "title": "Jung Jin-Sun", "text": ""}
{"id": "4144876", "revid": "767487", "url": "https://it.wikipedia.org/wiki?curid=4144876", "title": "Lee Hye-Sun", "text": ""}
{"id": "4144878", "revid": "767487", "url": "https://it.wikipedia.org/wiki?curid=4144878", "title": "Oh Yun-Hee", "text": ""}
{"id": "4144879", "revid": "767487", "url": "https://it.wikipedia.org/wiki?curid=4144879", "title": "Park Se-Ra", "text": ""}
{"id": "4144880", "revid": "767487", "url": "https://it.wikipedia.org/wiki?curid=4144880", "title": "Yang Roy-Sung", "text": ""}
{"id": "4144881", "revid": "767487", "url": "https://it.wikipedia.org/wiki?curid=4144881", "title": "Lee Sang-Gi", "text": ""}
{"id": "4144883", "revid": "767487", "url": "https://it.wikipedia.org/wiki?curid=4144883", "title": "Yoon Won-Jin", "text": ""}
{"id": "4144884", "revid": "767487", "url": "https://it.wikipedia.org/wiki?curid=4144884", "title": "Kim Seung-Pyo", "text": ""}
{"id": "4144885", "revid": "767487", "url": "https://it.wikipedia.org/wiki?curid=4144885", "title": "Lee Sang-Yeop", "text": ""}
{"id": "4144886", "revid": "767487", "url": "https://it.wikipedia.org/wiki?curid=4144886", "title": "Seo Mi-Jung", "text": ""}
{"id": "4144893", "revid": "1999847", "url": "https://it.wikipedia.org/wiki?curid=4144893", "title": "Wario Land 4", "text": "Wario Land 4, conosciuto in Giappone come \"Wario Land Advance: Y\u014dki no Otakara\" (\u30ef\u30ea\u30aa\u30e9\u30f3\u30c9\u30a2\u30c9\u30d0\u30f3\u30b9 \u30e8\u30fc\u30ad\u306e\u304a\u5b9d \"Wario Rando Adobansu: Y\u014dki no Otakara?\") \u00e8 il quarto videogioco della serie di Wario Land creato nel 2001 per Game Boy Advance.\nTrama.\nTutto comincia quando Wario, leggendo un giornale, scopre l'esistenza di una gigantesca piramide d'oro massiccio, nascosta nella giungla, che custodisce un'enorme quantit\u00e0 di tesori di ogni genere. Secondo una leggenda, nella piramide \u00e8 rinchiusa una principessa, rimasta vittima di una maledizione.\nFiutando l'occasione, Wario si mette subito in viaggio verso quel luogo magico, per cercare di accaparrarsi tutte le ricchezze che vi trover\u00e0. Vi trova un gattino nero, lo segue, e cade in un precipizio, finendo intrappolato nella piramide. Scoprir\u00e0 suo malgrado che l'impresa non \u00e8 affatto facile, dato che la piramide \u00e8 abitata da una creatura malvagia, la \"Golden Diva\", che dovr\u00e0 affrontare per rompere l'incantesimo, salvare la principessa, e naturalmente portare via il tesoro.\nModalit\u00e0 di gioco.\nIn questo titolo non sono presenti Power-Up, dato che Wario \u00e8 fin dall'inizio capace di fare tutto: pu\u00f2 saltare, afferrare e lanciare i nemici, ed effettuare la \"Body Slam\" sia di lato sia verso il basso. Esiste in realt\u00e0 una nuova mossa, non presente nei titoli precedenti: Wario pu\u00f2 correre a testa bassa come un toro, ottenendo un effetto molto pi\u00f9 devastante della normale \"Body Slam\".\nPer accedere alla stanza dove si trova il boss finale, Wario deve attraversare 4 zone diverse, dette \"Passaggi\", ognuno suddiviso in 4 livelli. Ogni zona ha una diversa ambientazione:\nOgnuno dei passaggi ha un boss finale, e solo sconfiggendoli tutti si ha l'accesso alla stanza della Golden Diva. Ognuno dei livelli, inoltre, \u00e8 completamente diverso dall'altro: ci si pu\u00f2 ritrovare in un frigo, un flipper, la giungla e cos\u00ec via.\nIl meccanismo di completamento dei livelli \u00e8 particolare: lo scopo finale non \u00e8 arrivare all'uscita, ma tornare all'entrata. Wario cio\u00e8 deve:\n\u00c8 possibile giocare con due diversi livelli di difficolt\u00e0, \"Normale\" e \"Difficile\", e, una volta sconfitto il boss finale, si pu\u00f2 attivare un ulteriore livello, quello \"Super Difficile\", ancora pi\u00f9 arduo.\nIl meccanismo delle vite \u00e8 leggermente diverso da quello degli altri titoli: Wario ha infatti a disposizione una vera e propria barra di energia composta da otto cuori, che pu\u00f2 essere caricata raccogliendo alcuni oggetti, e scaricata dai nemici che lo colpiscono. Non c'\u00e8 nessun Game Over, proprio come nei due predecessori, ma se la barra di energia si azzera o se perde tutte le monete dopo lo scadere del timer di fine livello, verr\u00e0 espulso dal livello e dovr\u00e0 ricominciare daccapo."}
{"id": "4144901", "revid": "1457429", "url": "https://it.wikipedia.org/wiki?curid=4144901", "title": "Linfoma maligno tiroideo", "text": "Il linfoma maligno tiroideo \u00e8 un linfoma che prende origine all'interno della ghiandola tiroide. Non viene definito linfoma tiorideo quello conseguente a metastasi intratiroidea di un linfoma di altra sede.\nI linfomi maligni tiroidei costituiscono circa il 5% delle neoplasie maligne tiroidee ed il 3% dei linfomi non Hodgkin. \nCaratteristiche istologiche.\nSono in genere linfomi non Hodgkin, mentre una localizzazione tiroidea primitiva del linfoma di Hodgkin \u00e8 estremamente rara.\nLe ipotesi patogenetiche sulla genesi di questi tumori sono molte, fra le pi\u00f9 accreditate quella che ipotizza uno stretto rapporto con la tiroidite di Hashimoto, derivando in questo caso la neoplasia dalla trasformazione maligna dell'infiltrato linfocitario tipico della tiroidite stessa. L'agoaspirato tiroideo consente la diagnosi istologica della neoplasia.\nFra gli istotipi pi\u00f9 frequenti del linfoma non Hodgkin tiroideo vi sono quello a grandi cellule, quello follicolare, il maltoma o linfoma del MALT (Mucosa Associated Lynphoid tissue), mentre pi\u00f9 infrequente \u00e8 il linfoma di Burkitt.\nSi pone la diagnosi differenziale con i carcinomi anaplastici, con i carcinomi midollari e follicolari. La diagnosi \u00e8 resa pi\u00f9 semplice dalla caratterizzazione immunofenotipica delle cellule linfomatose.\nPresentazione clinica.\nComunemente si presenta pi\u00f9 frequentemente in soggetti fra i 60 ed i 70 anni, come una massa tiroidea rapidamente evolutiva, pi\u00f9 spesso nodulare che diffusa, con frequenti manifestazioni compressive, difficolt\u00e0 respiratoria, disfagia e dolore locale.\nFrequenti sono le metastasi linfonodali latero-cervicali.\nDiagnosi.\nDopo la caratterizzazione istologica del tumore, le metodiche di imaging consentono di studiarne l'estensione locale e le eventuali localizzazioni a distanza. In genere sono indispensabili una radiografia del torace, una tomografia computerizzata o risonanza magnetica della testa e del collo ed una PET \"total body\" per determinare la presenza di eventuali localizzazioni linfomatose multiple. Un puntato midollare fa in genere parte del percorso diagnostico.\nPrognosi.\nLa prognosi dipende dal tipo istologico e dall'estensione della neoplasia. Se il tumore \u00e8 localizzato esclusivamente dentro la tiroide, la sopravvivenza a 5 anni \u00e8 dell'80 %, mentre scende intorno al 40 % in caso di estensione extratiroidea, sia locoregionale che a distanza.\nLa prognosi varia a seconda che si tratti di linfomi ad alto, intermedio o basso grado di malignit\u00e0. I linfomi derivati dal MALT hanno una prognosi buona nell'immediato e medio termine, ma frequentemente presentano successive localizzazioni in altri tessuti linfoidi correlati al MALT.\nTerapia.\nLe forme ad esclusiva localizzazione intratiroidea vengono trattate con tiroidectomia totale; quelle con estensione extracapsulare o linfonodale vengono trattate anche con i protocolli chemioterapici classici dei linfomi non Hodgkin. Uno dei protocolli pi\u00f9 seguiti e quello CHOP (Ciclofosfamide, Hidrossidaunorubicina, Oncovin, Prednisone) seguito da un ciclo di consolidamento con radioterapia."}
{"id": "4144906", "revid": "481666", "url": "https://it.wikipedia.org/wiki?curid=4144906", "title": "Wheeler Oakman", "text": "Biografia.\nNato a Washington nel 1890, Wheeler Oakman intraprese la carriera cinematografica nel 1912 alla Selig Polyscope, una casa di produzione di Chicago per cui gir\u00f2 quasi tutti i suoi primi film, diretto soprattutto da Colin Campbell. Lavor\u00f2 con alcuni dei pi\u00f9 popolari attori cowboy di quell'epoca, come Tom Santschi, Tom Mix e William S. Hart.\nTra il 1912 e il 1948, l'attore prese parte a quasi trecento film. Negli ultimi anni di carriera, i ruoli che pi\u00f9 spesso gli venivano affidati furono soprattutto quelli dell'antagonista o del caratterista; pi\u00f9 raramente, quello di protagonista, come era stato in alcuni film diretti da Tod Browning e nei suoi primi film alla Selig. A met\u00e0 degli anni venti, divorzi\u00f2 dalla moglie, l'attrice Priscilla Dean, con cui nel 1920 aveva girato \"The Virgin of Stamboul\" e \"Outside the Law\".\nIn \"A Woman of Pleasure\", ebbe come partner Blanche Sweet, una delle attrici pi\u00f9 note del cinema muto. Altre attrici che lo affiancarono furono Mae Murray, Mabel Van Buren, Alma Rubens, Kathlyn Williams, Colleen Moore. Nel 1932, lavor\u00f2 a fianco di John Wayne nel western \"Texas Cyclone\". Fu diretto da registi di genere ma anche da nomi illustri del cinema, come Frank Capra, Raoul Walsh o Mervyn LeRoy.\nMor\u00ec a Van Nuys, in California, nel 1949, all'et\u00e0 di 58 anni."}
{"id": "4144907", "revid": "599013", "url": "https://it.wikipedia.org/wiki?curid=4144907", "title": "Katie Ledecky", "text": "Considerata da alcuni l'anello di congiunzione tra il nuoto maschile e il nuoto femminile, \u00e8 la primatista mondiale dei 400, degli 800 e dei 1500 stile libero, nonch\u00e9 campionessa olimpica in carica degli 800 e dei 1500m stile libero.\nSi present\u00f2 al grande pubblico in occasione dei Giochi olimpici di , quando, all'et\u00e0 di soli 15 anni, divenne campionessa olimpica degli 800 m stile libero. La vittoria le valse anche il nuovo record nazionale, precedentemente detenuto da Janet Evans e risalente al 1989. Non solo fu la pi\u00f9 giovane atleta statunitense che prese parte alla rassegna londinese, ma fu anche la pi\u00f9 giovane atleta di sempre nella storia della nazionale a stelle e strisce.\nNel 2013 si conferm\u00f2 come una delle pi\u00f9 forti mezzofondiste della storia del nuoto. Infatti, ai Campionati mondiali di Barcellona domin\u00f2 tutte le distanze del mezzofondo vincendo l'oro nei 400\u00a0m, 800\u00a0m e 1500\u00a0m stile libero, oltre che nella staffetta 4x200. Nella distanza pi\u00f9 breve stabil\u00ec il nuovo record del mondo con costume in tessuto, mentre nelle distanze pi\u00f9 lunghe divenne la nuova primatista mondiale. In modo particolare nei 1500\u00a0m abbass\u00f2 il precedente record del mondo di Kate Ziegler, datato 2007, di ben 6 secondi.\nNel 2014 partecip\u00f2 alla sua prima edizione dei Campionati panpacifici nella citt\u00e0 di Gold Coast, Australia. Al termine delle competizioni fu premiata come \"Atleta dei Campionati\" grazie alle 5 medaglie d'oro conquistate in altrettante gare e ai record del mondo stabiliti nei 400\u00a0m e 1500\u00a0m stile libero. In quest'ultima distanza riusc\u00ec a limare, al suo stesso primato mondiale, altri 6 secondi come accaduto l'anno precedente ai mondiali catalani.\nNel 2015 si present\u00f2 ai Mondiali di Kazan' con grandi ambizioni: vincere tutti i titoli dello stile libero dai 200\u00a0m ai 1500\u00a0m stile libero. Al termine dei campionati lasci\u00f2 la Russia con un bilancio pi\u00f9 che positivo: 5 medaglie d'oro vinte, tra le quali quattro individuali, 3 record mondiali battuti e soprattutto divenne la prima atleta in assoluto nella storia del nuoto a vincere l'oro dai 200\u00a0m ai 1500\u00a0m stile libero.\nVenne nominata \"Nuotatrice americana dell'anno\" e \"Nuotatrice mondiale dell'anno\" dalla rivista Swimming World Magazine per gli anni 2013, 2014 e 2015. Inoltre, venne eletta \"Atleta dell'anno della FINA\" per i successi ottenuti nel 2013 e \"Atleta femminile dell'anno\" dall'Associated Press nel 2017.\nBiografia.\nKatie Ledecky nasce nel 1997, figlia di David e Mary Gen Ledecky. La madre di Katie nuot\u00f2 nella squadra dell'Universit\u00e0 del New Mexico. Katie Ledecky risiede a Bethesda, Maryland, dove frequenta la Stone Ridge School of the Sacred Heart. Si allena con il Curl Burke Swim Club sotto la guida di Yuri Suguiyama. Durante le estati nuota per la Palisades Swim Team di Bethesda.\nCarriera.\n2012.\nTrials olimpici.\nNel 2012 entr\u00f2 a far parte del United States Olympic Trial di nuoto ad Omaha, in Nebraska, in cui partecip\u00f2 alla sua prima competizione importante. Ledecky ottenne la qualificazione olimpica negli 800 m stile libero con un tempo di 8'19\"78, inferiore di pi\u00f9 di due secondi alla seconda classificata, Kate Ziegler. Ad Omaha Ledecky si classific\u00f2 anche al terzo posto nei 400 m stile libero, con un tempo di 4'05\"00, e al nono posto nei 200 m stile libero, con un tempo di 1'58\"66. Il suo terzo posto nei 400 m stile libero divenne il miglior tempo mai ottenuto da una nuotatrice statunitense tra i 15 e i 16 anni, rompendo il record nazionale per fascia d'et\u00e0 precedentemente detenuto da Janet Evans. A 15 anni, fu il membro pi\u00f9 giovane della squadra olimpica degli Stati Uniti 2012, compresi gli atleti di tutti gli altri sport. Fu anche l'atleta pi\u00f9 giovane che abbia mai partecipato ai Giochi Olimpici con la squadra nazionale a stelle e strisce.\nGiochi Olimpici di Londra 2012.\nIl 3 agosto 2012 ai Giochi della XXX Olimpiade di Londra vinse la medaglia d'oro negli 800 metri stile libero femminile con un tempo di 8'14\"63. Quel crono fu il secondo migliore di tutti i tempi per questo tipo di competizione e Katie rimase dietro solo a Rebecca Adlington, che deteneva appunto il record mondiale di 8'14\"10 ottenuto nel 2008. Inoltre riusc\u00ec a battere il record americano e nazionale di Janet Evans di 8'16\"22 che deteneva dal 1989. Sempre nella competizione del 3 agosto 2012, Katie miglior\u00f2 il suo record personale di 5 secondi, passando da 8'19\"78 a 8'14\"63 in meno di un mese.\n2013.\nCampionati mondiali di Barcellona 2013.\nAi campionati mondiali di Barcellona Katie vinse ben 4 medaglie d'oro stabilendo 2 diversi record del mondo. La prima medaglia arriv\u00f2 nei 400\u00a0m stile libero, dove con il tempo di 3'59\"82 consegu\u00ec la seconda miglior prestazione di tutti i tempi, piazzandosi dopo solo a quella ottenuta ai Campionati del mondo di Roma 2009 da Federica Pellegrini. Nell'edizione romana, per\u00f2, era ancora consentito l'utilizzo dei costumi in poliuretano, aboliti successivamente nel 2010. Pertanto Il suo tempo fu il miglior crono del mondo ottenuto con un costume in tessuto. Gi\u00e0 dai primi 50\u00a0m Katie sembr\u00f2 intenzionata ad attaccare il primato mondiale eseguendo un passaggio a '28\"05. Ai 100\u00a0m aument\u00f2 sensibilmente il proprio vantaggio sul record, virando in '58\"12. Vantaggio che mantenne fino a 100\u00a0m dalla fine quando vir\u00f2 in testa con un passaggio a 2'59\"29. Nelle ultime due vasche non riusc\u00ec a mantenere il ritmo imposto dalla Pellegrini nel 2009 e sfum\u00f2 cos\u00ec la possibilit\u00e0 di abbassare il primato mondiale.\nIl 29 luglio disput\u00f2 le batterie della sua seconda gara, i 1500\u00a0m stile libero ed accedette alla finale con il secondo tempo complessivo in 15'49\"26. La sera successiva si svolse la finale, la quale si rivel\u00f2 essere per i primi 1300\u00a0m un duello tra l'atleta statunitense e Lotte Friis. Fino ai 1300\u00a0m Katie rest\u00f2 a contatto con la danese, operando poi il sorpasso a 200\u00a0m dalla fine, e andando a vincere con il tempo di 15'36\"53 davanti all'europea e alla neozelandese Lauren Boyle. Chiuse gli ultimi 50 metri in uno strepitoso 29\"47, avendo mantenuto una media di '30\"50 per vasca. Il tempo ottenuto miglior\u00f2 di circa 6 secondi il record del mondo precedente che apparteneva alla connazionale Kate Ziegler, la quale lo deteneva dal 2007.\nNella staffetta 4x200\u00a0m stile libero, la prima della sua carriera internazionale, Katie nuot\u00f2 la prima frazione in 1'56\"32 stabilendo il proprio primato personale. Le sue compagne Shannon Vreeland, Karlee Bispo e Missy Franklin, chiuderanno la gara in 7'45\"14, in prima posizione davanti alla staffetta australiana.\nNella sua ultima gara, gli 800\u00a0m stile libero, arriv\u00f2 il quarto oro della manifestazione. Anche in questa occasione precedette Lotte Fris, staccata di oltre 2 secondi. Il tempo conclusivo di 8'13\"86 le valse il nuovo record mondiale della specialit\u00e0, gi\u00e0 precedentemente attaccato senza successo in occasione dei Giochi Olimpici.\n2014.\nNel giugno 2014 ai Senior Invitational Meet di Shenandoah (Texas), stabil\u00ec nuovamente i record del mondo nelle distanze che gi\u00e0 le appartenevano, segnando un nuovo riferimento a 15'34\"23 nei 1500\u00a0m e 8'11\"00 negli 800\u00a0m stile libero. Dopo solo due mesi, il 9 agosto 2014, in occasione dei campionati nazionali statunitensi a Irvine (California) riusc\u00ec ad infrangere il record del mondo nei 400\u00a0m stile libero in 3'58\"86, battendo il record di Federica Pellegrini di 3'59\"15, che resisteva dal 2009.\u00abMi sono avvicinata alla perfezione\u00bb, queste le parole che pronunci\u00f2 la giovane atleta americana per commentare la propria prestazione. Dall'Europa l'ex primatista del mondo, si congratul\u00f2 con Katie tramite un tweet \u00ab Anche se dispiace perderlo sapevo che prima o poi lo avrebbe fatto come ho sempre detto... Congratulazioni Katie per questi incredibili 400! \u00bb Con la vittoria nei 400 divenne la prima donna, dai tempi di Janet Evans, ad essere primatista mondiale contemporaneamente nei 400, 800 e 1500\u00a0m stile libero. Inoltre, da quel momento, i record stabiliti vennero riconosciuti dalla FINA come record mondiali juniores.\nCampionati panpacifici Gold Coast 2014.\nNel mese di agosto gareggi\u00f2 per la nazionale americana in occasione dei Campionati panpacifici, che si svolsero nella citt\u00e0 australiana di Gold Coast. Venne eletta \"Atleta dei Campionati\" grazie alle 5 medaglie d'oro conquistate. Domin\u00f2 la specialit\u00e0 dello stile libero in tutte le distanze del mezzo fondo, riuscendo a stabilire anche due nuovi record del mondo. Furono quattro i successi individuali, nei 200, 400, 800 e 1500\u00a0m stile libero. Vinse la quinta medaglia d'oro nella 4x200 stile libero, diventando cos\u00ec la prima atleta donna a vincere 4 medaglie d'oro individuali in una singola edizione dei Campionati panpacifici.\nNella finale dei 200\u00a0m si impose con un secondo e mezzo di vantaggio sulle avversarie, concludendo con il tempo di 1'55\"74 e facendo segnare il nuovo record della manifestazione. Circa un'ora pi\u00f9 tardi gareggi\u00f2 nella finale degli 800\u00a0m. Nelle 16 vasche nuot\u00f2 quasi sempre sotto i passaggi del record del mondo fatto registrare da lei stessa nel corso della stagione. Nell'ultima vasca per\u00f2 non riusc\u00ec a mantenere lo stesso ritmo del primato mondiale e concluse la gara in 8'11\"35 con un vantaggio di 7.52 secondi sulla neozelandese Lauren Boyle. Il tempo registrato rappresent\u00f2 la seconda prestazione pi\u00f9 veloce di sempre mai realizzata sulla distanza a soli 0.35 centesimi dal suo record mondiale.\nIl secondo giorno dei campionati vinse il suo terzo oro e stabil\u00ec il terzo record della manifestazione quando, con le compagne Shannon Vreeland, Missy Franklin e Lea Smith vinse la staffetta 4x200\u00a0m davanti al quartetto australiano e canadese. In questa occasione riusc\u00ec a recuperare il distacco di 1.3 secondi che la separava dalle australiane e oper\u00f2 il sorpasso portando alla vittoria la staffetta a stelle e strisce grazie a una frazione lanciata di 1'54\"36.\nNella terza giornata di gare disput\u00f2 le batterie dei 400\u00a0m facendo segnare il nuovo record della manifestazione in 4'03\"09. Nella sera dello stesso giorno riusc\u00ec a stabilire un nuovo primato mondiale in 3'58\"37, precedendo di circa 6 secondi la connazionale Cierra Rouge. Per la prima volta nella storia della manifestazione venne stabilito un record del mondo.\nLa quarta giornata dei Giochi la vide assoluta protagonista nella gara dei 1500\u00a0m. Sal\u00ec sul gradino pi\u00f9 alto del podio per la quinta volta e fece segnare un nuovo primato del mondo in 15'28\"36, abbassando di circa 6 secondi il suo stesso primato fatto registrare un anno prima a Barcellona nella finale dei Campionati del mondo. Katie svolse una gara in progressione riuscendo a nuotare la seconda met\u00e0 della distanza pi\u00f9 velocemente della prima, completando i secondi 800\u00a0m in appena 8'14\"11. Questo tempo rappresent\u00f2 un altro record, essendo il parziale pi\u00f9 rapido mai realizzato da una nuotatrice con un costume in tessuto. Nelle 30 vasche riusc\u00ec a doppiare 3 avversarie e termin\u00f2 nuovamente davanti alla neozelandese Lauren Boyle con 27.33 secondi di vantaggio.\nDopo aver oscurato, in cos\u00ec breve tempo, il mito di Janet Evans ed essere diventata la primatista mondiale di tutte le distanze del mezzofondo in vasca, inizi\u00f2 ad essere paragonata all'australiana Shane Gould, la quale tra il 1971 e il 1972 domin\u00f2 i record dello stile libero dai 100\u00a0m ai 1500\u00a0m.\n2015.\nCampionati mondiali di Kazan' 2015.\nNel mese di agosto debutt\u00f2 ai Mondiali nella citt\u00e0 di Kazan' con l'intento di andare a medaglia in tutte le distanze dello stile libero, dai 200\u00a0m ai 1500\u00a0m. Nella prima giornata di gare scese in acqua da favorita assoluta per difendere il titolo nei 400\u00a0m. Sin dalle prime bracciate impost\u00f2 la gara su parziali da record del mondo, virando ai 100\u00a0m con 0.83 centesimi di vantaggio sul suo primato mondiale e con addirittura 1.17 secondi al passaggio di met\u00e0 gara. Nella seconda parte fu meno efficace, probabilmente a causa del rapido passaggio effettuato ai 200\u00a0m. Nelle ultime due vasche, infatti, rallent\u00f2 notevolmente perdendo cos\u00ec l'opportunit\u00e0 di ritoccare il record del mondo. Vinse la sua prima medaglia d'oro della manifestazione in 3'59\"13 riconfermandosi campionessa mondiale della distanza per la seconda volta consecutiva.\nNella seconda giornata dei Campionati disput\u00f2 le batterie dei 1500\u00a0m stile libero. Si port\u00f2 in linea con i passaggi del record del mondo sin dalle prime vasche, accumulando un vantaggio di 1.20 secondi sul primato gi\u00e0 agli 800\u00a0m. Da quel momento continu\u00f2 la propria progressione fino al termine della gara riuscendo a vincere con il nuovo record del mondo in 15'27\"71.\nIl terzo giorno di gare disput\u00f2 le batterie dei 200\u00a0m stile libero, nuotando la distanza per la prima volta in un'edizione iridata. Gareggi\u00f2 nella quinta batteria imponendosi sulle avversarie in 1'55\"82 e accedendo alla semifinale con il miglior tempo. In serata si present\u00f2 sul piano vasca per la finale dei 1500\u00a0m stile libero. Condusse una gara tutta d'attacco sin dai primi metri, portandosi immediatamente in linea con i passaggi del record del mondo realizzati da lei il giorno prima. Increment\u00f2 la propria progressione nel corso delle trenta vasche, riuscendo a cogliere infine la medaglia d'oro con il nuovo primato del mondo in 15'25\"48. Circa 20 minuti pi\u00f9 tardi torn\u00f2 in vasca per disputare la semifinale dei 200\u00a0m stile libero. Nonostante avesse ancora le fatiche dei 1500\u00a0m nelle braccia, riusc\u00ec ad accedere alla finale con il settimo tempo complessivo.\nIl 5 agosto fu protagonista nella finale dei 200\u00a0m stile libero, gara nella quale riusc\u00ec a vincere la medaglia d'oro in 1'55\"16 con soli 0.16 centesimi di vantaggio sulla campionessa azzurra Federica Pellegrini. Il titolo conquistato la proiett\u00f2 verso un record storico: vincere la medaglia d'oro dai 200\u00a0m ai 1500\u00a0m stile libero nella stessa edizione dei Campionati.\nNella sua penultima giornata di gare disput\u00f2 la staffetta 4x200\u00a0m stile libero. Scese in acqua dietro la formazione svedese, ma sin dal tuffo riusc\u00ec a colmare il divario per poi riportarsi in vantaggio gi\u00e0 alla prima virata. Grazie alla sua ultima frazione lanciata da 1'55\"64, la formazione a stelle e strisce vinse la medaglia d'oro riconfermandosi ancora una volta sul tetto del mondo. Vinse il quarto oro e l'ottavo della sua carriera ai Campionati mondiali.\nConcluse la sua esperienza iridata negli 800\u00a0m stile libero. Registr\u00f2 il nuovo record mondiale, migliorando quello che gi\u00e0 le apparteneva in 8'07\"39, abbassandolo di 3.61 secondi. Grazie al successo in questa distanza divenne la prima atleta della storia, sia in campo maschile che femminile, in grado di vincere tutte le distanze dello stile libero escluse le gare veloci: 200, 400, 800 e 1500\u00a0m stile libero.\nParziali record del mondo.\nPassaggi e parziali del record del mondo nei 400\u00a0m stile libero\nPassaggi e parziali del record del mondo negli 800\u00a0m stile libero \nPassaggi e parziali del record del mondo nei 1500\u00a0m stile libero"}
{"id": "4144908", "revid": "124764135", "url": "https://it.wikipedia.org/wiki?curid=4144908", "title": "CRDA (motosilurante)", "text": "Le motosiluranti CRDA, note con la sigla del fabbricante, sono state una classe di imbarcazioni veloci usate come mezzi d'assalto dalla Regia Marina durante la seconda guerra mondiale e derivate delle schnellboote tedesche del tipo L\u00fcrssen. Tutte le unit\u00e0 vennero realizzate dalla CRDA negli stabilimenti di Monfalcone in due serie. La prima serie da MS 11 a MS 16, da MS 21 a MS 26 e da MS 31 a MS 36, mentre la seconda serie andava da MS 51 a MS 56, da MS 61 a MS 66 e da MS 71 a MS 76, con la MS 76 che non fece in tempo a entrare in servizio in quanto ancora in costruzione alla data dell'armistizio; l'unit\u00e0 catturata dai tedeschi venne immessa in servizio nella Kriegsmarine.\nAlcune unit\u00e0 sopravvissute al conflitto sono entrate a far parte dopo il conflitto della Marina Militare.\nCaratteristiche.\nDurante i primi mesi di guerra si era sentita la mancanza di un valido mezzo per constratare i sommergibili nemici, che si spingevano fino alle uscite dei porti, nelle acque costiere e per proteggere il traffico dentro le rotte di sicurezza. L'impiego bellico dei MAS aveva messo in luce come il prezzo da pagare alla ricerca a tutti i costi di una velocit\u00e0 massima molto elevata fosse quello di una tenuta al mare non del tutto soddisfacente nel caso di condizioni di mare non ideali e ci\u00f2 a causa sia dell'eccessiva leggerezza della costruzione, sia del tipo di carena a spigolo con gradino adottata, che si era rivelata idonea al raggiungimento di velocit\u00e0 molto elevate, ma a scapito di una buona tenuta al mare e per tale ragione i MAS incontravano notevoli difficolt\u00e0 ad operare nel caso di mare mosso o agitato, con grave rischio anche per l'incolumit\u00e0 degli equipaggi.\nMentre nella Regia Marina si studiavano le possibili soluzioni al problema nell'aprile 1941, la soluzione giunse con la cattura di quel che restava della flotta iugoslava, tra cui sei motosiluranti di costruzione tedesca catturate nel porto di Cattaro, costruite dai cantieri L\u00fcrssen, di circa 65 tonnellate, che con le loro forme di carena consentivano di mantenere velocit\u00e0 elevate anche in condizioni di mare non propriamente ideali, rivelandosi subito rispondenti ai requisiti della Regia Marina. Le motosiluranti catturate a Cattaro, che vennero messe in servizio nella Regia Marina con la sigla MS 41-46, erano una versione da esportazione del vecchio modello tedesco S-1, risalente al 1931, con motori molto meno potenti, in quanto i tedeschi si rifiutarono fino agli ultimi mesi prima della fine di consegnare il progetto dei loro battelli moderni, e soprattutto i motori diesel Daimler-Benz che ne erano il punto di forza.\nLa Regia Marina incaric\u00f2 i cantieri CRDA di Monfalcone, di rilevare i piani di costruzione delle unit\u00e0 e derivarne un nuovo progetto italiano di motosilurante, la \"CRDA 60 t.\" che riproduceva, con minime modifiche, il modello originale tedesco e venne pertanto deciso di riprodurre tali navi in una serie di 18 unit\u00e0, con l'unica sostanziale differenza dell'adozione dei motori a benzina Isotta-Fraschini Asso al posto dei diesel di cui erano dotate le unit\u00e0 jugoslave, che vennero a sua volte tutte immesse in servizio.\nSullo stesso scafo delle motosiluranti ex-tedesche, venne anche realizzata dai cantieri Baglietto una piccola unit\u00e0 per il pattugliamento antisommergibile e la scorta costiera, la \"Vedetta Anti Sommergibile\" o VAS, tipo di unit\u00e0 meno veloce velocit\u00e0 rispetto alla motosilurante, ma con un potente armamento antisommergibile.\nLo scafo era in legno con rinforzi metallici nelle zone pi\u00f9 sollecitate, la plancia completamente coperta. Nelle unit\u00e0 della prima serie il dislocamento era di 63,4 tonnellate, mentre il dislocamento delle unit\u00e0 della seconda serie era di 68,8 tonnellate con una leggera diminuzione della velocit\u00e0 che nelle unit\u00e0 della 2\u00aa Serie era di 31 nodi mentre nella 1\u00aa Serie era di 32,5 nodi.\nL'apparato motore era costituito da tre Isotta-Fraschini Asso a benzina da 1100 cv ciascuno, ognuno dei quali azionava un'elica mediante ingranaggi riduttori. Solamente il motore centrale era reversibile e veniva usato nelle manovre. Queste unit\u00e0 presentarono un'ottima tenuta del mare anche se a scapito della velocit\u00e0, che in condizioni di carico operativo raramente superava i 33 nodi nelle unit\u00e0 della prima serie e 31 nodi in quelle della seconda serie in conseguenza dell'aumento del dislocamento.\nL'armamento era leggermente differente tra le due serie. Nella prima serie l'armamento era costituito da due mitragliere da 20/65\u00a0mm, una a poppa e una prora, da due mitragliatrici da 6,5\u00a0mm, due tramoggie poppiere per il lancio di bombe di profondit\u00e0 da 100 Kg e due lanciasiluri da 533\u00a0mm collocati a prora che solo nelle unit\u00e0 della prima serie era del tipo a cucchiaio. Le unit\u00e0 della seconda serie avevano due ulteriori lanciasiluri poppieri da 450mm oltre allo stesso armamento della prima serie, eccetto la MS 74 e la MS 75, che sono state armate con cinque mitragliere da 20/65mm in un impianto prodiero singolo di fabbricazione nazionale e un impianto quadruplo poppiero di fabbricazione tedesca e due lanciasiluri da 533mm, che vennero modificate per il trasporto, la messa in mare e il recupero di SLC e mezzi d'assalto; il medesimo allestimento era previsto per la MS 76 che era ancora in costruzione alla data dell'armistizio. Altra differenza nell'armamento era che nelle unit\u00e0 della seconda serie i lanciasiluri prodieri da 533mm non erano del tipo a cucchiaio.\nSeconda guerra mondiale.\nLe prime unit\u00e0 vennero completate nella primavera del 1942 e gi\u00e0 nel corso dell'estate successiva queste unit\u00e0 ebbero modo di dimostrare nelle acque del Canale di Sicilia la loro validit\u00e0 quando le motosiluranti \"MS 16\" e \"MS 22\" affondarono durante la Battaglia di mezzo agosto l'incrociatore leggero britannico \"Manchester\" che, con le sue 11.350 tonnellate a pieno carico, fu la nave da guerra di maggior dislocamento perduta ad opera di motosiluranti su tutti i teatri operativi della seconda guerra mondiale. Nel corso della stessa battaglia, il 13 agosto 1942 la \"MS 11\" affond\u00f2 il piroscafo britannico \"Glenorchy\".\nDelle tre unit\u00e0 protagoniste dell'azione due sarebbero poi andate perdute; la motosilurante \"MS 22\" sarebbe stata affondata il 7 giugno 1943 a Sidi Bou Said durante un bombardamento aereo, mentre la motosilurante \"MS 16\" che era entrata in servizio il precedente 13 giugno, il 9 settembre 1943, giorno seguente l'armistizio, venne catturata dai tedeschi a Voltri e immessa in servizio nella Kriegsmarine con la sigla SA-1, per essere poi consegnata il successivo 11 ottobre alla Marina da guerra della R.S.I., restituita alla marina germanica il successivo 19 novembre per essere poi affondata a Genova nel gennaio 1944 durante un bombardamento aereo; pi\u00f9 fortunata la sorte della motosilurante \"MS 11\" che dopo la guerra sarebbe entrata in servizio nella Marina Militare Italiana prestando servizio fino al 1965.\nLa motosilurante \"MS 76\" ancora in costruzione a Monfalcone alla proclamazione dell'armistizio venne catturata dai tedeschi, completata e messa in servizio nel 1943 nella Kriegsmarine come \"SA 7\" e probabilmente venne autoaffondata in Alto Adriatico nell'aprile-maggio 1945. Alcune unit\u00e0 andarono perdute per cause di guerra, affondate dagli alleati durante il periodo in cui l'Italia ha combattuto a fianco dell'Asse, altre affondate dai tedeschi durante la cobelligeranza. Altre unit\u00e0 in seguito alle vicende armistiziali si autoaffondarono per evitare la cattura da parte dei tedeschi, altre ancora vennero catturate dai tedeschi e incorporate nella Kriegsmarine. Le unit\u00e0 catturate dai tedeschi che non vennero perse per cause belliche vennero autoaffondate e successivamente recuperate per essere demolite. La motosilurante \"MS 75\" il 12 settembre 1943 mentre era ai lavori a Venezia venne catturata dai tedeschi, ceduta alla Marina Nazionale Repubblicana il successivo 12 ottobre e denominata \"MS 75 Canguro\", per tornare alla Kriegsmarine il 10 dicembre 1944 con la denominazione \"S-630\" venne poi ritrovata a Venezia a guerra finita il 29 aprile 1945 e rimessa in servizio. Le perdite, in combattimento o per altre cause, furono complessivamente abbastanza numerose e al termite della seconda guerra mondiale delle iniziali 36 unit\u00e0 ne rimanevano efficienti 14 di cui quattro destinate ad essere cedute all'Unione Sovietica e una alla Francia in base alle clausole del trattato di pace che tra l'altro, vietava all'Italia di possedere e impiegare unit\u00e0 siluranti. La \"MS 35\" venne ceduta nel 1949 alla Francia, prestando servizio nella Marina francese fino al 1952, mentre le motosiluranti \"MS 52\", \"MS 61\", \"MS 65\" ed \"MS 75\" nel luglio 1949 vennero consegnate all'Unione Sovietica, cui era stata destinata anche la motosilurante \"MS 53\" che non venne ritirata a causa dell'usura e quindi radiata e demolita.\nL'unit\u00e0 destinata alla Francia venne radiata il 15 dicembre 1948 e consegnata ai francesi all'inizio del 1949, mentre le unit\u00e0 destinate all'Unione sovietica vennero tutte radiate il 18 maggio 1949 e consegnate ai sovietici il successivo 6 luglio nel porto di Odessa. La motosilurante \"MS 52\" denominata alla consegna con la sigla TK 970 il 3 ottobre con la denominazione TRL 31 venne classificata come unit\u00e0 recupero siluri e il 26 marzo 1953 con la caratteristica MO 125 venne riclassificata come cacciasommergibili. Le motosiluranti \"MS 61\", \"MS 65\" e \"MS 75\" entrate in servizio nella Marina Sovietica rispettivamente con le sigle TK 972, TK 973 e TK 974 il 3 ottobre 1949 con le denominazioni TRL 33, TRL 34 e TRL 33 sono state classificate come unit\u00e0 recupero siluri. Le unit\u00e0 cedute ai sovietici cono state dismesse nel corso degli anni cinquanta.\nServizio dopo il conflitto.\nLe unit\u00e0 sopravvissute al conflitto, che non vennero cedute ad altre marine, prestarono servizio nella Marina Militare. Le ultima unit\u00e0 sono andate in disarmo nel 1979.\nIl 1\u00ba gennaio 1949 queste unit\u00e0 vennero declassate a motovedette in quanto le clausole del Trattato di pace impedivano all'Italia di avere unit\u00e0 siluranti. Il 1\u00ba novembre 1952, venute meno le clausole pi\u00f9 restrittive del trattato di pace, che vietavano all'Italia il possesso di questo tipo di unit\u00e0, e con l'ingresso dell'Italia nella NATO, queste imbarcazioni vennero riclassificate motosiluranti e il 1\u00ba gennaio 1954 ebbero il distintivo ottico definitivo tipico delle unit\u00e0 da pattugliamento di tre cifre, con il 4 come prima cifra. Le imbarcazioni vennero destinate ad operare nelle acque dell'Adriatico e dello Ionio, svolgendo normale attivit\u00e0 addestrativa assieme alle pi\u00f9 numerose \u201cex americane\u201d Vosper e Higgins raggruppate nel Comando Motosiluranti (Comos) con sede a Brindisi. L'armamento ha visto, per tutte le unit\u00e0 navali della classe, l'eliminazione delle mitragliatrice da 6,5\u00a0mm per tutte le unit\u00e0 navali e dei lanciasiluri prodieri per quasi tutte le unit\u00e0 navali e con le due unit\u00e0 superstiti della 1\u00aa serie che furono portate allo standard di armamento della 2\u00aa serie. L'armamento venne riconfigurato in modo vario nelle diverse unit\u00e0 con un numero variabile da due a sei mitragliere da 20/65mm e due lanciasiluri ad impulso laterale da 450\u00a0mm del tipo \u201cMinisini\u201d impiegato sui MAS,\nNel 1956 venne programmato dallo Stato Maggiore della Marina l'ammodernamento di sette delle nove motosiluranti nazionali ancora esistenti per renderle idonee a svolgere ancora\nqualche anno di efficace servizio. Tali lavori avrebbero dovuto interessare la sostituzione dell'apparato motore installando tre unit\u00e0 propulsive da 1.500 cv, gli apparati radio e radar, la timoneria e le altre sistemazioni di coperta. L'armamento previsto avrebbe dovuto essere di tipo rapidamente \u201cconvertibile\u201d in modo da consentire l'impiego delle unit\u00e0 come motocannoniere, motosiluranti e posamine. Tale programma di ammodernamento, per motivi economici e in vista della realizzazione\ndi motocannoniere/motosiluranti di costruzione interamente metallica, venne limitato solamente a quattro unit\u00e0: MS 472, MS 473, MS 474, MS 481, che rientrarono in servizio tra il 1959 e il 1961 mentre le unit\u00e0 della classe che non vennero ammodernate furono tutte poste in disarmo all'inizio degli anni sessanta, con il rientro in servizio delle unit\u00e0 riammodernate.\nI lavori di ammodernamento vennero eseguiti nei Cantieri Baglietto di Varazze a partire dal 1958, e il criterio seguito per prolungare la vita operativa delle quattro unit\u00e0 fu quello di ottenere delle versatili unit\u00e0 da impiegare, mediante una rapida conversione dell'armamento, in funzione di tre versioni: cannoniera, silurante e posamine. Le modifiche all'armamento videro l'eliminazione dei tubi lanciasiluri da 533mm e delle mitragliere da 20/65, con le due mitragliere prodiere e poppiere sostituite con mitragliere di maggiore calibro. Nella versione motocannoniera vennero armate con due cannoni da 40/56, uno a prora e uno a poppa. Nella versione motosilurante erano armate con un cannone prodiero da 40/56 e due tubi lanciasiluri da 450\u00a0mm ad impulso laterale; nella versione silurante il cannone poppiero che veniva sbarcato per far posto ai siluri, mentre nella versione posamine veloce l'armamento era costituito da un cannone prodiero da 40/56 e otto mine da fondo su selle laterali. Le unit\u00e0 vennero anche dotate del radar di scoperta navale AN/SPS-21 con il profilo delle unit\u00e0 che risult\u00f2 leggermente modificato con l'installazione dell'alberetto per ospitare il radar e altre apparecchiature di ricezione e comunicazione.\nLe quattro motoconvertibili costituirono la 42\u00aa Squadriglia Motosiluranti.\nIl 10 giugno 1972 le motosiluranti 472 al comando del STV Span\u00f2 e la 473 del STV Bonaccorsi, insieme all'hovercraft HC 9801 al comando del TV Gentile, hanno risalito il Po fino a Piacenza (oltre ci sono le dighe), per portare a quelle popolazioni il saluto e la Bandiera della Marina Militare. Al comando della squadriglia il TV Barbara. Per una settimana le tre unit\u00e0 hanno risalito il pi\u00f9 grande fiume italiano, suscitando ammirazione e commozione al loro passaggio, prendendo parte il 10 giugno a Cremona alla festa della Marina, con una grande manifestazione che ha visto il lancio di incursori di Comsubin e manovre delle unit\u00e0 nelle acque. Nell'occasione furono particolarmente apprezzate le veloci esibizioni dell'hovercraft che riusciva a sfrecciare, sia in acqua che sulla sabbia, a velocit\u00e0 elevatissime, essendo equipaggiato di un apparato di propulsione dotato di una turbina da 1050 hp che consentiva di raggiungere velocit\u00e0 fino a 60 nodi.\nLe unit\u00e0 entrate a far parte della Marina Militare furono le seguenti:\nLa motosilurante MS 483 dopo il disarmo \u00e8 stata trasformata nel 1964 presso l'Arsenale di La Spezia in mezzo per recupero siluri operando con la denominazione MEN 204.\nLe motosiluranti MS 472 e MS 473 dopo il disarmo sono diventate navi museali rispettivamente a Ravenna e Venezia."}
{"id": "4144911", "revid": "767487", "url": "https://it.wikipedia.org/wiki?curid=4144911", "title": "Zeeland (Michigan)", "text": " Zeeland \u00e8 una citt\u00e0 degli Stati Uniti d'America, nella Contea di Ottawa, Stato del Michigan.\nFu fondata nel 1847. Il nome deriva dalla provincia della Zelanda (Paesi Bassi) luogo di origine dei suoi primi coloni."}
{"id": "4144912", "revid": "287204", "url": "https://it.wikipedia.org/wiki?curid=4144912", "title": "St\u00e9phanie Foretz", "text": "Carriera.\nA livello giovanile ha raggiunto la finale del singolare ragazze al Roland Garros 1999 dove \u00e8 stata sconfitta in due set da Lourdes Dom\u00ednguez Lino. Nel circuito WTA ha raggiunto due finali, Anversa nel 2006 e Strasburgo 2009 uscendone per\u00f2 sempre sconfitta.\nNei tornei dello Slam ha come miglior risultato i quarti di finale raggiunti durante gli US Open 2007, insieme a Jaroslava \u0160vedova. In Fed Cup ha giocato un totale di tre match con la squadra francese, ottenendo due vittorie.\nNell'estate del 2016 ha deciso di ritirarsi dall'agonismo per diventare coach della connazionale Amandine Hesse."}
{"id": "4144914", "revid": "287204", "url": "https://it.wikipedia.org/wiki?curid=4144914", "title": "Stephanie Foretz", "text": ""}
{"id": "4144916", "revid": "339392", "url": "https://it.wikipedia.org/wiki?curid=4144916", "title": "Stephanie Foretz Gacon", "text": ""}
{"id": "4144919", "revid": "15756", "url": "https://it.wikipedia.org/wiki?curid=4144919", "title": "Roger Mucchielli", "text": "Biografia.\nNato da una famiglia originaria di Ghisoni, si laure\u00f2 in filosofia all'et\u00e0 di 20 anni, dopo aver servito nei cadetti dell'esercito di Saumur per poi arruolarsi nell'esercito della Francia libera in Nord Africa. Lavor\u00f2 come ufficiale della divisione Leclerc (detta anche \"seconda divisione corazzata\") durante la seconda guerra mondiale, partecipando alle sbarco in Normandia e alla liberazione di Parigi. Gravemente ferito a Le Bourget ricevette le insegne di Commendatore della \"Legione d'honneur\".\nInizi\u00f2 la sua carriera di insegnante presso il Liceo de Montlu\u00e7on, la Scuola Clemenceau di Nantes, e fond\u00f2 il Dipartimento di Psicologia presso l'Universit\u00e0 di Rennes. Docente associato di filosofia a trent'anni, ottenne in seguito il dottorato in medicina e poi, nel 1959, il dottorato in lettere (sociologia e psicologia) dopo cinque anni di attivit\u00e0 presso il Centre National de la Recherche Scientifique. Nel 1966 gli fu affidata la cattedra di psicologia ed educazione all'Universit\u00e0 di Nizza presso la Facolt\u00e0 di Lettere.\nNel 1969 acquis\u00ec la qualifica di neuropsichiatra.\nMor\u00ec nel 1981 a Nizza.\nNel corso della sua brillante carriera scientifica, pubblic\u00f2 circa 40 opere e numerosi articoli e due riviste internazionali, fra le quali la raccolta \"Formazione permanente in scienze umane\" presso ESF editori. \n\u00c8 stato Presidente dell\"'Institut International de Synth\u00e8ses psychoth\u00e9rapiques\".\nI temi.\nRoger Mucchielli si \u00e8 adoperato a diffondere e divulgare le grandi correnti di pensiero psicosociale, rendendo i suoi libri strumenti didattici, sviluppati in due parti: una teorica, che sviluppa il tema e il percorso che sta alla base della formazione psicosociale e l'altra pratica, con esercizi che incarnano il tema o di alcune sue componenti.\nLe sue opere mostrano le principali correnti di pensiero di psicologi sociali, per lo pi\u00f9 americani, che hanno segnato la nascita e l'evoluzione di questa disciplina. Ad esempio, un libro come \"La dinamica di gruppo\" \u00e8 in gran parte l'opera di Kurt Lewin, \"L'entretien de face \u00e0 face dans la relation d'aide\" basata sul pensiero di Carl Rogers, \"Communication et r\u00e9seaux de communication\" incorpora i concetti di Abramo Maslow e Harold J. Leavitt.\nLe sue opere sviluppano anche concetti e metodi della psicologia corrente: dinamiche di gruppo, motivazione e partecipazione, Analisi transazionale e Programmazione neurolinguistica.\nPer quanto riguarda il campo dell'apprendimento attivo sui concetti e metodi di insegnamento, scrisse libri come \"La m\u00e9thode des cas\" o \"Les m\u00e9thodes actives dans la p\u00e9dagogie des adultes\", che comprende la tecnica del Role-Play di Jacob Levi Moreno.\nDiscepolo di Ren\u00e9 Le Senne, ha composto numerose opere che utilizzano lo studio psicoeducativo: \"Psychologie pratique des \u00e9l\u00e8ves de 7 \u00e0 12 ans\" (1958), \"Comment conna\u00eetre votre enfant\" (1963). Per quanto riguarda la caratterologia, ha sviluppato il metodo morfologico (\"Caract\u00e8res et visages\", 1954)."}
{"id": "4144935", "revid": "478814", "url": "https://it.wikipedia.org/wiki?curid=4144935", "title": "Khmer Krom", "text": ""}
{"id": "4144936", "revid": "486946", "url": "https://it.wikipedia.org/wiki?curid=4144936", "title": "Ges\u00f9 davanti a Pilato", "text": ""}
{"id": "4144937", "revid": "36426", "url": "https://it.wikipedia.org/wiki?curid=4144937", "title": "Salita al Calvario (Pontormo)", "text": ""}
{"id": "4144939", "revid": "79513", "url": "https://it.wikipedia.org/wiki?curid=4144939", "title": "Pizzo Tre Signori", "text": ""}
{"id": "4144940", "revid": "767487", "url": "https://it.wikipedia.org/wiki?curid=4144940", "title": "Thiago Rocha da Cunha", "text": ""}
{"id": "4144943", "revid": "767487", "url": "https://it.wikipedia.org/wiki?curid=4144943", "title": "Rithely", "text": ""}
{"id": "4144945", "revid": "339392", "url": "https://it.wikipedia.org/wiki?curid=4144945", "title": "Francisco Rithiely da Silva Sousa", "text": ""}
{"id": "4144947", "revid": "1543377", "url": "https://it.wikipedia.org/wiki?curid=4144947", "title": "Pussy Riot", "text": "Pussy Riot \u00e8 un collettivo punk rock russo, femminista e politicamente impegnato che agisce sotto rigoroso anonimato: le attiviste organizzano proteste per lo sviluppo della democrazia, in Russia e altre parti del mondo.\nStoria.\n\"Pussy\" significa micio/a, ma nello slang anglosassone \u00e8 inteso come vagina, mentre \"riot\" vuol dire rivolta.\nIl gruppo \u00e8 attivo a Mosca, citt\u00e0 che fa da palcoscenico ai flash mob e alle performance estemporanee attraverso cui il gruppo d\u00e0 espressione a provocazioni politiche nei confronti dell'establishment politico e istituzionale, su argomenti come la situazione delle donne in Russia o, pi\u00f9 recentemente, contro la campagna e i brogli elettorali, con cui, nel 2012, il primo ministro Vladimir Putin si sarebbe assicurato la rielezione per la seconda volta a presidente della Federazione Russa.\nNel marzo 2012 tre donne del gruppo sono state arrestate con l'accusa di \"teppismo e istigazione all'odio religioso\" per aver messo in scena, durante una celebrazione religiosa nella Cattedrale di Cristo Salvatore, un'esibizione non autorizzata contro Putin.\nIl loro caso ha attratto notevole interesse, sia in Russia, sia nella comunit\u00e0 internazionale, a causa dei presunti abusi a cui sarebbero state sottoposte durante la custodia, e per la minaccia incombente di una sentenza severa, fino a sette anni di detenzione, secondo le misure previste dalla leggi varate in Russia in tempi recenti rispetto ai fatti.\nLa loro esibizione, tuttavia, ha guadagnato loro anche l'ostilit\u00e0 di una parte della societ\u00e0 russa, che vi ha percepito un'offesa alla propria sensibilit\u00e0 religiosa e alle proprie tradizioni, sollecitando l'intervento pubblico di condanna della massima autorit\u00e0 religiosa russa, il patriarca Cirillo I, che, durante una liturgia nella Chiesa della Deposizione della Veste, ha auspicato una risposta severa nei confronti di un gesto blasfemo.\nIl 17 agosto 2012 ha avuto luogo la lettura della sentenza, durante la quale sono state dichiarate colpevoli rispetto ai capi d'accusa di cui erano imputate e condannate a una pena di due anni di reclusione, pari al minimo edittale.\nTra le operazioni pi\u00f9 popolari, nelle altre iniziative del gruppo, si annoverano:\n\"Performance\" e influenze.\nIl loro abbigliamento usuale \u00e8 costituito da indumenti vivacemente colorati, costituiti da vestiti leggeri su collant, indossati anche quando il freddo \u00e8 pi\u00f9 intenso. Inoltre, per nascondere la propria identit\u00e0, utilizzano un travestimento ottenuto calandosi sul viso dei balaclava colorati, indossati sia nelle esibizioni, sia nelle interviste, durante le quali dissimulano la loro identit\u00e0 utilizzando sempre degli pseudonimi al fine di tutelare l'anonimato. Il collettivo \u00e8 composto da circa 10 artiste, oltre a una quindicina di persone che si occupano degli aspetti tecnici della ripresa e dell'editing dei video, ai fini della loro pubblicazione e diffusione attraverso la rete Internet.\nTra le principali fonti di ispirazione, il collettivo cita gruppi musicali punk rock e Oi!, come Angelic Upstarts, Cockney Rejects, Sham 69, Era e The 4-Skins.\nAltre fonti dichiarate di ispirazione sono le band punk rock statunitensi Bikini Kill e il movimento Riot grrrl degli anni novanta. A tale proposito hanno affermato: \u00abquello che abbiamo in comune \u00e8 l'impudenza, testi che si nutrono di argomenti politici, l'importanza delle tematiche femministe e un'immagine femminile non-standard\u00bb.\nPrima e dopo l'arresto di alcune attiviste, il collettivo ha organizzato proteste clamorose, che hanno raggiunto fama mondiale grazie ai mezzi di comunicazione di massa: specialmente Internet, poich\u00e9 i video sono fatti e immessi in rete dallo stesso movimento femminista.\nProtesta anti-Putin nella Cattedrale di Cristo Salvatore.\nIl 21 febbraio 2012, nell'ambito di una protesta contro la rielezione di Vladimir Putin, tre artiste del gruppo si sono introdotte nella Cattedrale di Cristo Salvatore, tempio della Chiesa ortodossa russa a Mosca e, dopo essersi fatte il segno della croce, hanno cercato di esibirsi con una canzone. In meno di un minuto sono state scortate fuori dalle guardie. Le riprese dell'esibizione sono state poi usate per creare un video clip della performance.\nLa canzone mette in scena una sorta di preghiera punk, con un'invocazione a \"Theot\u00f3kos\" (\"Madre di Dio\", cio\u00e8 la Beata Vergine Maria; in russo, \"Bogorodice\"), affinch\u00e9 \"mandi via Putin\". Il ritornello \u00e8 su musica di Sergej Rachmaninov (\"Bogorodice Devo, radujsja\", dai \"Vespri\", ). La canzone menziona anche il patriarca russo Cirillo I, indicandolo come qualcuno che crede pi\u00f9 in Putin che in Dio e dandogli esplicitamente della puttana.\nArresto e procedimento giudiziario.\nIndagini e arresto.\nIl 3 marzo 2012, a seguito di operazioni di indagine che hanno visto in campo reparti della polizia antiterrorismo, le autorit\u00e0 russe hanno arrestato due presunte appartenenti al gruppo, Marija Al\u00ebchina (23 anni all'epoca dei fatti) e la siberiana Nade\u017eda Tolokonnikova (22 anni), accusate di teppismo. Entrambe le donne hanno dapprima negato l'affiliazione del gruppo e hanno iniziato uno sciopero della fame per protesta contro il regime di detenzione.\nIl 16 marzo \u00e8 stata arrestata un'altra donna, Ekaterina Samucevi\u010d (29 anni), gi\u00e0 ascoltata in precedenza come testimone del caso.\nSottoposte a interrogatori, le tre donne non hanno mai rivelato agli inquirenti i nomi delle altre componenti coinvolte nell'azione di protesta.\nSvolgimento del processo.\nDopo quasi tre mesi di detenzione, solo il 4 giugno 2012 \u00e8 stato depositato un formale atto d'accusa nei loro confronti, composto di 2.800 pagine.\nIl 4 luglio, le imputate sono state improvvisamente avvisate che avrebbero dovuto concludere e presentare le loro memorie difensive entro il 9 luglio. In risposta, le tre donne hanno annunciato uno sciopero della fame, sostenendo che i pochi giorni assegnati dalla corte non erano sufficienti a elaborare una linea difensiva in grado di far fronte ai ponderosi atti d'accusa. Il 21 luglio, la corte ha prolungato di ulteriori sei mesi la loro carcerazione preventiva.\nDibattimento.\nIl processo alle tre donne \u00e8 iniziato a Mosca il 30 luglio 2012. Accusate di \"teppismo premeditato realizzato da un gruppo organizzato di persone motivate da odio o ostilit\u00e0 verso la religione o un gruppo sociale\" (ovvero, i cristiani ortodossi).\nL'accusa cos\u00ec formulata le espone alla possibilit\u00e0 di una condanna fino a sette anni di carcere, con un minimo edittale commisurato a due anni.\nRichieste dell'accusa.\nIl 7 agosto 2012, durante la requisitoria avanti al Tribunale distrettuale di Mosca, il procuratore Alexander Nikiforov ha esplicitato le sue richieste, sollecitando la corte a pronunciarsi per una condanna a tre anni di detenzione. Il procuratore ha motivato la sua pretesa di condanna delle presunte ree con considerazioni basate sulla loro condotta, da lui valutata come un'offesa premeditata ai danni della confessione ortodossa e come lesiva di tradizioni nazionali millenarie. Tale comportamento \u00e8 stato aspramente stigmatizzato dal magistrato dell'accusa, che lo ha definito come socialmente pericoloso e fomentatore di un clima da guerra civile.\nNonostante la durezza della comminazione, almeno se giudicata secondo gli standard dei paesi giuridicamente avanzati, la pena ventilata dal pubblico ministero \u00e8 stata giudicata pi\u00f9 mite rispetto alle attese e ai timori dei sostenitori delle tre donne. Secondo alcune fonti, dalla misura della pena non verranno scontati i mesi di carcerazione preventiva gi\u00e0 inflitti, mentre secondo altri quel periodo verr\u00e0 detratto come avviene di norma.\nL'8 agosto 2012, il processo \u00e8 entrato in una breve pausa, che prelude all'emissione del verdetto finale: infatti, conclusi in pochi giorni le fasi procedurali e dibattimentali riservate all'accusa e alla difesa, il tribunale ha annunciato la pronuncia della sentenza per il successivo 17 agosto.\nSentenza e detenzione.\nIl 17 agosto 2012 \u00e8 iniziata la lettura del lungo dispositivo della sentenza durante la pronuncia della sentenza. Nel clima di attesa si \u00e8 creata un assembramento di persone nei pressi del tribunale distrettuale moscovita, con dispiegamento di una decina di autobus carichi di agenti in assetto antisommossa. L'innesco di tensioni e tafferugli ha portato all'arresto di un centinaio di manifestanti, tra cui due esponenti dell'opposizione: Sergej Stanislavovi\u010d Udal'cov, leader del Fronte della sinistra, e Garri Kimovi\u010d Kasparov, pluricampione del mondo di scacchi, proveniente dalla coalizione L'Altra Russia. Tutti i fermati sono stati successivamente rilasciati, ma vi \u00e8 chi, come Kasparov, secondo l'agenzia giornalistica russa Interfax, rischia un processo e una condanna fino a cinque anni di reclusione.\nLa giudice Marina Syrova, incaricata della laboriosa lettura del lunghissimo dispositivo, ha dichiarato le tre donne colpevoli dei reati contenuti nei capi d'accusa formulati, con condanna delle ree a due anni di reclusione, in misura pari al minimo edittale. Il magistrato ha negato ogni connotazione politica alla sentenza, affermando che i motivi che stanno alla base del verdetto risiedono interamente nell'offesa ai danni della confessione religiosa ortodossa, perpetrata dalle tre donne in maniera consapevole e premeditata.\nGli avvocati della difesa si sono attivati per avocare a s\u00e9 stessi la custodia legale dei figli di due delle condannate, al fine di scongiurare il rischio concreto che i minori vengano ceduti in adozione dalle autorit\u00e0 russe.\nIl 10 ottobre 2012, in appello, Ekaterina Samucevi\u010d \u00e8 stata scarcerata mediante cauzione, perch\u00e9 non prese parte alla protesta siccome era stata fermata e portata via prima che venisse attuata. Il 19 ottobre \u00e8 stato rivelato che Yekaterina ha presentato un reclamo presso la corte europea dei diritti dell'uomo di Strasburgo, affermando che i suoi diritti sono stati violati durante i sei mesi di custodia cautelare. In alcuni casi, secondo la donna, non avrebbe ricevuto i pasti e le sarebbe stato impedito di dormire.\n\u00c8 stata invece confermata la pena di due anni per la moscovita Marija Al\u00ebchina e per la siberiana Nade\u017eda Tolokonnikova. Gli avvocati difensori hanno svelato i nuovi luoghi di detenzione delle due Pussy Riot: Nade\u017eda avrebbe scontato la pena nel campo di lavoro 14 di Partsa in Mordovia, 500\u00a0km ad est di Mosca, mentre Maria nel campo 28 della citt\u00e0 di Berezniki, nei pressi dei monti Urali, a 1100\u00a0km ad est della capitale. La difesa ha chiesto la sospensione della pena per Marija e Nade\u017eda fino a quando i figli non avranno 14 anni. Il 24 luglio 2013 le autorit\u00e0 russe hanno negato la sospensione della pena per Marija ed il 26 luglio l'hanno negata anche a Nade\u017eda.\nNel luglio 2013, Marija Al\u00ebchina \u00e8 stata trasferita da Berezniki ad un'altra colonia penale, il campo 2 di Ni\u017enij Novgorod, dove sconter\u00e0 il resto della pena.\nNel settembre 2013, Nade\u017eda Tolokonnikova ha incominciato uno sciopero della fame per denunciare le dure condizioni di lavoro e le minacce di morte che afferma di aver ricevuto. In una lettera pubblicata sul blog della band, la donna sostiene che le detenute del campo 14 sono costrette a lavorare fino a 17 ore al giorno in una fabbrica che produce uniformi per la polizia e di essere stata minacciata dal vicedirettore del carcere, che da parte sua oltre a rigettare le accuse ribadisce che le giornate di lavoro nel campo sono di sole 8 ore. Per proteggerla dalle presunte intimidazioni, la Tolokonnikova \u00e8 stata tuttavia trasferita a scopo precauzionale in una cella singola ed esonerata dal lavoro. Successivamente \u00e8 stata ricoverata in ospedale.\nIl 21 ottobre 2013, dopo quasi tre settimane di ospedale dopo il digiuno e dopo aver nuovamente minacciato di riprendere lo sciopero della fame, Nadezhda ottiene il trasferimento in un vicino carcere di Alatyr', in Ciuvascia, ma a due settimane dal trasferimento non era ancora stata comunicata l'ubicazione esatta del nuovo carcere. Secondo i legali della ragazza, Nedezhda poteva essere nel pi\u00f9 lontano campo di lavoro 1 di \u010celjabinsk, ma dopo un'ispezione la detenuta non \u00e8 stata trovata l\u00ec. Il 5 novembre \u00e8 stato rivelato dal marito della detenuta che Nade\u017eda era in viaggio (tramite la ferrovia Transiberiana) verso il campo di lavoro 50 di Ni\u017enij Inga\u0161, nel distretto omonimo, in Siberia centrale. L'amministrazione penitenziaria ha motivato questo trasferimento dichiarando che riportando la detenuta nella sua regione di origine (Territorio di Krasnojarsk), si possa favorire il suo processo di risocializzazione. Nade\u017eda infatti ha ancora la residenza a Noril'sk, sua citt\u00e0 natale, in Siberia settentrionale (situata per\u00f2 a 2000\u00a0km pi\u00f9 a nord di Ni\u017enij Inga\u0161).\nIl 14 novembre \u00e8 stato per\u00f2 rivelato che la detenuta non ha mai raggiunto Ni\u017enij Inga\u0161. Era stata invece trasferita provvisoriamente in un ospedale carcerario del capoluogo Krasnojarsk, a causa delle sue precarie condizioni di salute.\nLa scarcerazione.\nIl 19 dicembre 2013 \u00e8 stata approvata all'unanimit\u00e0 dalla Duma, nonostante la contrariet\u00e0 di Vladimir Putin, l'amnistia per Marija Al\u00ebkhina e Nade\u017eda Tolokonnikova. Questo per il 20\u00ba anniversario della Costituzione russa che ha permesso la scarcerazione di altre 25\u00a0000 persone in tutta la nazione. La liberazione \u00e8 stata effettuata per entrambe le donne il 23 dicembre, circa due mesi e mezzo in anticipo rispetto a quanto stabilito dalla sentenza. Il 24 dicembre, Marija Al\u00ebkhina ha raggiunto Nade\u017eda Tolokonnikova a Krasnojarsk, dove hanno trascorso il Natale per discutere su un nuovo progetto legato alla difesa dei diritti umani.\nIl 27 dicembre, durante la loro prima conferenza stampa a Mosca, Maria e Nadezhda dichiarano che la loro posizione contro Putin non \u00e8 cambiata e di voler iniziare un progetto di difesa dei diritti dei detenuti nelle carceri e nei campi di lavoro russi. Durante l'estate 2014, Nadia e Maria hanno denunciato il governo russo alla corte europea dei diritti umani, chiedendo un risarcimento di 120.000 euro ciascuna per la loro ingiusta detenzione e 10.000 euro per le spese legali: le due attiviste hanno promesso di devolvere a organizzazioni per i diritti umani il denaro che riceveranno in caso vincano la causa.\nCommenti sulla sentenza.\nDopo la diffusione della notizia della sentenza sono giunte alle tre condannate manifestazioni di solidariet\u00e0 dal mondo occidentale.\nL'amministrazione statunitense si \u00e8 espressa negativamente sulla sentenza, definendo \"sproporzionata\" la condanna rispetto ai fatti contestati; la Russia \u00e8 stata invitata ad una revisione del caso e a garantire la libert\u00e0 di espressione. Sullo stesso tenore il governo francese, il cui ministro degli esteri, Laurent Fabius, ha diramato una nota ufficiale.\nNegativo anche il commento dell'Organizzazione per la sicurezza e la cooperazione in Europa, con sede a Vienna, che si \u00e8 fatta sentire attraverso la rappresentante per la libert\u00e0 di stampa, la bosniaca Dunja Mijatovic. Nel giudizio dell'OSCE, la sentenza da considerarsi come lesiva dei diritti fondamentali dell'uomo: \u00ab\"Le accuse di vandalismo a scopo religioso non possono essere utilizzate per limitare la libert\u00e0 di espressione. Le dichiarazioni, anche se provocatorie o satiriche, non dovrebbero essere soppresse e non dovrebbero essere condannate con la prigione\"\u00bb.\nLa cancelliera federale tedesca, Angela Merkel, ha definito la condanna \"\"sproporzionatamente severa\" e \"non conforme ai valori europei di democrazia e stato di diritto, ai quali la Russia \u00e8 legata in virt\u00f9 della sua appartenenza al Consiglio d'Europa\"\".\nAlcuni esponenti del clero ortodosso hanno assunto posizioni concilianti all'indomani della condanna. Due di essi, che pure avevano appoggiato il processo, hanno concesso il perdono alle condannate: si tratta di Tichon \u0160evkunov, del Monastero di Sretensky di Mosca, ritenuto il consigliere spirituale di Putin, e dell'arciprete Maksim Kozlov.\nPiotr Verzilov, il marito di Nade\u017eda Tolokonnikova ed ispiratore delle Pussy Riot, ha definito le colonie penali della Mordovia come \"l'inferno delle prigioni\".\nReazioni all'arresto e al processo.\nNumerose sono state le reazioni pubbliche, di vario segno, sia sul piano interno che a livello internazionale.\nReazioni internazionali.\nTutte e tre le esponenti delle Pussy Riot finite sotto processo sono state riconosciute come prigionieri politici dalla \"Union of Solidarity with Political Prisoners\" (SPP).\nAmnesty International le ha nominate prigioniere di coscienza, in ragione della \"severit\u00e0 della risposta delle autorit\u00e0 russe\". Infatti, si fa notare, la corte europea dei diritti dell'uomo \u00e8 ripetutamente intervenuta per affermare che la libert\u00e0 d'espressione si applica non solo alle idee inoffensive, \"ma anche a quelle che offendono, scandalizzano o disturbano lo Stato o settori della popolazione\".\nLe accusate hanno ricevuto pubblico sostegno da molti artisti e personalit\u00e0 anglosassoni e di fama internazionale, come Anti-Flag, Corinne Bailey Rae, Beastie Boys, Bj\u00f6rk, Jarvis Cocker, Cornershop, Die Antwoord, Faith No More, Franz Ferdinand e Alex Kapranos, Peter Gabriel, Genesis, Peter Hammill, Kathleen Hanna, Zola Jesus, The Joy Formidable, Courtney Love, Madonna, Johnny Marr, Paul McCartney, Kate Nash, Y\u014dko Ono, Peaches, Pet Shop Boys e Neil Tennant, Propagandhi, Iiro Rantala, Red Hot Chili Peppers, Refused, Billie Joe Armstrong, Rise Against, Patti Smith, Sting, Tegan and Sara e Pete Townshend. In Italia, come in quasi tutto il resto d'Europa, la vicenda \u00e8 molto poco conosciuta, ma si possono annoverare tra coloro che hanno preso posizione in loro difesa Elio e le Storie Tese e Vasco Rossi.\nL'attore britannico Stephen Fry e J\u00f3n Gnarr, sindaco della capitale islandese Reykjav\u00edk ed ex stand-up comedian, hanno espresso il loro sostegno al gruppo.\nAlla schiera dei sostenitori, il 17 agosto 2012, si \u00e8 aggiunto il movimento ucraino \"FEMEN\", che, al centro di Kiev, ha messo in atto una performance dissacratoria a sostegno delle tre donne, che ha avuto come obiettivo un crocifisso dedicato alle vittime dello stalinismo.\nIl 31 luglio 2012, il \"Financial Times\" ha pubblicato un editoriale in cui si sostiene che quello delle donne \u00e8 diventato una \"\"cause c\u00e9l\u00e8bre\" internazionale\" a causa del trattamento da loro ricevuto, che prevede tra l'altro l'isolamento dai parenti, a cui si aggiunge per due di esse, che sono madri, il divieto di incontrare i propri bambini. Le dichiarazioni del \"Financial Times\" parrebbero tuttavia essere smentite almeno da una visita che la Tolokonnikova ha ricevuto da una giornalista di Radio Svoboda, che l'ha intervistata, e dai suoi familiari, il marito Petr e la figlioletta Gera, che hanno accompagnato la reporter e che hanno potuto incontrare la congiunta.\nNel 2016 il cantautore Moddi pubblica una versione del brano \"Punk Prayer\" delle Pussy Riot tradotta in inglese per esprimere la sua solidariet\u00e0 alla band.\nUnione europea.\nL'Unione europea (UE) ha fatto sentire la sua voce tramite l'Alto rappresentante per la politica estera e di difesa, Catherine Ashton, che ha espresso preoccupazione \u00abper le irregolarit\u00e0 segnalate\u00bb, \u00abper le condizioni di detenzione\u00bb e per \u00abla maniera in cui si svolge il processo, tenuto conto delle informazioni su atti di intimidazione contro gli avvocati, i giornalisti e gli eventuali testimoni\u00bb.\nLa rappresentante UE ha richiamato il paese al rispetto degli obblighi internazionali in materia di diritti civili e umani, invitando la Russia a garantire alle accusate un giusto processo.\nReazioni nazionali.\nOpinioni sfavorevoli alle Pussy Riot.\nIn Russia alcune opinioni espresse da personalit\u00e0 prominenti sono state molto pi\u00f9 severe.\nLa Chiesa ortodossa russa, ad esempio, si \u00e8 espressa sulla questione ai suoi massimi livelli: il 21 marzo 2012, officiando la liturgia nella Chiesa della Deposizione della Veste di Mosca, il patriarca di Mosca e di tutte le Russie, Cirillo I, ha condannato severamente l'azione delle Pussy Riot, bollandola come blasfema e demoniaca: Il patriarca ha anche espresso parole di condanna nei confronti di quei credenti che hanno chiesto alla Chiesa ortodossa russa di perdonare le autrici.\nIl regista Nikita Sergeevi\u010d Michalkov, presidente dell'Unione dei cineasti russi, si \u00e8 attestato su posizioni vicine al Cremlino, quando in un'intervista ha affermato che sarebbe felice di firmare una lettera aperta contro le Pussy Riot.\nLa presa di posizione pubblica di Madonna in favore delle accusate, manifestata anche durante un concerto a Mosca, avrebbe seminato nervosismo tra molti funzionari dell'amministrazione russa e innescato la reazione nervosa del vicepremier Dmitrij Rogozin, il quale, su Twitter, ha diffuso un testo che \u00e8 stato interpretato dai media come un rozzo apprezzamento rivolto all'artista americana, in cui, pur senza mai citare esplicitamente la cantante, Rogozin faceva riferimento ad una non meglio specificata donna, \"in tourn\u00e9e all'estero\", incline, a suo dire, come \"ogni ex puttana\", a \"dispensare in giro lezioni di morale\".\nReazioni in favore delle Pussy Riot.\nA fine giugno 2012, una crescente inquietudine sulla detenzione del trio in attesa del processo e la preoccupazione su quello che veniva avvertito come un trattamento arbitrario ed eccessivo, ha portato alla redazione di una lettera aperta. Il documento \u00e8 stato firmato da figure di spicco dell'opposizione, ma anche da personalit\u00e0 di segno diverso, come il direttore F\u00ebdor Bondar\u010duk, supporter di Putin, o come gli attori \u010culpan Chamatova ed Evgenij Vital'evi\u010d Mironov, entrambi apparsi in video in favore della rielezione di Putin.\nAnche gruppi di aderenti alla religione ortodossa hanno chiesto alla loro chiesa di perdonare le autrici. L'atteggiamento conciliante di questi credenti \u00e8 stato per\u00f2 condannato dallo stesso patriarca russo.\nLa cantante pop Alla Puga\u010d\u00ebva si \u00e8 appellata, a nome delle donne, affinch\u00e9 le accusate fossero adibite allo svolgimento di servizi sociali, piuttosto che condotte in prigionia.\nSecondo il corrispondente della BBC, Daniel Sandford, \"il loro trattamento ha causato profonda inquietudine tra molti russi, che \u2013 prendendo a prestito una frase dal processo del 1967 contro i Rolling Stones \u2013 percepiscono le donne come farfalle spezzate su una ruota\".\nNel luglio 2012, a sostegno del trio, il sociologo russo Alek D. Epstein ha pubblicato una silloge di opere di vari artisti russi, intitolata \"Art on the barricades: Pussy Riot, the Bus Exhibit and the protest art-activism\"\".\nNel 2016 l'artista norvegese Moddi omaggia le Pussy Riot pubblicando una cover del brano Punk Prayer, cantato in inglese, nel suo album \"Unsongs\".\nSondaggi tra la popolazione russa.\nAll'inizio di luglio, prima che il processo avesse inizio, un sondaggio condotto a Mosca ha rivelato che met\u00e0 degli interrogati si schiera contro il processo, mentre il 36% si esprime a favore, con i rimanenti che si dichiarano indecisi. Chi le difende perora la loro innocenza, insistendo sul fatto che, con la loro protesta, non intendevano procurare offesa.\nUn altro sondaggio condotto il 10-13 agosto 2012 dal Centro Analitico LEVADA tra le 1601 persone in 130 localit\u00e0 e 45 regioni delle Russia ha prodotto i seguenti risultati:\nL'atteggiamento di Vladimir Putin.\nLa crescente popolarit\u00e0 del caso giudiziario all'estero sembra essere una manovra volta a procurare \"imbarazzo\" al presidente Vladimir Putin, per il possibile danno alla sua immagine pubblica internazionale.\nSecondo gli osservatori, il \"leader\" russo apparirebbe combattuto tra l'auspicio per una soluzione pi\u00f9 morbida, che attenui l'esposizione mediatica della sua immagine, e l'esigenza di salvaguardare gli ottimi rapporti con le autorit\u00e0 religiose, non deludendo le aspettative della \u00absempre pi\u00f9 presente e invadente\u00bb Chiesa ortodossa russa, irrigidita su posizioni intransigenti di condanna, come quella espressa dalla persona dello stesso patriarca Cirillo I.\nUn esempio di questo imbarazzo trasparirebbe da un atteggiamento che Putin, in una determinata occasione, ha esibito al cospetto dei mass media internazionali: intervistato a Londra, dove si era recato per assistere agli incontri olimpici di judo dei Giochi della XXX Olimpiade, il presidente russo ha detto ai giornalisti di auspicare una decisione improntata a clemenza nei confronti delle tre indagate."}
{"id": "4144950", "revid": "86599", "url": "https://it.wikipedia.org/wiki?curid=4144950", "title": "Sergio Barros", "text": "Il Minor Planet Center gli accredita le scoperte di sette asteroidi, effettuate tra il 1975 e il 1977 all'Universit\u00e0 del Cile, quasi tutte in collaborazione con Carlos Torres.\nSi \u00e8 autodedicato, assieme alla moglie Cristina, l'asteroide 2757 Crisser."}
{"id": "4144952", "revid": "287204", "url": "https://it.wikipedia.org/wiki?curid=4144952", "title": "106537 McCarthy", "text": "106537 McCarthy \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 2,3104327\u00a0UA e da un'eccentricit\u00e0 di 0,1448762, inclinata di 7,76501\u00b0 rispetto all'eclittica.\nL'asteroide \u00e8 dedicato al divulgatore scientifico statunitense Robynn McCarthy."}
{"id": "4144953", "revid": "122246", "url": "https://it.wikipedia.org/wiki?curid=4144953", "title": "AGIL Volley 1998-1999", "text": "Questa voce raccoglie le informazioni riguardanti l'AGIL Volley nelle competizioni ufficiali della stagione 1998-1999.\nStagione.\nNella stagione 1998-99 l'AGIL Volley di Trecate, che gioca per l'occasione le partite interne al PalaDalLago di Novara, disputa per la prima volta nella sua storia il campionato di Serie A2, esordendo cos\u00ec nella pallavolo professionistica: il mercato porta alla formazioni piemontese alcune atlete gi\u00e0 esperte, a cui si vanno ad aggiungere delle giovani come Natalia Vigan\u00f2 e Sonia Gioria, e due straniere, l'olandese Jolanda Elshof e la bulgara Evelina Dobrinova, rilasciata a met\u00e0 stagione e sostituita dalla cubana Liana Mesa. La prima fase di campionato \u00e8 scarsissima di risultati: su quattordici gare arriva infatti una sola vittoria contro il Giannino Pieralisi Volley di Jesi, alla terz'ultima giornata. L'AGIL \u00e8 quindi costretta a disputare, nella seconda fase, il girone per evitare la retrocessione: l'avvio \u00e8 stentato e nonostante alcune buone prestazioni, il club chiude il campionato al terz'ultimo posto, retrocedendo il Serie B1.\nL'AGIL Volley \u00e8 impegnata anche nella Coppa Italia di categoria, competizione che per\u00f2 la vede subito fuori, sconfitta dal Volley Vigevano, nonostante la vittoria nella gara di ritorno, fuori casa, ma eliminata per il peggior quoziente set.\nOrganigramma societario.\nArea direttiva\nArea tecnica\nArea sanitaria"}
{"id": "4144964", "revid": "647475", "url": "https://it.wikipedia.org/wiki?curid=4144964", "title": "D'Angelo Dinero", "text": ""}
{"id": "4144991", "revid": "121313610", "url": "https://it.wikipedia.org/wiki?curid=4144991", "title": "Orie Kimoto", "text": ""}
{"id": "4144997", "revid": "767487", "url": "https://it.wikipedia.org/wiki?curid=4144997", "title": "Maria Giovanna Cherchi", "text": "Biografia.\nLa sua prima partecipazione televisiva la vede protagonista all'et\u00e0 di 7 anni proprio con un brano in sardo.\nDopo tanti anni di gavetta partecipa nel 1995 al concorso canoro pi\u00f9 importante della Sardegna con il brano Roccas conseguendo il primo premio. Firma cos\u00ec un contratto con la casa di produzione R&amp;G di Renato e Gianni Piccinnu music che \u00e8 anche la sua attuale agenzia di spettacolo.\nInizia cos\u00ec la sua carriera da cantante etnica, incide \"Roccas\" che diventa un singolo molto amato dalla gente.\nUn disco questo di grande respiro che alterna brani inediti a brani pi\u00f9 conosciuti, dove Maria Giovanna e Piero duettano. Si alternano suoni tipici sardi e contaminazioni; disco osannato dalla critica.\n\u00c8 sua la sigla dell'edizione 2003/2004 della trasmissione televisiva \"Aspettando Buonasera Sardegna\" in onda su Sardegna Uno. Nel 2005 duetta con Elio delle storie tese nel brano \"Roberta\" per un progetto di beneficenza, Roberta era la Dottoressa Roberta Zedda uccisa dopo un tentativo di violenza sessuale nell'ambulatorio della guardia medica di Solarussa nel luglio del 2003.\nIn questo album ogni brano gode di una propria personalit\u00e0 dando cos\u00ec una moltitudine di colori.\nIl 17 marzo del 2006 Maria Giovanna Cherchi partecipa, vincendo e andando in finale, al programma televisivo di RAI 1 \"I raccomandati\" accompagnata dai Ricchi e Poveri.\nNel 2007 Maria Giovanna Cherchi viene scelta per interpretare la famosissima \"Ave Maria\" in sardo dentro la grotta delle apparizioni della Madonna a Lourdes. A nessuno prima di allora era stato concesso questo privilegio.\nAlle 07,30 del mattino del 7 luglio 2008 la cantante ha eseguito il brano nella grotta-cappella durante la celebrazione della messa solenne davanti a 30.000 persone.\nSempre a Lourdes in quei giorni ha tenuto un concerto per tutti gli ammalati, davanti a migliaia di pellegrini.\nDopo questa esperienza nel dicembre dello stesso anno esce il disco \"Pregadorias\" che contiene le preghiere pi\u00f9 belle in lingua sarda che la cantante interpreta con maestria ed eleganza.\nL'aprile del 2007 la vede protagonista di una tourn\u00e9e in Australia per un progetto di diffusione e promozione della musica sarda nel mondo.\nIl 7 settembre Maria Giovanna viene scelta tra tutti gli artisti della Sardegna per interpretare dinanzi al Papa Benedetto XVI il Deus ti salvet Maria in occasione della sua visita pastorale in terra sarda.\nDurante l'esecuzione Sua Santit\u00e0 ha voluto complimentarsi personalmente con la cantante che l'ha ringraziata.\nNel 2008, a dicembre, \u00e8 uscito il suo nuovo disco \"Pasca 'e Nadale\" patrocinato e distribuito dalla R&amp;G Music e dall'Unione Sarda, il pi\u00f9 diffuso quotidiano della Sardegna. In soli 25 giorni il disco ha venduto 10.000 copie.\nPer lei si sono aperte di recente le porte del cinema, il regista Giovanni Culumbu l'ha scelta per il suo film colossal che racconta la storia di Ges\u00f9 ambientata in Sardegna \"Su Re\" assegnandogli un importante ruolo.\nIl 17 dicembre 2009 \u00e8 uscito il disco che e s'intitola \"Prendas\", lavoro dedicato ai bambini dell'Istituto Comprensivo di Santu Lussurgiu. Il Cd contiene anche le basi musicali delle tracce e che quindi rappresenta uno strumento valido per le scuole e le insegnanti che si cimentano nei vari progetti di canto e lingua sarda. A maggio del 2011 \u00e8 uscito il disco \"Deo e Tue\". Il 22 Settembre 2013, in occasione della visita pastorale di Papa Francesco in Sardegna, \u00e8 stata scelta per accogliere il pontefice con la sua voce e i canti pi\u00f9 belli della tradizione religiosa della Sardegna.\nNel 2014 la cantante si \u00e8 esibita a Sofia in uno dei pi\u00f9 importanti festival di musica jazz, conquistando le radio e le tv locali. A maggio \u00e8 stato pubblicato dalla SONY il suo duetto con l'artista Mango, che ha voluto la cantante per interpretare il brano \"No Potho Reposare\" che \u00e8 contenuto nel suo ultimo disco \u201c\"L'amore \u00e8 invisibile\"\u201d. Nel 2015 il suo nuovo singolo \"Buona \u00e8 la Luna\" \u00e8 la colonna sonora di Expo 2015 nel padiglione cinese per rappresentare la Sardegna durante un importante gemellaggio tra Sardegna e Cina.\nNel gennaio 2016 i sardi, con il sondaggio promosso dalla rivista online \"Sardegna Live\", con il 37% dei voti, hanno nominato Maria Giovanna \"sarda dell'anno\". A maggio \u00e8 uscito il nuovo disco \"Anima\", che porta la firma di Gino Marielli dei Tazenda e di Gabriele Oggiano, prodotto dalla R&amp;G Music, rendendo il disco il pi\u00f9 acquistato e ascoltato dell\u2019estate. In soli 2 mesi \u00e8 il pi\u00f9 trasmesso dalle radio locali. Il singolo Anima \u00e8 stato scelto per diventare la sigla del programma \"Amanutenta\" trasmesso da Videolina e condotto da Giuliano Marongiu.\nNel disco la cantante duetta con numerosi artisti tra i quali i Tazenda e i musicisti che hanno registrato l'album sono gli stessi che accompagnano stabilmente l'artista nei suoi tour dal vivo e sono:\nDanilo Porcheddu - Batteria\nFabio Useli - Basso\nMaurizio Bizzarro - Tastiere\nFederico Fresi - Chitarre\nAntonello Falchi - Organetto\nNel dicembre 2019 \u00e8 uscito il disco \"Alenu De Paghe - Forza Paris\", che contiene il duetto della cantante di Bolotana con la Banda della Brigata Sassari, progetto benefico prodotto e distribuito dal quotidiano \"La Nuova Sardegna\" e dalla R&amp;G Music. Il brano che da il titolo al CD \u00e8 stato scritto da Vincenzo Cannova e Pietro Tanda e arrangiato da Gabriele Oggiano.\nRiconoscimenti.\nNel gennaio del 2016 ha vinto il concorso indetto dalla web tv Sardegna Live per eleggere \"Il Sardo dell'anno 2015\". La cantante ha sbaragliato l'agguerrita concorrenza di Fabio Aru, Bianca Atzei, Pinuccio Sciola, Meo Sacchetti e tanti altri personaggi del mondo della cultura, dello sport e dello spettacolo ottenendo il 34% delle preferenze espresse dai lettori del canale sardo.\nA Febbraio 2017 \u00e8 stata insignita del Premio Alziator per la musica, e il 9 settembre dello stesso anno le viene conferito il prestigioso \"Premio Maria Carta\" per la miglior voce femminile.\nNel settembre del 2017 la Fondazione Maria Carta nel Teatro Di Gorizia le ha assegnato il prestigioso \"Premio Maria Carta\"."}
{"id": "4144998", "revid": "712828", "url": "https://it.wikipedia.org/wiki?curid=4144998", "title": "Richard Van Weyden", "text": ""}
{"id": "4145002", "revid": "984922", "url": "https://it.wikipedia.org/wiki?curid=4145002", "title": "Angela Nissel", "text": "Nissel \u00e8 principalmente conosciuta per l'aver scritto i seguenti due libri: ' e \"Hilarious Misadventures of a Good Girl Gone Broke\", ancora mai tradotti in lingua italiana. Entrambi hanno riscosso un buon successo in patria. Per quanto riguarda la televisione \u00e8 invece principalmente conosciuta per aver co-prodotto e sceneggiato vari episodi della serie televisiva \"Scrubs - Medici ai primi ferri\". Ha inoltre prodotto e sceneggiato la serie Til Death\"."}
{"id": "4145005", "revid": "144796", "url": "https://it.wikipedia.org/wiki?curid=4145005", "title": "Colbertismo", "text": ""}
{"id": "4145007", "revid": "1543377", "url": "https://it.wikipedia.org/wiki?curid=4145007", "title": "Tuberculotae", "text": "Tuberculotae \u00e8 un infraordine di ragni appartenente al sottordine Mygalomorphae.\nCaratteristiche.\nNel 1985 l'aracnologo Raven suddivise il sottordine Mygalomorphae in due infraordini: Tuberculotae e Fornicephalae, distribuendovi le famiglie in base a considerazioni plesiomorfiche e sinapomorfiche .\nSuccessivi approfondimenti (Coddington &amp; Levi del 1991 e Goloboff del 1993) hanno consolidato ed ampliato questa suddivisione.\nTassonomia.\nAttualmente, a giugno 2012, la maggior parte degli aracnologi \u00e8 concorde sull'appartenenza a questo infraordine di otto famiglie:"}
{"id": "4145010", "revid": "76963", "url": "https://it.wikipedia.org/wiki?curid=4145010", "title": "Justin Spitzer", "text": "Spitzer \u00e8 principalmente ricordato per i vari episodi scritti per la serie televisiva \"Scrubs - Medici ai primi ferri\" e per \"The Office\". Ha inoltre scritto alcuni degli episodi della sit-com \"Courting Alex\", 4 dei quali per\u00f2 non sono mai stati mandati in onda per via degli scarsi risultati ottenuti e la serie \"Pazzi d'amore\"\nJustin, insieme a tutti gli sceneggiatori di \"The Office\" \u00e8 stato nominato a 3 Emmy Awards per la \"Miglior serie televisiva commedia\".\nNel 2015 \u00e8 ideatore della sitcom \"Superstore\"."}
{"id": "4145014", "revid": "599013", "url": "https://it.wikipedia.org/wiki?curid=4145014", "title": "Julio Hern\u00e1n Rossi", "text": ""}
{"id": "4145016", "revid": "599013", "url": "https://it.wikipedia.org/wiki?curid=4145016", "title": "Nobuyuki Zaizen", "text": ""}
{"id": "4145018", "revid": "767487", "url": "https://it.wikipedia.org/wiki?curid=4145018", "title": "\u013dubom\u00edr Luhov\u00fd", "text": ""}
{"id": "4145019", "revid": "599013", "url": "https://it.wikipedia.org/wiki?curid=4145019", "title": "Miodrag An\u0111elkovi\u0107", "text": ""}
{"id": "4145020", "revid": "599013", "url": "https://it.wikipedia.org/wiki?curid=4145020", "title": "Goran Rubil", "text": ""}
{"id": "4145022", "revid": "599013", "url": "https://it.wikipedia.org/wiki?curid=4145022", "title": "Serhij Ska\u010denko", "text": ""}
{"id": "4145027", "revid": "39224", "url": "https://it.wikipedia.org/wiki?curid=4145027", "title": "Elsa Susanne Ritter", "text": ""}
{"id": "4145040", "revid": "1543377", "url": "https://it.wikipedia.org/wiki?curid=4145040", "title": "Ciclismo ai Giochi della XXX Olimpiade - Inseguimento a squadre maschile", "text": "Le gare di inseguimento a squadre maschile dei Giochi della XXX Olimpiade furono corse il 2 e 3 agosto al London Velopark. La medaglia d'oro fu vinta dalla selezione britannica, composta da Steven Burke, Ed Clancy, Peter Kennaugh e Geraint Thomas, che conferm\u00f2 il titolo del 2008.\nLa competizione vide la partecipazione di 10 squadre composte da 4 atleti ciascuna."}
{"id": "4145041", "revid": "123316167", "url": "https://it.wikipedia.org/wiki?curid=4145041", "title": "La canaglia in minigonna", "text": " \u00e8 un manga in sette volumi creato da G\u014d Nagai e pubblicato tra il 1974 e il 1976; \u00e8 stato adattato in un OAV di 45 minuti nel 1992 e in due film live action nel 1992 e nel 2005, quest'ultimo intitolato \"Sukeban Boy\" ed interpretato dall'attrice pornografica Asami Sugiura.\nTrama.\nSi tratta di una commedia con tratti erotici: il protagonista Banji Suke deve travestirsi da ragazza per poter entrar a far parte d'una scuola esclusivamente femminile. Col suo carattere forte ed impulsivo, immerso in tale situazione, gli capitano tutta una serie di disavventure comiche."}
{"id": "4145044", "revid": "1884099", "url": "https://it.wikipedia.org/wiki?curid=4145044", "title": "Celerifero", "text": "Il celerifero (\"c\u00e9l\u00e9rif\u00e8re\", in francese) sarebbe stato un prototipo di veicolo a due ruote, costruito nel XVIII secolo, che rappresenta l'invenzione della bicicletta.\nStoria.\nPrecursore delle odierne biciclette, pur se mancante dei pedali, dei freni e del sistema di sterzo direzionale, il celerifero sarebbe stato ideato e realizzato dal giovane nobile francese M\u00e8de de Sivrac nel 1791. Era costituito di un'asse di legno che collegava due forcelle e due ruote poste alle loro estremit\u00e0, del diametro di circa . Il conte de Sivrac invent\u00f2 il neologismo \"celerifero\" mediante la composizione delle parole latine \"celer\" (veloce) e \"f\u00e8ro\" (portare).\nLa propulsione al mezzo era data dallo scalciamento dei piedi sul terreno, con il controllo della direzione limitato a ci\u00f2 che era ottenibile dall'inclinazione del corpo del pilota, in equilibrio sull'asse della macchina.\nAl posto di quello che successivamente sar\u00e0 chiamato manubrio, il celerifero aveva una criniera leonina (o di cervo) alla quale il conducente doveva aggrapparsi.\nPoich\u00e9 la ruota anteriore non aveva possibilit\u00e0 di curvare, ogni volta che il conducente voleva cambiare direzione doveva scendere e indirizzare il veicolo verso la meta desiderata.\nCelerifero e sciovinismo.\n\u00c8 possibile che il celerifero non sia mai esistito e neppure il conte di Sivrac. La prima testimonianza del celerifero risale infatti a pi\u00f9 di un secolo dopo la sua presunta creazione : nell'ultimo decennio del XIX secolo, il divulgatore francese Louis Baudry de Saunier cominci\u00f2 a parlarne in contrapposizione alla draisina - inventata nel 1815 dal nobile tedesco Karl Friedrich Drais von Sauerbronn, per dimostrare la superiorit\u00e0 dei francesi rispetto ai tedeschi. La presunta scoperta storica trov\u00f2 comunque fertile terreno in Francia, tanto che la giuria dell'Esposizione Universale del 1900 afferm\u00f2 \u00ab\"Les preuves abondent, l'histoire de la v\u00e9locip\u00e9die en ses grandes lignes est presque un chant de triomphe en l'honneur du g\u00e9nie fran\u00e7ais.\"\u00bb (Esistono prove pi\u00f9 che sufficienti per affermare, in linea di massima, che la storia del ciclismo \u00e8 quasi un canto trionfale in onore del genio francese.). L'unica traccia trovata per il celerifero \u00e8 un brevetto del 1817 di tale Jean-Henri Si\u00e9vrac per la costruzione di \"mezzi chiamati celeriferi\", mezzi che per\u00f2 erano trainati da cavalli."}
{"id": "4145050", "revid": "599013", "url": "https://it.wikipedia.org/wiki?curid=4145050", "title": "Sindrome dell'aceto", "text": "La sindrome dell'aceto (in inglese \"vinegar syndrome\") \u00e8 un deterioramento di tipo chimico delle pellicole cinematografiche o di alcuni tipi di nastro magnetico in triacetato di cellulosa.\nStoria.\nLa pellicola in acetato venne introdotta dalla Kodak nel 1948, circa un decennio dopo il governo indiano segnal\u00f2 alla casa produttrice il forte deterioramento di alcune pellicole esposte al clima caldo e umido del subcontinente.\nGli studi effettuati dal produttore rivelarono che il deterioramento, caratterizzato dall'emissione di un forte odore di aceto e dall'irrigidimento e dalla deformazione della pellicola, era dovuto alla rottura dei gruppi acetili e dal conseguente rilascio di acido acetico.\nSecondo gli esperimenti compiuti dalla Kodak le pellicole conservate a 18\u00a0\u00b0C (umidit\u00e0 al 50%) non incorrono nella \"sindrome\" per almeno 50 anni, mentre una temperatura di 15\u00a0\u00b0C ne porta la durata a 150 anni, mentre lo standard di conservazione maggiormente usato prevede la conservazione delle pellicole di acetato a 12\u00a0\u00b0C con un'umidit\u00e0 relativa del 35%.\nNastro magnetico.\nSindrome dell'aceto.\nI primi nastri magnetici venivano realizzati con un substrato in acetato di cellulosa, molto sensibile al degrado chimico e idrolitico. In questo caso la sindrome si manifesta con il rilascio da parte del nastro, di acido acetico dal tipico odore acre, fino al raggiungimento progressivo di un avanzato stato di deterioramento. Inoltre il nastro diventa appiccicoso e durante la riproduzione subisce facilmente alterazioni fisiche come l'arricciamento e rottura.\nSindrome dell'incollamento.\nLa sindrome dell'incollamento (in inglese \"sticky-shed syndrome\") \u00e8 un deterioramento di tipo chimico che interessa i nastri magnetici.\nIn casi di cattiva conservazione del medesimo (come l'esposizione a alti tassi d'umidit\u00e0 ambientale) i leganti del substrato resistente, che tengono saldo l'ossido di ferro alla \"base\" del nastro, per effetto dell'idrolisi inizieranno ad assorbire acqua.\nLe conseguenze di ci\u00f2 risulteranno ben presto evidenti, poich\u00e9 il nastro diverr\u00e0 appiccicoso e subir\u00e0 al contempo anche uno stiramento nel senso della lunghezza che comporter\u00e0 una pi\u00f9 lenta riproduzione (il supporto si allungher\u00e0, ma i contenuti rimangono i medesimi). Inoltre comincer\u00e0 anche a perdere particelle di ossido di ferro (ruggine) sulle guide e la testina del riproduttore : il rilascio di queste comporter\u00e0 un conseguente rapido calo della qualit\u00e0 dei contenuti audio e video (essendo questi memorizzati sotto forma di dipoli magnetici nell'ossido di ferro stesso) e, pertanto, una graduale fino a divenire definitiva perdita dell'informazione archiviata (dati, audio e/o video)."}
{"id": "4145053", "revid": "765341", "url": "https://it.wikipedia.org/wiki?curid=4145053", "title": "Draft NFL 1991", "text": "Il Draft NFL 1991 si \u00e8 tenuto dal 21 al 22 aprile 1991. Quel giorno, Raghib \"Rocket\" Ismail dall'Universit\u00e0 di Notre Dame, pronosticato essere la prima scelta assoluta, firm\u00f2 coi Toronto Argonauts della Canadian Football League (CFL).\nLe prime sei selezioni del draft furono giocatori difensivi. Nessun altro draft nella storia della lega \u00e8 iniziato con pi\u00f9 di tre selezioni difensive."}
{"id": "4145054", "revid": "149485", "url": "https://it.wikipedia.org/wiki?curid=4145054", "title": "Triathlon ai Giochi della XXX Olimpiade - Gara femminile", "text": "La gara femminile di triathlon \u00e8 stata parte del programma del triathlon ai Giochi della XXX Olimpiade. Si \u00e8 trattato della quarta apparizione della manifestazione alle olimpiadi, essendo presente dal 2000. La gara si \u00e8 corsa su distanza olimpica che consiste in 1500 m di nuoto, 40 km di ciclismo e 10 km di corsa. La competizione \u00e8 stata completata il 4 agosto 2012 ad Hyde Park."}
{"id": "4145055", "revid": "767487", "url": "https://it.wikipedia.org/wiki?curid=4145055", "title": "Anderson Costa", "text": ""}
{"id": "4145056", "revid": "62004", "url": "https://it.wikipedia.org/wiki?curid=4145056", "title": "Ciclismo ai Giochi della XXX Olimpiade - Keirin femminile", "text": "La gara di Keirin femminile dei Giochi della XXX Olimpiade fu corsa il 3 agosto al London Velopark. La medaglia d'oro fu vinta dalla britannica Victoria Pendleton.\nVide la partecipazione di 18 atlete. La prova consisteva nell'effettuare otto giri di pista (2\u00a0km); i primi cinque giri e mezzo venivano effettuati dietro un mezzo motorizzato che aumentava gradualmente la velocit\u00e0 fino a 50\u00a0km/h, lasciando quindi la pista; gli ultimi due giri e mezzo di pista venivano quindi effettuati liberamente dai ciclisti.\nRisultati.\nPrimo turno.\nSi svolsero tre batterie: i primi due atleti di ognuna passarono al turno successivo, mentre gli altri effettuarono i ripescaggi.\nRipescaggi primo turno.\nI vincitori di ogni ripescaggio passarono al secondo turno.\nSemifinali.\nI 12 atleti qualificati si affrontarono in due batterie da sei ognuna; i primi 3 si qualificarono per la finale."}
{"id": "4145058", "revid": "1543377", "url": "https://it.wikipedia.org/wiki?curid=4145058", "title": "Fornicephalae", "text": "Fornicephalae \u00e8 un infraordine di ragni appartenente al sottordine Mygalomorphae.\nCaratteristiche.\nNel 1985 l'aracnologo Raven suddivise il sottordine Mygalomorphae in due infraordini: Tuberculotae e Fornicephalae, distribuendovi le famiglie in base a considerazioni plesiomorfiche e sinapomorfiche.\nSuccessivi approfondimenti (Coddington &amp; Levi del 1991 e Goloboff del 1993) hanno consolidato ed ampliato questa suddivisione.\nTassonomia.\nAttualmente, a giugno 2012, la maggior parte degli aracnologi \u00e8 concorde sull'appartenenza a questo infraordine di otto famiglie:"}
{"id": "4145070", "revid": "287204", "url": "https://it.wikipedia.org/wiki?curid=4145070", "title": "Gabriel Landeskog", "text": "Carriera.\nEsordi.\nDopo una stagione convincente trascorsa con la maglia del Djurg\u00e5rdens IF nel massimo campionato giovanile svedese, la J20 SuperElit, Gabriel fece il proprio esordio in Elitserien il 21 febbraio 2009 in un incontro perso per 4-2 contro il Bryn\u00e4s IF. All'et\u00e0 di 16 anni e 90 giorni divent\u00f2 il pi\u00f9 giovane hockeista ad aver mai militato nella prima squadra del Djurg\u00e5rden.. Il primo punto nella Elitserien giunse il 24 febbraio, alla seconda apparizione, con un assist nel pareggio per 2-2 contro lo Skellefte\u00e5 AIK.\nIl 4 agosto 2009 i suoi diritti della Canadian Hockey League furono ceduti dai Plymouth Whalers ai Kitchener Rangers. Al termine della stagione 2009-2010, la prima trascorsa in Nordamerica, Landeskog era in terza posizione fra i rookie della OHL per punti raccolti e per reti segnate. Nei playoff i Kitchener Rangers raggiunsero la finale di conference dove furono eliminati dai Windsor, mentre Gabriel per punti era al terzo posto nella squadra e il migliore fra gli esordienti davanti al compagno di squadra Ryan Murphy.\nIl 24 ottobre 2010 Landeskog fu nominato capitano dei Kitchener Rangers, primo giocatore europeo a ricoprire tale ruolo nella storia della franchigia.\nColorado Avalanche.\nLandeskog fu scelto in seconda posizione assoluta dai Colorado Avalanche nell'NHL Entry Draft 2011. Eguagli\u00f2 cos\u00ec Daniel Sedin e Victor Hedman come seconda scelta pi\u00f9 alta per un giocatore svedese, alle spalle solo di Mats Sundin, unico giocatore svedese scelto in prima posizione assoluta. Landeskog divent\u00f2 inoltre il primo giocatore svedese ad essere selezionato al primo giro da una squadra appartenente alla Ontario Hockey League. Dopo il draft i Kitchener Rangers lo rimossero dal loro roster per far spazio ad un nuovo giocatore rassicurati dagli Avalanche che per l'anno prossimo avrebbe gi\u00e0 trovato posto in NHL. Uno dei fattori che spinse la dirigenza dei Colorado Avalanche ad offrire subito un posto da titolare a Landeskog per la stagione 2011-12 era l'esigenza di raggiungere il tetto minimo del salary cap.\nLandeskog mise a segno la sua prima rete in National Hockey League il 12 ottobre 2011 superando il portiere dei Columbus Blue Jackets Steve Mason con una deviazione su un tiro di Jan Hejda a soli 41 secondi dalla fine del tempo regolamentare. A soli 18 anni e 324 giorni fu il pi\u00f9 giovane svedese ad aver mai segnato in NHL. Il 22 ottobre 2011 mise a segno la prima doppietta in NHL nel successo per 5-4 allo shootout contro i Chicago Blackhawks. Il 1\u00ba marzo 2012 Landeskog fu nominato Top Rookie della NHL per il mese di febbraio grazie a sette reti e tredici punti totali. Landeskog termin\u00f2 la stagione 2011-12 con 52 punti, con il primato stagionale della squadra di 22 reti. Al termine della stagione fu incluso nell'NHL All-Rookie Team e durante la cerimonia degli NHL Awards fu premiato con il Calder Memorial Trophy, superando la concorrenza di Ryan Nugent-Hopkins e di Adam Henrique.\nIl 4 settembre 2012 Landeskog fu nominato nuovo capitano degli Avalanche, e a soli 19 anni e 286 giorni divent\u00f2 il pi\u00f9 giovane capitano nella storia della NHL. Durante il lockout della NHL nella stagione 2012-13 Landeskog fece ritorno in patria vestendo la maglia del Djurg\u00e5rdens IF. Al termine della stagione 2013 Landeskog prolung\u00f2 il proprio contratto per altre sette stagioni, fino al 2021.\nNazionale.\nDopo alcuni incontri amichevoli nella primavera del 2009 con la selezione Under-18 prese parte al mondiale di categoria, nel quale la Svezia fu eliminata ai quarti di finale. In sei incontri Gabriel segn\u00f2 quattro reti. Nel dicembre dello stesso anno invece fu escluso dalla nazionale Under-20 per il mondiale Under-20. Landeskog fu nominato capitano alternativo durante il campionato mondiale U-20 2011, tuttavia pot\u00e9 disputare solo una partita a causa di una distorsione alla caviglia.\nGabriel Landeskog fece il suo esordio con la nazionale maggiore nel Campionato mondiale di hockey su ghiaccio maschile 2012 ricoprendo ancora una volta il ruolo di capitano alternativo, alle spalle del veterano Daniel Alfredsson eletto capitano. Gabriel fu il secondo giocatore pi\u00f9 giovane della Svezia, di circa otto mesi pi\u00f9 vecchio del difensore Jonas Brodin. Prese parte anche al mondiale 2013 organizzato in patria; fu autore di quattro punti in dieci partite e conquist\u00f2 la medaglia d'oro."}
{"id": "4145074", "revid": "729019", "url": "https://it.wikipedia.org/wiki?curid=4145074", "title": "Felixstowe F.2", "text": "Il Felixstowe F.2 fu un idrovolante biplano a scafo centrale di produzione britannica progettato e sviluppato dal Lieutenant Commander John Cyril Porte della Royal Navy, la marina militare britannica, al Seaplane Experimental Station di Felixstowe negli anni dieci del XX secolo e prodotto da varie aziende britanniche su licenza.\nRealizzato attingendo all'esperienza acquisita sul precedente Felixstowe F.1, dotato di un'innovativa chiglia in grado di migliorare le caratteristiche di un idrovolante nelle fasi di galleggiamento, adattandone il disegno al grande idrovolante di concezione statunitense Curtiss H-12, venne adottato dal Royal Naval Air Service (RNAS) ed utilizzato nelle operazioni di ricognizione aerea e bombardamento a lungo raggio sul Mare del Nord durante la Prima guerra mondiale."}
{"id": "4145077", "revid": "339392", "url": "https://it.wikipedia.org/wiki?curid=4145077", "title": "Kim Jae Bum", "text": ""}
{"id": "4145083", "revid": "11959", "url": "https://it.wikipedia.org/wiki?curid=4145083", "title": "Clelia Cerqua", "text": ""}
{"id": "4145086", "revid": "298229", "url": "https://it.wikipedia.org/wiki?curid=4145086", "title": "AIW Intense Championship", "text": "L'AIW Intense Championship \u00e8 il titolo secondario della Absolute Intense Wrestling , nato nel 2006 e tuttora attivo."}
{"id": "4145090", "revid": "1762944", "url": "https://it.wikipedia.org/wiki?curid=4145090", "title": "Akira Tsuchikawa", "text": "Il Minor Planet Center gli accredita la scoperta di quattro asteroidi, effettuate tra il 1994 e il 1999, di cui una in collaborazione con Osamu Muramatsu. "}
{"id": "4145091", "revid": "486946", "url": "https://it.wikipedia.org/wiki?curid=4145091", "title": "Julia Margarethe Schilling", "text": ""}
{"id": "4145093", "revid": "767487", "url": "https://it.wikipedia.org/wiki?curid=4145093", "title": "Specchio della memoria", "text": "Specchio della memoria (\"Unforgettable\") \u00e8 un film del 1996 diretto da John Dahl.\nTrama.\nIl dottor David Krane, dopo essere stato scagionato dall'accusa di aver ucciso la moglie, coinvolge nella ricerca della verit\u00e0 una collega che da qualche tempo compie esperimenti sui transfer di memoria mediante prelievo del midollo spinale da iniettare insieme a un liquido da lei sintetizzato. In questo modo, Krane spera di riuscire a far rivivere nella propria memoria i ricordi della moglie relativi alla sera dell'omicidio.\nDistribuzione.\nIl film \u00e8 stato presentato al Festival internazionale del cinema di Berlino il 16 febbraio 1996, mentre nelle sale statunitensi \u00e8 uscito il 23 febbraio dello stesso anno. In Italia \u00e8 stato presentato al Courmayeur Noir in festival nel dicembre del 1996."}
{"id": "4145097", "revid": "827882", "url": "https://it.wikipedia.org/wiki?curid=4145097", "title": "Tapenade", "text": "La tapenade \u00e8 un piatto provenzale composto da purea di olive finemente tritate, capperi, acciughe sotto sale, aglio e olio d'oliva.\nIl suo nome deriva dalla parola occitana \"tapenas\" che significa \"capperi\". Si tratta di un cibo diffuso nel \"Midi\" della Francia, dove, in genere, \u00e8 consumato come antipasto, spalmato sul pane. \nA volte \u00e8 usato anche come farcitura di carni di volatili nelle portate principali."}
{"id": "4145098", "revid": "111319", "url": "https://it.wikipedia.org/wiki?curid=4145098", "title": "Alina Dumitru", "text": ""}
{"id": "4145099", "revid": "521302", "url": "https://it.wikipedia.org/wiki?curid=4145099", "title": "Serhiy Skachenko", "text": ""}
{"id": "4145100", "revid": "47767", "url": "https://it.wikipedia.org/wiki?curid=4145100", "title": "Martiri spagnoli", "text": ""}
{"id": "4145104", "revid": "339392", "url": "https://it.wikipedia.org/wiki?curid=4145104", "title": "Kum Ae An", "text": ""}
{"id": "4145107", "revid": "125516844", "url": "https://it.wikipedia.org/wiki?curid=4145107", "title": "Claudine!", "text": " \u00e8 un manga di genere \"yuri\" ambientato a cavallo tra il XIX e il XX secolo in Francia; scritto da Riyoko Ikeda, \u00e8 stato serializzato sulla rivista \"Margaret\" di Sh\u016beisha e pubblicato in volume unico il 20 maggio 1978. In Italia \u00e8 stato introdotto da RW Edizioni che l'ha edito il 17 maggio 2014.\nTrama.\nLa storia ruota attorno alle vicende di un ragazzo il cui genere assegnato alla nascita \u00e8 femminile di nome Claudine, il quale \u00e8 sempre cresciuto nella ferma convinzione d'essere un maschio: la madre, un po' preoccupata da quest'idea fissa del figlio, lo porta da un medico perch\u00e9 lo visiti, ma questi non pu\u00f2 far altro che constatare che il bambino \u00e8 in perfetta salute: non trova davvero niente di sbagliato in lui. Il piccolo Claudine finisce invece per far amicizia con l'uomo, il quale gli racconta la storia della sua vita turbolenta, oltre ad un oscuro segreto riguardante proprio il padre del bambino, Auguste.\nLa prima donna di cui Claudine s'innamora \u00e8 la sua cameriera Maura; il giovane arriva al punto di andar a dire ai suoi genitori di volerla sposare. In seguito s'innamora di Cecilia, una bibliotecaria, che \u00e8 per\u00f2 l'amante di Auguste: il fratello di Cecilia, Louis, scoperta la relazione intrattenuta dalla sorella, colto da folle gelosia uccide entrambi gli amanti dando fuoco alla stanza in cui si trovano. Si verr\u00e0 a sapere che Auguste aveva sedotto Louis quando questi era solo un ragazzetto e Claudine li aveva visti.\nA scuola Claudine rimane affascinato da Sirene, e i due diventano amanti; purtroppo Sirene finisce per innamorarsi di uno dei fratelli di Claudine. Il ragazzo, colto da sconforto, si uccide con un colpo di pistola, per liberarsi cos\u00ec di quel corpo che non ha mai sentito davvero come suo, essendo sempre stato l'unica cosa che gli ha sempre impedito di diventare un \"uomo perfetto\"."}
{"id": "4145109", "revid": "767487", "url": "https://it.wikipedia.org/wiki?curid=4145109", "title": "Willy Alberti", "text": "Tra i suoi brani pi\u00f9 noti, figurano \"Ik zing dit lied voor jou alleen\" (1946), \"De glimlach van een kind\" (1968), ecc. Oltre che brani \"levenslied\", incise anche numerose cover di celebri brani in lingua italiana, quali \"Nel blu dipinto di blu\", \"Come prima\" (prima posizione nei Paesi Bassi per 5 settimane), \"Quando quando quando\", \"Romantica\", \"Piove (ciao ciao bambina)\", \"Marina\", ecc.\nEra il cugino del cantante Johnny Jordaan e il padre della cantante ed attrice Willeke Alberti, nonch\u00e9 suocero del produttore televisivo John de Mol e nonno dell'attore Johnny de Mol.\nWilly Alberti (nato Carel Verbrugge; 14 ottobre 1926-18 febbraio 1985) era un cantante olandese, che cantava in olandese e italiano. Era anche un attore e un personaggio radiofonico e televisivo.\nAlberti \u00e8 nato ad Amsterdam come il terzo di otto figli di Jacobus Wilhelm Verbrugge e Sophia Jacoba van Musscher. Ha cantato con i membri della famiglia in tenera et\u00e0.\nHa iniziato a registrare professionalmente nei primi anni '40. Nel 1944 spos\u00f2 Ria Kuiper e sua figlia Willeke Alberti, divenuta poi lei stessa una cantante olandese di successo, nacque nel 1945. Dopo la guerra Alberti si stabil\u00ec in Olanda con canzoni italiane; divenne sempre pi\u00f9 popolare negli anni '50, quando ebbe una serie di successi a cominciare da Nel blu dipinto di blu nel 1958 e Marina nel 1959. Negli anni '60 inizi\u00f2 a recitare al fianco di sua figlia Willeke; come duo, hanno anche ottenuto successi nelle classifiche olandesi. Dal 1965 padre e figlia hanno presentato un popolare programma televisivo mensile per l'AVRO. Alberti ha vinto due Edison Awards negli anni '60.\nNegli anni '70, la fama di Alberti inizi\u00f2 a declinare, anche se ottenne qualche altro successo. Nel 1984 ad Alberti fu diagnosticato un cancro al fegato e mor\u00ec ad Amsterdam il 18 febbraio dell'anno successivo, all'et\u00e0 di 58 anni. Fu cremato al Crematorio Westgaarde di Amsterdam."}
{"id": "4145110", "revid": "547992", "url": "https://it.wikipedia.org/wiki?curid=4145110", "title": "Seninho", "text": "Carriera.\nClub.\nEsord\u00ec nella rosa del Porto nel corso della stagione 1969-1970, ricoprendo ruoli da comprimario o da riserva sino al campionato 1975-1976, durante il quale riusc\u00ec a trovare spazio come titolare. A partire dal 1978 Seninho milit\u00f2 nella NASL, inizialmente nei New York Cosmos (con cui vinse tre titoli nazionali) e poi, a partire dal 1982, nel Chicago Sting fino alla stagione 1984, al termine della quale decise di ritirarsi dal calcio giocato.\nNazionale.\nConta quattro presenze in nazionale portoghese tra il 1976 e il 1978."}
{"id": "4145112", "revid": "287204", "url": "https://it.wikipedia.org/wiki?curid=4145112", "title": "106545 Colanduno", "text": "106545 Colanduno \u00e8 un asteroide della fascia principale. Scoperto nel 2000, presenta un'orbita caratterizzata da un semiasse maggiore pari a 3,0360650\u00a0UA e da un'eccentricit\u00e0 di 0,0928256, inclinata di 0,60375\u00b0 rispetto all'eclittica.\nL'asteroide \u00e8 dedicato allo statunitense Derek Colanduno, produttore del podcast \"Skeptical\"."}
{"id": "4145114", "revid": "282094", "url": "https://it.wikipedia.org/wiki?curid=4145114", "title": "In Suprema Petri sede", "text": ""}
{"id": "4145116", "revid": "110157", "url": "https://it.wikipedia.org/wiki?curid=4145116", "title": "Love Hurts Tour", "text": "Il Love Hurts Tour fu il terzo tour di concerti di Cher, in supporto al suo album di inediti \"Love Hurts\" e alla colonna sonora del fim \"Sirene\".\nIl tour visit\u00f2 l'Europa ed il Nord America. Cher si esib\u00ec nelle arene, per la prima volta dall\"'Heart of Stone Tour\".\nPer il \"Love Hurts Tour\" si pens\u00f2 di far fare a Cher una tappa anche a Roma, ma i costi del tour scoraggiarono i promotori italiani.\nInformazioni sul tour.\nIncoraggiata dal successo dell'album \"Love Hurts\", del singolo \"The Shoop Shoop Song\", e dopo l'interpretazione di \"Could've Been You\" a Top of the Pops a Londra, Cher tenne sei concerti pre-tour al Sands Hotel di Atlantic City (USA).\nCher promosse l'album all'interno di vari show statunitensi (come \"Late Night with David Letterman\", il \"Dame Edna Show\" e \"In Concert\").\nCher tenne numerosi concerti in vari Paesi europei per la prima volta nella sua carriera, e meno negli Stati Uniti.\nIl tour doveva iniziare originariamente nel marzo 1992, ma fu spostato ad aprile per malattia. In una intervista, Cher si scus\u00f2 dichiarando: \"Sono molto dispiaciuta di aver dovuto posticipare questi show e mi scuso con tutti i miei fan che hanno acquistato i biglietti\".\nIl tour part\u00ec dalla Deutschlandhalle di Berlino (Germania).\nCaratteristiche dello show.\nA differenza del precedente tour di Cher, il concerto era meno elaborato, ma pi\u00f9 controverso per via degli abiti di scena e i riferimenti religiosi presentati sul palco.\nAl centro della scena era presente un grande albero scheletrico i cui rami si estendevano ai due lati del palco. C'erano delle colonne, sulla cima di ognuna un simbolo religioso: un serpente trafitto, un pesce stilizzato che rievoca quelli dipinti nelle catacombe dai primi Cristiani, una croce, il Simbolo della pace caro agli Hippies ed il cuore degli Ex-voto (lo stesso che apparve sulla prima controversa copertina dell'album \"Heart of Stone\"). Appeso sulla destra del palco c'era un angelo nero nudo con grandi ali dorate.\nCher era accompagnata da otto ballerini, quattro uomini e quattro donne, tuttavia la cantante non ballava quasi per nulla durante i concerti.\nIl tour era incentrato maggiormente sul repertorio rock. Molte canzoni anche popolari di Cher non furono interpretate, ma furono presentate invece molte cover: \"Bye Bye Baby\" di Mary Wells, \"Many Rivers To Cross\", \"Fire\" di Bruce Springsteen, \"Love is a Battlefield\" e la hit \"The Shoop Shoop Song\".\nLo stilista Bob Mackie cre\u00f2 su misura nove abiti di scena per il \"Love Hurts Tour\", ripetendo il tema della dominatrice in pelle nera dell'era-Geffen. Altri costumi invece erano gi\u00e0 stati precedentemente utilizzati da Cher in tour o in apparizioni pubbliche.\nSinossi del concerto.\nAll'inizio del concerto, il video sullo schermo riassume per immagini la vita di Cher, mostrando la sua famiglia, lei in televisione, video musicali e la carriera cinematografica. Quindi lo schermo si alza e Cher scende da una piattaforma. Il concerto inizia con una delle pi\u00f9 belle e famose canzoni degli U2, \"I Still Haven't Found What I'm Looking For\". Poi arriva \"Bye Bye Baby\", accompagnata dal commento \"Ragazze, ora vi spiego cosa dovete dire ad un uomo prima di dargli un calcio in c**o e sbatterlo fuori di casa\".\nPer \"We All Sleep Alone\" succede il finimondo: Cher appare con l'ormai noto costumino ridottissimo, un insieme di striscioline assemblate da nere trasparenze, coperte da un giubbotto di pelle nera, lasciando scoperti i suoi tatuaggi. Segue \"I Found Someone\". Poi per \"Love and Understanding\" Cher si presenta con un vestitino di pizzo nero e calze a rete, le gambe interminabili, i capelli (molte sono parrucche) agitati a regola d'arte da due grandi ventilatori piazzati nel boccascena. Per \"Save Up All Your Tears\" veste come una zarina con una lunga vestagliona di velluto bordata di pelliccia bianca e un grande copricapo ricamato. Conclusa la canzone, lo schermo scende e mostra alcune famose scene dai suoi film. Quindi Cher ri-discende la piattaforma cantando \"After All\". Poi un classico, \"Many Rivers to Cross\", e Cher si presenta esattamente come nel 1988 sul palco dello Shrine Auditorium, emozionata con l'Oscar in mano, vinto per la sua interpretazione in \"Stregata dalla luna\", abbigliata in una specie di ragnatela di lustrini, di strass neri che la fa sembrare una preda preziosa e molto scoperta.\nDopo un brano strumentale inizia la sezione country dello show. Ancora cambi d'abito: una \"mise\" country, stivali con croce di metallo e pantaloni di velluto tempestati di strass, per un set che include \"Fire\" e \"Just Like Jesse James\".\nQuindi diventa una specie di Barbarella con un costumino futuribile di plastica nera, per interpretare \"Love is a Battlefield\".\nUno dei momenti \"clou\" \u00e8 \"If I Could Turn Back Time\", quando Cher si presenta con un mini-body sadomaso, catene e striscioline di pelle nera. I bis, con un castigato vestitino bianco di pizzo con una croce ricamata sul petto, sono \"Love Hurts\", titolo del suo ultimo album, la vecchia e divertente \"The Shoop Shoop Song\", e \"Ora vi canto una canzone di old rock' n' roll, perch\u00e9 anch'io sono una signora dell'old rock' n' roll\", e la chiusura \u00e8 affidata a \"The Fire Down Below\".\nRecensioni.\nLaura Putti di La Repubblica recens\u00ec il concerto di Parigi scrivendo: \"Si consiglia vivamente la visione ad un pubblico adulto... Chiss\u00e0 che cosa avrebbero detto i vescovi [in Italia], per non parlare delle casalinghe, dei chirurghi plastici. O degli abitanti dei paesini del sud dai quali, anno dopo anno, la bella, scandalosa, provocante, dolcissima Cherilyn Sarkisian, ha attinto le seconde, terze e alle volte anche quarte generazioni di italiani in America... La met\u00e0 dello spettacolo \u00e8 ai suoi stilisti di fiducia, mister Bob Mackie e miss Maggie Barry\".\nPersonale.\nProduzione\nBand"}
{"id": "4145120", "revid": "767487", "url": "https://it.wikipedia.org/wiki?curid=4145120", "title": "Ashot Ghulyan", "text": "\u00c8 l'attuale presidente dell'Assemblea nazionale dell'Artsakh, in carica dal 2005, rieletto nel 2010 e nel 2015, nonch\u00e9 leader del Partito Democratico dell'Artsakh.\nBiografia.\nNato a Khndzristan, un piccolo villaggio della regione di Askeran nell'allora Oblast' Autonoma del Nagorno Karabakh si \u00e8 laureato nel 1990 in storia presso l'Istituto pedagogico di Stepanakert e nel 1992 ha cominciato a lavorare nella commissione relazioni estere del soviet supremo del Nagorno Karabakh per poi diventare nel settembre dell'anno seguente assistente del presidente del soviet stesso.\nNel gennaio 1995 viene nominato capo del dipartimento per le relazioni bilaterali e con la diaspora del Ministero degli affari esteri; nel 1998 \u00e8 vice ministro degli affari esteri, incarico che lascer\u00e0 nel giugno 2001 in quanto eletto co-presidente del Partito Democratico dell'Artsakh.\nNell'ottobre 2002 \u00e8 nominato ministro degli affari esteri, incarico ricoperto fino al dicembre 2004 allorch\u00e9 passa al dicastero dell'educazione, cultura e sport.\nA gennaio 2005 \u00e8 eletto presidente del Partito Democratico. Nel giugno seguente, alle elezioni parlamentari \u00e8 eletto deputato e quindi presidente dell'Assemblea nazionale..\nL'incarico viene confermato dopo le elezioni successive, nel 2010 e nel 2015.\nAshot Ghulyan (anche Ghulian o Ghoulyan) ha il titolo di \"inviato straordinario e ministro plenipotenziario\" ed \u00e8 stato insignito della decorazione di san Gregorio Illuminatore (surp Grigor Lusavorich).\nSi \u00e8 candidato per le elezioni generali in Artsakh del 2020 per la carica di presidente della repubblica.\n\u00c8 sposato ed ha tre figli."}
{"id": "4145121", "revid": "594829", "url": "https://it.wikipedia.org/wiki?curid=4145121", "title": "Kids' Choice Awards Argentina", "text": "I Kids' Choice Awards Argentina (anche Nickelodeon Argentina Kids' Choice Awards o KCAAs) \u00e8 una manifestazione organizzata dall'emittente latinoamericana Nickelodeon, gestita da Viacom, volta a celebrare il meglio dell'anno locale per quanto riguarda la musica, il cinema, televisione, sport, social e altri settori.\nStoria.\nLa celebrazione nasce nel 2011 dalla versione statunitense, ossia la i Nickelodeon Kids' Choice Awards, quando viene organizzata al Microestadio Malvinas Argentinas, con la conduzione di Nicol\u00e1s V\u00e1zquez.\nLe votazioni dei nominati vengono fatte attraverso il sito web dell'emittente. Ci sono tre fasi di voto: la prima in cui vengono annunciati i preselezionati, solitamente otto per ogni categoria, poi vengono decisi i quattro nominati e infine tramite la cerimonia il vincitore per ciascuna categoria che viene proclamato da artisti locali."}
{"id": "4145125", "revid": "88882", "url": "https://it.wikipedia.org/wiki?curid=4145125", "title": "Hevemerus", "text": ""}
{"id": "4145147", "revid": "1805885", "url": "https://it.wikipedia.org/wiki?curid=4145147", "title": "Amanatt\u014d", "text": "L' \u00e8 un tipo di wagashi (un dolce tradizionale giapponese) a base di azuki o altri tipi di fagioli ricoperti con una glassa di zucchero. \nStoria.\nL'amanatt\u014d fu sviluppato da Hosoda Yasubei nell'era Bunky\u016b (1861-1863) del periodo Edo, quando apr\u00ec a Tokyo un negozio di wagashi (ancora esistente), che battezz\u00f2 con il suo nome d'infanzia, Eitaro.\nOriginariamente l'amanatt\u014d si chiamava ; il nome \u00e8 stato abbreviato dopo la seconda guerra mondiale. La somiglianza con il nome del piatto di fagioli di soia fermentati natt\u014d \u00e8 solo una coincidenza.\nA Hokkaid\u014d l'amanatt\u014d viene utilizzato per preparare il sekihan in quanto, a differenza di quanto avviene in altre regioni, il piatto \u00e8 leggermente dolce."}
{"id": "4145152", "revid": "1861950", "url": "https://it.wikipedia.org/wiki?curid=4145152", "title": "Enter Air", "text": "Entra Air Sp. z o.o. \u00e8 una compagnia aerea charter polacca con sede a Varsavia, Polonia, e base principale all' aeroporto Chopin di Varsavia e all'aeroporto di Katowice. Opera voli charter dai suoi hub polacchi.\nStoria.\nIl 25 aprile 2010, Enter Air ha completato il suo volo inaugurale da Varsavia a Enfidha. La compagnia aerea collabora con i principali tour operator in Polonia e opera principalmente dalla Polonia verso popolari destinazioni turistiche. Il suo modello a basso costo l'ha aiutata a crescere di oltre il 300% tra il 2010 e il 2012, nonostante l'aumento dei prezzi del carburante e gli eventi in Tunisia ed Egitto (1\u00b0 trimestre 2011), che hanno costretto alcune compagnie aeree a ridurre la propria flotta o addirittura a scomparire dal mercato.\nEnter Air Group \u00e8 quotata alla Borsa di Varsavia dalla sua IPO il 14 dicembre 2015.\nFlotta.\nFlotta attuale.\nA gennaio 2022 la flotta di Enter Air \u00e8 cos\u00ec composta:\nFlotta storica.\nEnter Air operava in precedenza con i seguenti aeromobili:"}
{"id": "4145155", "revid": "1100311", "url": "https://it.wikipedia.org/wiki?curid=4145155", "title": "Edimar Curitiba Fraga", "text": "Carriera.\nHa iniziato la sua carriera nelle giovanili del Cruzeiro. Nel 2008 passa al Sporting Braga, in Portogallo, disputando soltanto tre presenze segnando anche un goal. Nel 2009 lo acquista il Cluj, squadra blasonata in Romania. Nel 2011 passa allo Skoda Xanthi, nel campionato greco, disputando una buona stagione, scendendo in campo 25 volte e mettendo a segno anche due reti. Nel 2012 il Cluj, club proprietario del suo cartellino, lo manda in prestito ancora in Portogallo, questa volta al Rio Ave. Diventa il terzino titolare ed in due anni con la squadra portoghese arriva in finale di entrambe le coppe nazionali.\nChievo.\nIl 28 giugno 2014 viene ufficializzato il suo passaggio al ChievoVerona, club italiano con il quale firma un contratto di due anni. Esordisce con la maglia scaligera in occasione della partita persa 3-0 contro la .\nCordoba.\nIl 7 gennaio 2015 passa in prestito con diritto di riscatto al Cordoba."}
{"id": "4145158", "revid": "599013", "url": "https://it.wikipedia.org/wiki?curid=4145158", "title": "Vimercati", "text": ""}
{"id": "4145161", "revid": "1982", "url": "https://it.wikipedia.org/wiki?curid=4145161", "title": "Pace di Norimberga", "text": "La pace di Norimberga o tregua di Norimberga (\"N\u00fcrnberger Religionsfrieden\", in tedesco) \u00e8 l'accordo o trattato di pace firmato a Norimberga nel maggio del 1532 tra il partito cattolico e quello protestante, che si confrontarono durante la Riforma in Germania. Fu il risultato della dieta imperiale svoltasi a Ratisbona nello stesso anno, al fine di \"conservare la pace e la concordia pubblica nel Sacro Romano Impero\".\nStoria.\nIndebolito dalle guerre ottomano-asburgiche nei territori austriaci e ungheresi governati da suo fratello Ferdinando I d'Asburgo (che era appena stato riconfermato nel gennaio 1531 re dei Romani, cio\u00e8 successore al titolo imperiale), l'imperatore Carlo V dovette cercare un'intesa con i principi luterani della Lega di Smalcalda (formata nel febbraio 1531) per ottenere il loro sostegno contro l'Impero ottomano e prevenire il loro appoggio a Francesco I di Francia (contro il quale si stavano combattendo le guerre d'Italia). Il punto chiave della pace o tregua era l'impegno che nessuno sarebbe stato condannato per le sue convinzioni religiose sino all'indizione di un concilio. Il risultato dell'accordo fu un successo, e gli eserciti imperiali, con le risorse ottenute in Germania, riuscirono a costringere gli ottomani a ritirarsi dall'Austria.\nLa base del compromesso della pace di Norimberga, fondata sull'impegno di attendere la conclusione del concilio, \u00e8 stata confermata, con diverse sfumature, dall'interim di Ratisbona (1541, pi\u00f9 favorevole per i protestanti) e dall'interim di Augusta (1548, pi\u00f9 favorevole ai cattolici). I ripetuti rinvii e vicissitudini del concilio di Trento, che non venne accettato dai protestanti, resero impraticabile l'accordo dogmatico, relativo alle questioni di fede.\nLa situazione mut\u00f2 con la ripresa delle ostilit\u00e0, conducendo ad una posizione pi\u00f9 favorevole per i protestanti, che costrinsero l'imperatore alla firma della pace di Passavia (1552). Il nuovo status quo venne definito con la pace di Augusta (1555), che riconobbe ai principi il potere di imporre la loro religione ai propri sudditi senza interferenze esterne (principio \"cuius regio eius religio\"), riducendo in modo evidente il potere dell'imperatore."}
{"id": "4145169", "revid": "122461726", "url": "https://it.wikipedia.org/wiki?curid=4145169", "title": "Emma Coburn", "text": "Biografia.\nNata in Colorado, ha ottenuto il suo primo risultato di rilievo nel 2008 arrivando seconda nei 2000 m siepi al \"Nike Outdoor Nationals Track and Field Championships\". Ha continuato a gareggiare a livello universitario con i colori dell'Universit\u00e0 del Colorado a Boulder ottenendo il secondo posto nei 3000 metri siepi ai campionati NCAA. Ha partecipato ai Mondiali di , dove ha ottenuto l'8\u00ba posto in finale.\nNel 2012 si \u00e8 qualificata per i Giochi olimpici di Londra vincendo i \"trials\" statunitensi con il suo record personale di 9'25\"28. Si \u00e8 poi classificata all'8\u00ba posto nella finale olimpica, abbassando ulteriormente il suo personale a 9'23\"54. Nel 2013 non ha partecipato ai Mondiali di Mosca a causa di un infortunio alla schiena.\nAi Giochi olimpici di Rio de Janeiro 2016 ha vinto la medaglia di bronzo, facendo inoltre segnare il nuovo record nord-centroamericano e caraibico con 9'07\"63, mentre ai Mondiali di si laurea a sorpresa campionessa con il nuovo record continentale di 9'02\"58."}
{"id": "4145172", "revid": "228587", "url": "https://it.wikipedia.org/wiki?curid=4145172", "title": "Ottorino Aloisio", "text": "Biografia.\nOttorino Aloisio nasce a Udine il 16 marzo 1902. La costituzione di una nuova facolt\u00e0 di architettura a Roma lo persuade a trasferirsi nella capitale, dove si laurea nel 1925.\nInterprete attivo del Movimento Italiano per l'Architettura Razionale (MIAR) accanto a G. Levi Montalcini e G. Pagano, ne \u00e8 stato il principale esponente in ambito torinese (vedasi il progetto per via Roma a Torino, del 1931).\nDurante gli anni trascorsi a Udine (1926-'29) si \u00e8 dedicato a progetti per concorsi, fra cui quelli per le Terme littorie (1927) e l'Universit\u00e0 dello sport (1928), che ne hanno segnalato il nome sia in Italia sia all'estero. Parteciper\u00e0 anche nel 1928 alla I Esposizione di architettura razionale a Roma, nel gruppo veneto, che comprendeva tra gli altri anche Duilio Torres. Dopo il trasferimento a Torino nel 1929, lavora per quattro anni nello studio dell'ing. Arrigo Tedesco-Rocca. \nCon la vittoria del concorso per la Casa littoria (1934) inaugura la libera professione.\nFra i progetti pi\u00f9 significativi ricordiamo: il cinema teatro \"Ideal\" a Torino (1939), la ricostruzione del cinema teatro \"Gianduja\" a Torino (1946), la cattedrale cattolica di Meru in Kenya, il palazzo Sipra-Cetra a Torino (1959). \nSue opere principali sono l'agenzia della Banca cattolica del Veneto a Tarvisio (1947); la casa Giacomuzzi in via Marinoni a Udine (1948-1950); l'edificio residenziale e commerciale in via Duodo a Udine (1950); casa Masieri in via Treppo a Udine (1950); la sistemazione e l'ampliamento della sede della Societ\u00e0 friulana di elettricit\u00e0 in via Uccellis a Udine (1950); la tomba Veritti nel cimitero monumentale di Udine (1951); il progetto per villa Romanelli a Udine, completato solo dopo la sua morte.\nCon Carlo Mollino e Marco Federico Roggero organizz\u00f2 nel 1952 il primo convegno nazionale di Architettura alpina\nArchivio.\nL'archivio di Ottorino Aloisio \u00e8 conservato presso Gallerie del Progetto - Civici musei di storia e arte di Udine, la documentazione conservata copre un arco cronologico dal 1926 al 1975, ed \u00e8 costituita da progetti, disegni, corrispondenza con committenti, imprese e fornitori, capitolati, preventivi, computi metrici, relazioni, pratiche amministrative, fotografie (album e lastre fotografiche), e ulteriori faldoni contenenti pubblicazioni."}
{"id": "4145174", "revid": "1702319", "url": "https://it.wikipedia.org/wiki?curid=4145174", "title": "Pummerin", "text": "Il Pummerin \u00e8 la campana pi\u00f9 grande della cattedrale metropolitana di Santo Stefano a Vienna; con il peso di 20 tonnellate e \u00e8 la pi\u00f9 grande campana d'Austria ed una delle campane oscillanti pi\u00f9 grandi d'Europa.\nSi trova nella torre nord del duomo, \u00e8 stata fusa nel 1951 ed emette la nota do2.\nIl \"Pummerin\" suona solo in occasioni speciali e nelle maggiori solennit\u00e0 dell'anno liturgico (Natale, Pasqua, il Corpus Domini e la festa del santo titolare).\nSuono per eventi straordinari.\nLa grande campana suona inoltre per l'elezione del papa, per la morte e per l'intronizzazione dell'arcivescovo di Vienna e per occasioni speciali come ad esempio il servizio funebre per un defunto presidente o sindaco di Vienna."}
{"id": "4145176", "revid": "1543377", "url": "https://it.wikipedia.org/wiki?curid=4145176", "title": "Karen Maitland", "text": "Dopo essersi laureata con lode in scienze della comunicazione e aver conseguito un dottorato in psicolinguistica ha fatto il suo esordio nel mondo della narrativa nel 1996 con il romanzo \"The White Room\". Il successo di pubblico per\u00f2 arriva nel 2008, quando il romanzo di ambientazione medievale \"La bambina delle rune\" (titolo originale: \"Company of Liars\") raccoglie numerosi consensi sia nel Regno Unito che negli Stati Uniti, suscitando cos\u00ec anche l'interesse di vari editori stranieri per acquisirne i diritti di traduzione.\nSeguono, sulla stessa scia, \"I maestri oscuri\" (\"The Owl Killers\"), \"The Gallow's Curse\" e \"The Falcons of Fire and Ice\". \nI suoi romanzi si distinguono per la curata ricostruzione storica che fa da cornice a trame corali che fondono elementi tipici del thriller con un tocco di sovrannaturale e un approfondito scavo psicologico.\nOpere di Karen Maitland.\nTraduzioni in lingua italiana:"}
{"id": "4145177", "revid": "124123", "url": "https://it.wikipedia.org/wiki?curid=4145177", "title": "Hiroaki Hiraoka (judoka)", "text": ""}
{"id": "4145182", "revid": "721435", "url": "https://it.wikipedia.org/wiki?curid=4145182", "title": "Genes Brain Behav", "text": ""}
{"id": "4145187", "revid": "287204", "url": "https://it.wikipedia.org/wiki?curid=4145187", "title": "Foresta nazionale di Pisgah", "text": "La foresta nazionale di Pisgah (\"Pigash National Forest\") \u00e8 un parco nazionale forestale statunitense che si trova nei monti Appalachi, nella parte occidentale della Carolina del Nord.\nL'intera superficie della foresta \u00e8 all'interno del North Carolina, in 12 contee della parte ovest dello stato (Transylvania, McDowell County, Haywood County, Madison County, Caldwell County, Burke County, Yancey County, Buncombe County, Avery County, Mitchell County, Henderson County e Watauga County).\nLa zona \u00e8 amministrata dall'United States Forest Service (sezione dell'United States Department of Agriculture). Fa parte di un sistema di organizzazione forestale, con quartier generale ad Asheville, ed \u00e8 gestita insieme alle altre tre foreste nazionali della Carolina del Nord (Croatan, Nantahala, and Uwharrie). Nella stessa foresta \u00e8 poi presente un ufficio del distretto locale dei ranger.\nLa foresta nazionale di Pisgah copre un terreno montuoso di 2075.06\u00a0km della parte sud dei monti Appalachi, ed include anche diverse parti dei monti Blue Ridge. I territorio raggiunge anche altitudini di 1800 m e comprende alcune delle montagne pi\u00f9 alte della zona orientale degli Stati Uniti d'America.\nLa zona \u00e8 nota anche per essere luogo di battute di caccia, di escursionismo e di backpacking."}
{"id": "4145189", "revid": "682087", "url": "https://it.wikipedia.org/wiki?curid=4145189", "title": "Adiuretina", "text": ""}
{"id": "4145193", "revid": "1904508", "url": "https://it.wikipedia.org/wiki?curid=4145193", "title": "Conte del Surrey", "text": "Il titolo di Conte del Surrey era un titolo dei Pari del Regno Unito che \u00e8 stato creato per cinque volte. La prima volta venne creato per Guglielmo I di Warenne che combatt\u00e9 con Guglielmo I d'Inghilterra, mentre attualmente \u00e8 un titolo sussidiario del ducato di Norfolk.\nDai Warenne agli Howard.\nIl contado venne creato una prima volta per Guglielmo I di Warenne nel 1088 come ricompensa per il leale servizio prestato a Guglielmo I d'Inghilterra, egli ricevette le terre ed il castello di Reigate, nel Surrey, ma gli vennero donate propriet\u00e0 in altre dodici contee. A quei tempi il contado veniva chiamato con il nome della famiglia che lo deteneva, quindi \"Warenne\", nome che veniva dalle loro ancestrali propriet\u00e0 della Normandia che si trovavano precisamente attorno a Bellencombre vicino al fiume Varenne. I Warenne detennero il titolo in modo diretto per tre generazioni finch\u00e9 Isabella di Warenne, contessa del Surrey (1130 circa-1203 circa) non lo dovette condividere con i suoi due mariti: Guglielmo I di Boulogne, terzogenito di Stefano d'Inghilterra e Hamelin de Warenne, conte del Surrey (1129 circa-1202) figlio illegittimo di Goffredo V d'Angi\u00f2 e quindi fratellastro di Enrico II d'Inghilterra. Al momento della morte di Isabella il titolo pass\u00f2 al figlio suo e di Hamelin rimanendo alla famiglia Warenne per circa un altro secolo.\nNel 1347 John de Warenne, VII conte del Surrey (30 giugno 1286-giugno 1347) mor\u00ec senza eredi maschi ed il titolo and\u00f2 al nipote Richard FitzAlan, X conte di Arundel che era gi\u00e0 Conte di Arundel. Suo figlio Richard FitzAlan, XI conte di Arundel (1346-21 settembre 1397) venne fatto giustiziare da Riccardo II d'Inghilterra ed il titolo ritirato dalla corona. Il contado pass\u00f2 brevemente al Duca di Surrey, ma venne restituito da Enrico IV d'Inghilterra a Thomas FitzAlan, quando questi mor\u00ec nel 1415 senza lasciare eredi il titolo venne considerato estinto, mentre il titolo di Conte di Arundel pass\u00f2 a John FitzAlan, XIII conte di Arundel (1\u00ba agosto 1385-21 aprile 1421), cugino del defunto Thomas.\nIl titolo venne riesumato per John de Mowbray, IV duca di Norfolk (18 ottobre 1444-14 gennaio 1476) nel 1451 e per Riccardo di Shrewsbury nel 1477, poich\u00e9 entrambi morirono senza eredi il titolo si estinse nuovamente.\nNel 1483 fu donato a Thomas Howard, II duca di Norfolk e rimase per lungo tempo in mano agli Howard, nonostante qualche interruzione quando il contado veniva requisito e poi ridonato alla famiglia.\nConti di Surrey (1483).\nThomas Howard, XXI conte di Arundel, titolo restituito nel 1604"}
{"id": "4145199", "revid": "76963", "url": "https://it.wikipedia.org/wiki?curid=4145199", "title": "Ken Utsui", "text": "Biografia.\nKen Utsui ha lavorato per il teatro, il cinema e la televisione fin dai primi anni cinquanta, interpretando sceneggiati, dorama e serie poliziesche. Per gli amanti di fantascienza il suo nome rimane indissolubilmente legato alla serie di film degli anni cinquanta dedicata a Spaceman (\"S\u016bp\u0101 Jaiantsu\", \"\u30b9\u30fc\u30d1\u30fc\u30b8\u30e3\u30a4\u30a2\u30f3\u30c4\", \"Super Gigante\" in giapponese), risposta giapponese a Superman."}
{"id": "4145202", "revid": "599013", "url": "https://it.wikipedia.org/wiki?curid=4145202", "title": "Felipe Kitadai", "text": ""}
{"id": "4145204", "revid": "699852", "url": "https://it.wikipedia.org/wiki?curid=4145204", "title": "Presidenti dell'Assemblea nazionale dell'Artsakh", "text": "I presidenti dell'Assemblea nazionale dell'Artsakh sono coloro che hanno ricoperto tale carica nell'organo legislativo della repubblica dell'Artsakh, chiamata fino al 20 febbraio 2017 repubblica del Nagorno Karabakh.\nPer consuetudine si reputa tale anche chi ha presieduto il Soviet Supremo del Nagorno Karabakh tra il settembre 1991 (dichiarazione di indipendenza) e le prime elezioni parlamentari del 1991.\nFino al 1994, alla conclusione cio\u00e8 della guerra del Nagorno Karabakh, i presidenti dell'Assemblea nazionale hanno assunto il ruolo di Presidenti della Repubblica."}
{"id": "4145209", "revid": "196390", "url": "https://it.wikipedia.org/wiki?curid=4145209", "title": "Stephansdom", "text": ""}
{"id": "4145212", "revid": "1272592", "url": "https://it.wikipedia.org/wiki?curid=4145212", "title": "Francesco Fisichella", "text": "Biografia.\nAppartenente alla nobile famiglia siciliana dei Fisichella, il canonico Francesco Fisichella fu autore di famose opere di teologia e diritto.\nFu responsabile della Biblioteca Civica di Catania dal 1878 al 1902.\nInsegn\u00f2 presso l\"'Istituto teologico di Messina\".\nMor\u00ec a Messina, vittima del terremoto del 1908."}
{"id": "4145215", "revid": "287204", "url": "https://it.wikipedia.org/wiki?curid=4145215", "title": "William Hale", "text": ""}
{"id": "4145221", "revid": "120152847", "url": "https://it.wikipedia.org/wiki?curid=4145221", "title": "Mansur Isaev", "text": ""}
{"id": "4145222", "revid": "76963", "url": "https://it.wikipedia.org/wiki?curid=4145222", "title": "Jutta Yuki", "text": "Iniziata la sua carriera nel mondo dello spettacolo partecipando al musical tratto da Il principe del tennis ha poi svolto vari ruoli in spettacoli per la televisione e dorama.\nCollegamenti esterni.\nSito ufficiale"}
{"id": "4145228", "revid": "767487", "url": "https://it.wikipedia.org/wiki?curid=4145228", "title": "Coppa del Belgio 2012-2013", "text": "La Coppa del Belgio 2012-2013 (detta anche \"Cofidis Cup\" per motivi di sponsorizzazione) \u00e8 la 58\u00aa edizione del torneo di calcio. \u00c8 iniziata il 25 luglio 2012. Il Lokeren \u00e8 la squadra detentrice del trofeo. Il Genk ha vinto il titolo per la quarta volta."}
{"id": "4145229", "revid": "1305772", "url": "https://it.wikipedia.org/wiki?curid=4145229", "title": "Bottaro (disambigua)", "text": ""}
{"id": "4145230", "revid": "339392", "url": "https://it.wikipedia.org/wiki?curid=4145230", "title": "Biblioteche riunite Civica ed Ursino Recupero", "text": ""}
{"id": "4145233", "revid": "76963", "url": "https://it.wikipedia.org/wiki?curid=4145233", "title": "Amber Marshall", "text": "Biografia.\nNata e cresciuta a London, Ontario, recita nell\"'Original Kids Theatre Company\" della sua citt\u00e0 natale per quattro anni, comparendo in numerosi spettacoli. Successivamente, diventa assistente di un veterinario, lavoro che prosegue anche mentre si dedica alla recitazione. Vive in un ranch alla periferia di Calgary. Il 27 luglio 2013 si \u00e8 sposata nel suo ranch con il fotografo Shawn Turner, col quale ha una relazione da pi\u00f9 di 5 anni.\nDoppiatrici italiane.\nNelle versioni in italiano dei suoi film, Amber Marshall \u00e8 stata doppiata da:"}
{"id": "4145238", "revid": "253269", "url": "https://it.wikipedia.org/wiki?curid=4145238", "title": "Jessica Amlee", "text": "Biografia.\nNipote del sassofonista jazz P.J. Perry, Amlee vive nella sua citt\u00e0 natale di Maple Ridge, nella Columbia Britannica, con i suoi genitori e un fratello maggiore. Decide di diventare attrice all'et\u00e0 di 4 anni, dopo aver visto un film con Mary-Kate e Ashley Olsen: i suoi genitori la portano quindi in un'agenzia, dopo viene scritturata per una pubblicit\u00e0 francese. Compare poi in pi\u00f9 di 50 spot. Amlee studia, successivamente, alla \"Tarlington Talent School\". La sua performance nel film \"The Love Crimes of Gillian Guess\" le permette di aggiudicarsi un \"Leo Awards\", diventando la pi\u00f9 giovane attrice ad aver vinto questo premio.\nDoppiatrici italiane.\nNelle versioni in italiano dei suoi film, Jessica Amlee \u00e8 stata doppiata da:\nNella versione italiana di \"Barbie e la magia di Pegaso\", la voce dell'attrice \u00e8 sostituita da quella di Letizia Ciampa."}
{"id": "4145240", "revid": "767487", "url": "https://it.wikipedia.org/wiki?curid=4145240", "title": "20 - Venti", "text": " 20 \u2013 Venti (Twenty) \u00e8 un film del 2000, per la regia di Marco Pozzi. Segna l'esordio nel lungometraggio del regista, autore di corti, spot e documentari industriali.\nTrama.\nIl viaggio di una attrice porno e di una giornalista, attraverso venti (20 come da titolo) episodi, legati dalla presenza continua in scena delle sigarette. Nel giorno pi\u00f9 caldo dell'ultimo secolo, Beatriz, la pornostar sicura di s\u00e9, viene prelevata da Eva, intervistatrice del talk show \"Mineo Night\", dal set del suo ultimo film, per partecipare al programma televisivo. Numerose deviazioni, soste per il caldo, imprevisti e incontri portano a sospendere il viaggio per pernottare in un motel di provincia. Questa fermata avvicina le due donne, tanto diverse tra loro, tanto da intrecciare le loro esistenze.\nProduzione.\nIl film \u00e8 girato in Puglia, in particolare a Corsano, Laghi Alimini e Ostuni con alcune riprese nei dintorni di Milano. Presentato in anteprima al Festival di Berlino nella sezione \"Forum\" (febbraio 2000).\nPremi.\nLa pellicola \u00e8 stata proiettata per invito a: \"Williamsburg film festival\" di New York (\"Best cinematography\" e \"best soundtrack\" - maggio 2000). Festival di Annecy (premio \"CICAE\" della giuria dei critici internazionali - ottobre 2000). Nel mese di dicembre 2000 il mensile di critica cinematografica \"Duel\" ha assegnato il premio come miglior film italiano dell'anno. Al \"Festival del cinema Europeo di Lecce\" (premio speciale della giuria - giugno 2001)."}
{"id": "4145245", "revid": "373960", "url": "https://it.wikipedia.org/wiki?curid=4145245", "title": "Venti (film)", "text": ""}
{"id": "4145249", "revid": "56620", "url": "https://it.wikipedia.org/wiki?curid=4145249", "title": "Il diario delle due lune", "text": "Il diario delle due lune (Piemme Edizioni, 25 ottobre 2011) \u00e8 il primo romanzo per ragazzi della serie fantasy \"Evelyn Starr\", scritta a quattro mani da Luca Azzolini e Francesco Falconi.\nTrama.\nEvelyn Starr \u00e8 una ragazzina davvero speciale, anche se non sembra. Ha tredici anni e mezzo, vive a Ithil Runa (una bella cittadina in Irlanda) assieme alla madre Meb e alla bisnonna Geraldine, ed \u00e8 sempre di corsa tra scuola, lezioni di danza e passeggiate con le amiche.\nMa il suo passato nasconde un segreto. Un mistero che ruota attorno al padre, Sefra Starr, scomparso in circostanze inspiegabili ai margini di un vecchio ponte circondato da mille leggende: l'Arco d'Avorio\u2026 Le leggende che circondano questo misterioso ponte sono tante e vecchie di secoli. Evelyn ancora non lo sa, ma quel ponte che si getta nel vuoto \u00e8 un passaggio per un altro luogo. Un regno grigio avvolto dalla nebbia, dove le Serpibrume si aggirano tra le strade della Citt\u00e0 Proibita, fra esseri fatati che tessono magie con la musica e animali parlanti che cambiano forma dall'alba al tramonto. \nUn luogo magico, il Mullagh Maat, protetto per secoli dai Guardiani delle Nebbie, di cui Evelyn \u00e8 l'ultima erede. L'unica che possa impedire l'avanzata dei Senzastelle e della loro oscura e potente Regina. Assieme al suo nuovo amico Zak, un ragazzo lupo che non ricorda nulla del proprio passato, e all'eccentrico furetto Stillygan, Evelyn affronter\u00e0 un viaggio avventuroso oltre i confini della Citt\u00e0 Proibita, dentro la Montagna Cava, nel cuore del Palazzo di Ghiaccio, per ritrovare la sua famiglia scomparsa e affrontare il feroce Signore delle Nebbie\u2026\nIllustrazioni.\nLa copertina e le illustrazioni interne sono opera di Silvia Bigolin, gi\u00e0 illustratrice per i romanzi di Geronimo Stilton (pubblicati sempre da Piemme Edizioni), e raffigura Evelyn Starr oltre l'Arco d'Avorio, mentre veste i panni di Guardiana delle Nebbie. Alle sue spalle, tra la nebbia e le stelle, scintilla nella luce della luna il ponte bianco come avorio."}
{"id": "4145251", "revid": "2119594", "url": "https://it.wikipedia.org/wiki?curid=4145251", "title": "National Basketball League of Canada", "text": "La Ligue nationale de basketball du Canada National Basketball League of Canada, abbreviato anche in NBL Canada, \u00e8 la massima competizione canadese di pallacanestro organizzata annualmente dal Canadian basketball.\nStoria.\nIl primo campionato venne fondato nel 2011 con 7 squadre, tre delle quali provenienti dalla Premier Basketball League, mentre le altre quattro create \"ex novo\". Dalla stagione successiva vennero create due divisioni \"Atlantic\" e \"Central\"."}
{"id": "4145252", "revid": "51551946", "url": "https://it.wikipedia.org/wiki?curid=4145252", "title": "Cena a sorpresa", "text": ""}
{"id": "4145254", "revid": "80339", "url": "https://it.wikipedia.org/wiki?curid=4145254", "title": "Distretto di Surgut", "text": ""}
{"id": "4145256", "revid": "196390", "url": "https://it.wikipedia.org/wiki?curid=4145256", "title": "Supermen Against the Orient", "text": ""}
{"id": "4145257", "revid": "1343317", "url": "https://it.wikipedia.org/wiki?curid=4145257", "title": "Renetta ananas", "text": "La Renetta ananas \u00e8 un'antica cultivar di mela renetta. \nCaratteristiche.\nIl nome della cultivar deriva dal profumo delicato, simile a quello di un ananas. \nLa polpa \u00e8 bianca e croccante, Il sapore \u00e8 dolce e acidulo e fin dall'Ottocento \u00e8 elogiata come mela da taglio e consigliata anche per produrre succhi e distillati, marmellate e dolci.\nIl frutto si raccoglie a ottobre e si conserva bene fino a marzo, con un'ottima resistenza all'avvizzimento.\nStoria.\nIl primo documento che attesta l'esistenza di questa variet\u00e0 \u00e8 del 1826. La renetta ananas, originaria dei Paesi Bassi, si diffuse soprattutto in Germania dove venne studiata dall'Istituto di Pomologia di Reutlingen, W\u00fcrttemberg, e in particolare dal suo direttore E. Lucas, che nel 1859 ne fece una descrizione minuziosa. Grazie all'interesse tedesco venne presentata nel 1867 all'Esposizione universale di Parigi. Sette anni dopo fu importata in Italia, nel biellese, per mano del Cav. Zasso.\nDi grande successo presso vari istituti di pomologia e congressi internazionali, venne consigliata anche dal grande pomologo Girolamo Molon.\nCi\u00f2 nonostante, in Italia non ebbe mai grande diffusione: oltre che nel biellese, si trova coltivata anche nella Venezia Giulia e in Trentino."}
{"id": "4145260", "revid": "729019", "url": "https://it.wikipedia.org/wiki?curid=4145260", "title": "Heart of Stone Tour", "text": "L'Heart of Stone Tour (conosciuto anche come Cher Tour 1990) \u00e8 il secondo tour di concerti della cantante e attrice statunitense Cher.\nIl tour support\u00f2 il ventunesimo album della cantante, \"Heart of Stone\". L\"'Heart of Stone Tour\" fu la tourn\u00e9e pi\u00f9 ambiziosa per Cher da solista, dopo un'assenza di otto anni dalla scena live.\nInformazioni sul tour.\nIl tour dur\u00f2 otto mesi, portando la cantante a visitare tre continenti. Cher si esib\u00ec in numerosi concerti tra Nord America, Europa e Australia, con un guadagno complessivo di oltre 40 milioni di dollari.\nCher dovette cancellare i concerti previsti in Unione Sovietica subito dopo che i biglietti erano stati messi in vendita, e anche i presupposti concerti in Argentina e in Brasile.\nDue casin\u00f2 americani funsero da location, il Sands Hotel di Atlantic City ed il Mirage a Las Vegas.\nNelle parole di Cher, il concerto era \"un incrocio tra il \"Fantasma dell'Opera\" e i Metallica\".\nIl suo manager di allora, Bill Sammeth, aveva gi\u00e0 programmato un mini-tour nell'agosto 1989, con concerti in sei citt\u00e0 statunitensi. In otto concerti di fronte a folle dagli 8.000 agli 11.500 spettatori furono ricavati oltre 200.000 dollari a serata.\nDopo le riprese del film \"Sirene\", Cher intraprese un vero e proprio tour nel 1990. Il tour avrebbe dovuto iniziare il 18 marzo a Tucson (USA) ma la data fu posticipata poich\u00e9 l'influenza aveva impedito a Cher di provare per tempo.\nCher inizi\u00f2 il tour dalla citt\u00e0 texana di Dallas (USA) il 31 marzo 1990. Il tour visit\u00f2 il Nord America fino all'agosto 1990, e tra ottobre e novembre si esib\u00ec in Europa e Australia.\nCher tenne otto concerti complessivi al teatro all'interno del casin\u00f2 The Mirage di Las Vegas, di fronte a 1.500 ospiti per serata.\nRegistrazioni.\nSi conservano le registrazioni di alcuni concerti.\nLo show al Pensacola Civic Center di Pensacola (USA) \u00e8 stato citato da Cher stessa nel 2005 quando pubblicizz\u00f2 la realizzazione del DVD del concerto al Mirage. Durante il concerto di Pensacola, il microfono di Cher non funziona in apertura. Alcune scene iniziali, come la canzone 'I'm No Angel', sono presenti nel suddetto DVD sotto la voce blooper nei contenuti speciali.\nDue concerti di Cher al Mirage Hotel &amp; Casino di Las Vegas furono filmati per far parte dello special televisivo della CBS. Durante questi concerti Cher indoss\u00f2 delle versioni pi\u00f9 \"conservatrici\" dei suoi sgargianti e spesso succinti costumi di scena, in un certo senso poco adatti per il pubblico televisivo. L'abito di Cher durante \"If I Could Turn Back Time\" \u00e8 una versione pi\u00f9 formale di quello regolarmente indossato durante il resto del tour. Anche il palco era diverso per questi show, con una lunga passerella che si dipartiva dal palco e divideva il pubblico in due. Lo special televisivo fu trasmesso il 4 febbraio 1991.\nIl concerto di Cher a Melbourne fu trasmesso in Australia su \"Sky\". Questo show comprendeva le esibizioni di \"Desperado\" e \"Love Hurts\".\nSu \"Entertainment Tonight\" vennero trasmesse parti dal concerto di Dallas del 3 aprile 1990 e le prove dai dietro-le-quinte, con Cher che provava i suoi passi di danza per le canzoni di chiusura.\nDurante la promozione del tour molti programmi televisivi come \"Entertainment Tonight\" trasmisero scene dai dietro-le-quinte come la costruzione del palco e le prove.\nDelle riprese dalle prove sono presenti come opzione nella versione del 2005 del concerto al Mirage. Le riprese delle prove venivano usate da Cher come \"nastro da lavoro\" per vedere come migliorare la sua esibizione. Durante alcune canzoni come \"I Found Someone\" e \"Takin' It to the Streets\" nella versione originale in VHS e DVD venivano mostrati frammenti in bianco e nero di Cher durante le prove.\nNel 1990 \"Prime Time Live\" trasmise uno special sull'imminente tour di Cher: furono trasmessi filmati della cantante durante le prove, mentre dava alcune direzioni tecniche. Alcune di queste immagini sono presenti come contenuti bonus nel DVD del Mirage.\nIl programma americano \"After Hours\" mostr\u00f2 le prove di \"After All\", \"Hold On\" e \"I'll Be There For You\" dei Bon Jovi, e un'intervista, mentre Cher si trovava ad Atlantic City.\nPersonale.\nStaff di produzione\nBand"}
{"id": "4145265", "revid": "339392", "url": "https://it.wikipedia.org/wiki?curid=4145265", "title": "Radu\u017enyj (Chantia-Mansia)", "text": ""}
{"id": "4145277", "revid": "22475", "url": "https://it.wikipedia.org/wiki?curid=4145277", "title": "La regina dei Senzastelle", "text": "La regina dei Senzastelle \u00e8 il secondo romanzo per ragazzi della serie fantasy \"Evelyn Starr\", scritta a quattro mani da Luca Azzolini e Francesco Falconi.\nTrama.\nIl Natale \u00e8 alle porte, e la ridente cittadina irlandese di Ithil Runa \u00e8 gi\u00e0 coperta da un manto di neve. Dopo essere tornata dal suo primo avventuroso viaggio nel Mullagh Maat (che in antico gaelico significa Regno Grigio), la vita di Evelyn Starr sembra tornata alla normalit\u00e0. I giorni riprendono in allegria tra la scuola, il saggio di danza e le uscite con gli amici, ma anche con i primi addestramenti per diventare una futura Guardiana delle Nebbie. \nMa, al di l\u00e0 dell\"'Arco d'Avorio\", qualcosa sta per accadere. Terribili forze oscure tramano per preparare il ritorno di \"Murigen\", l'oscura \"Regina dei Senzastelle\". Il 21 dicembre, notte del solstizio d'inverno, cio\u00e8 durante la notte pi\u00f9 lunga dell'anno, un'eclissi di luna oscurer\u00e0 il cielo e, in quel preciso istante, il \"Patto d'Argento\" si far\u00e0 pi\u00f9 debole. \u00c8 l'occasione che Murigen stava aspettando da anni per riconquistare i poteri che ha perduto per colpa dei Guardiani delle Nebbie e oltrepassare il Varco.\nEvelyn sar\u00e0 cos\u00ec costretta a tornare nel Mullagh Maat, recuperare il \"Gioiello della Luce\" e affrontare le sue paure. Come sempre, al suo fianco ci saranno ancora una volta \"Zak\" e \"Stillygan\"... ma i pericoli sono sempre in agguato per l'ultima Guardiana delle Nebbie. Un nuovo nemico \u00e8 pronto a mettersi sulla sua strada: il \"Principe dei Senzastelle\", che cela un terribile segreto\u2026\nIllustrazioni.\nLa copertina e le illustrazioni interne sono opera di Silvia Bigolin, gi\u00e0 illustratrice per i romanzi di Geronimo Stilton (pubblicati sempre da Piemme Edizioni), e raffigura Evelyn Starr all'interno della \"Piramide Rovesciata\", mentre viene attaccata da un branco di \"Ombromanti\" (terribili lupi fatti di ombra)."}
{"id": "4145282", "revid": "599013", "url": "https://it.wikipedia.org/wiki?curid=4145282", "title": "Ronald Graafland", "text": ""}
{"id": "4145288", "revid": "131145", "url": "https://it.wikipedia.org/wiki?curid=4145288", "title": "Vivian Jepkemoi Cheruiyot", "text": ""}
{"id": "4145289", "revid": "106763870", "url": "https://it.wikipedia.org/wiki?curid=4145289", "title": "Distribuzione di probabilit\u00e0 a priori", "text": "Nell'ambito dell'inferenza statistica bayesiana, una distribuzione di probabilit\u00e0 a priori, detta spesso anche distribuzione a priori, di una quantit\u00e0 incognita \"p\" (per esempio, supponiamo \"p\" essere la proporzione di votanti che voteranno per il politico Rossi in un'elezione futura) \u00e8 la distribuzione di probabilit\u00e0 che esprimerebbe l'incertezza di \"p\" prima che i \"dati\" (per esempio, un sondaggio di opinione) siano presi in considerazione. Il proposito \u00e8 di attribuire incertezza piuttosto che casualit\u00e0 a una quantit\u00e0 incerta. La quantit\u00e0 incognita pu\u00f2 essere un parametro o una variabile latente.\nSi applica il teorema di Bayes, moltiplicando la distribuzione a priori per la funzione di verosimiglianza e quindi normalizzando, per ottenere la distribuzione di probabilit\u00e0 a posteriori, la quale \u00e8 la distribuzione condizionata della quantit\u00e0 incerta una volta ottenuti i dati.\nSpesso una distribuzione a priori \u00e8 l'accertamento soggettivo (elicitazione) di una persona esperta. Quando possibile, alcuni sceglieranno una \"distribuzione a priori coniugata\" per rendere pi\u00f9 semplice il calcolo della distribuzione a posteriori.\nI parametri di una distribuzione a priori sono chiamati \"iperparametri\", per distinguerli dai parametri del modello dei dati sottostanti. Per esempio, se si sta usando una distribuzione beta per modellare la distribuzione di un parametro \"p\" di una distribuzione di Bernoulli, allora:\nDistribuzioni a priori informative.\nUna \"distribuzione a priori informativa\" esprime una specifica, definita informazione circa una variabile.\nUn esempio \u00e8 la distribuzione a priori per la temperatura di domattina.\nUn approccio ragionevole \u00e8 costruire la distribuzione a priori come una distribuzione normale con valore atteso uguale alla temperatura mattutina di oggi, con una varianza uguale alla varianza giorno per giorno della temperatura atmosferica, oppure come una distribuzione della temperatura per quel tal giorno dell'anno.\nQuesto esempio ha una propriet\u00e0 in comune con molte distribuzioni a priori, ovvero che la distribuzione a posteriori di un problema (temperatura odierna) diventa la distribuzione a priori per un altro problema (temperatura di domani); l'evidenza preesistente, che \u00e8 gi\u00e0 stata tenuta in conto, \u00e8 parte della distribuzione a priori e come ulteriore evidenza viene accumulata. \nLa distribuzione a priori \u00e8 largamente determinata dall'evidenza piuttosto che da qualche assunzione originale, sempre che l'assunzione originale ammetta la possibilit\u00e0 (ossia sia compatibile) con quello che l'evidenza suggerisce. I termini \"a priori\" e \"a posteriori\" sono generalmente relativi a un dato o un'osservazione specifica.\nDistribuzioni a priori non informative.\nUna \"distribuzione a priori non informativa\" esprime vaghezza o informazione a carattere generale circa una variabile.\nIl termine \"non informativa\" pu\u00f2 essere un po' fuorviante; spesso, tale tipo di distribuzione \u00e8 chiamata \"a priori non molto informativa\", oppure \"a priori oggettiva\", cio\u00e8 una distribuzione che non \u00e8 soggettivamente esplicitata.\nLe distribuzioni a priori non informative possono esprimere informazione \"oggettiva\" come ad esempio \"la variabile \u00e8 positiva\" oppure \"la variabile \u00e8 minore di tal limite\".\nLa pi\u00f9 semplice e vecchia regola per determinare una distribuzione a priori non informativa \u00e8 il principio d'indifferenza, il quale assegna a tutti gli eventi uguale probabilit\u00e0.\nIn problemi di stima parametrica, l'uso di una distribuzione a priori non informativa d\u00e0 risultati che sono non troppo differenti dall'analisi statistica convenzionale. Questo accade in quanto la funzione di verosimiglianza fornisce la parte maggiore dell'informazione rispetto a quella fornita dalla distribuzione a priori non informativa nel determinare una distribuzione a posteriori.\nVari tentativi sono stati fatti per trovare probabilit\u00e0 a priori, cio\u00e8 distribuzioni di probabilit\u00e0 in un certo senso logicamente richieste dalla natura di uno stato di incertezza; queste sono soggette a controversia filosofica, con i sostenitori del metodo bayesiano approssimativamente divisi in due scuole: i \"bayesiani oggettivistici\", che credono che tali distribuzioni a priori esistano in molte situazioni, e i \"bayesiani soggettivisti\" che credono che in pratica le distribuzioni a priori rappresentino giudizi di opinione che non possono essere rigorosamente giustificati. Per la maggiore le pi\u00f9 forti argomentazioni a favore della scuola oggettivistica furono date da Edwin T. Jaynes.\nCome esempio di una distribuzione a priori, dovuta a, consideriamo una situazione in cui sappiamo che una pallina \u00e8 nascosta sotto una di tre tazze rovesciate, A, B o C, ma nessun'altra informazione \u00e8 disponibile circa la sua posizione. In questo caso una distribuzione a priori uniforme di formula_1 sembra intuitivamente verosimile la sola scelta ragionevole. Pi\u00f9 formalmente, noi possiamo vedere che il problema rimane lo stesso se scambiamo le lettere identificative \"A\", \"B\" e \"C\" delle tazze. Sarebbe perci\u00f2 strano scegliere una distribuzione a priori per la quale una permutazione delle lettere causerebbe un cambio nella nostra predizione circa la posizione dove la pallina sar\u00e0 trovata; la distribuzione a priori uniforme \u00e8 la sola che preserva questa invarianza. Se si accetta questo principio di invarianza allora si pu\u00f2 vedere che la distribuzione a priori uniforme \u00e8 la distribuzione logicamente corretta che rappresenta questo stato di conoscenza a priori. Si avr\u00e0 notato che questa distribuzione a priori \u00e8 \"oggettiva\" nel senso di essere la scelta corretta per rappresentare un particolare stato di conoscenza, ma non \u00e8 oggettiva nel senso di essere una caratteristica del sistema osservato indipendente dall'osservatore: in realt\u00e0 la pallina esiste sotto una specifica tazza e in questa situazione ha solo senso parlare di probabilit\u00e0 se c'\u00e8 un osservatore con una conoscenza limitata del sistema ossia della posizione della pallina sotto le tazze.\nCome esempio pi\u00f9 controverso, Jaynes pubblic\u00f2 un argomento basato sui gruppi di Lie suggerente che la distribuzione a priori rappresentante in maniera completa l'incertezza sarebbe la distribuzione a priori di Haldane \"p\"\u22121(1\u00a0\u2212\u00a0\"p\")\u22121. L'esempio fornito da Jaynes \u00e8 quello di trovare un chimico in un laboratorio e di chiedergli di eseguire ripetutamente degli esperimenti di dissoluzione in acqua. La distribuzione a priori di Haldane da prevalentemente la maggiore probabilit\u00e0 agli eventi formula_2 and formula_3, indicando che il campione ogni volta si scioglier\u00e0 oppure no, con uguale probabilit\u00e0. Tuttavia se sono stati osservati campioni non disciogliersi in un esperimento e disciogliersi in un altro, allora questa distribuzione a priori \u00e8 aggiornata alla distribuzione uniforme sull'intervallo [0, 1]. Questo risultato si ottiene applicando il teorema di Bayes all'insieme di dati consistente in un'osservazione di dissoluzione e una di non dissoluzione, usando la distribuzione a priori precedente. sulla base che essa fornisce una distribuzione a posteriori impropria che pone il 100% del contenuto di probabilit\u00e0 sia a \"p\" = 0 o a \"p\" = 1 se un numero finito di esperimenti ha dato lo stesso risultato (ad esempio il discioglimento). La distribuzione a priori di Jeffreys \"p\"\u22121/2(1\u00a0\u2212\u00a0\"p\")\u22121/2 \u00e8 perci\u00f2 preferita (\"cfr.\" sotto).\nSe lo spazio parametrico X \u00e8 dotato di una struttura di gruppo naturale che lascia invariato il nostro stato di conoscenza bayesiano, allora la distribuzione a priori pu\u00f2 essere costruita proporzionale alla Misura di Haar. Questo pu\u00f2 essere visto come una generalizzazione del principio di invarianza che giustificava la distribuzione a priori uniforme dell'esempio delle tre tazze visto sopra. Per esempio, in fisica ci si aspetta che un esperimento dia i medesimi risultati indipendentemente dalla scelta dell'origine del sistema di coordinate. Questo induce la struttura gruppale del gruppo delle traslazioni su \"X\", il quale determina la distribuzione di probabilit\u00e0 a priori come una distribuzione a priori impropria costante. Analogamente alcuni sistemi fisici presentano un'invarianza di scala (ossia i risultati sperimentali sono indipendenti dal fatto che, ad esempio, usiamo centimetri o pollici). In tal caso il gruppo di scala \u00e8 la struttura di gruppo naturale, e la corrispondente distribuzione a priori su \"X\" \u00e8 proporzionale a 1/\"x\". Qualche volta risulta importante se viene usata la misura di Haar invariante a sinistra piuttosto che quella invariante a destra. Per esempio, le misure di Haar invarianti a destra e a sinistra sul gruppo affine non sono uguali. Berger (1985, p.\u00a0413) arguisce che la scelta corretta \u00e8 la misura di Haar invariante a destra.\nUn'altra idea, supportata da Edwin T. Jaynes, \u00e8 di usare il principio di massima entropia (MAXENT). La motivazione \u00e8 che l'entropia di Shannon di una distribuzione di probabilit\u00e0 misura l'ammontare di informazione contenuta nella distribuzione. Maggiore \u00e8 l'entropia, minore \u00e8 l'informazione fornita dalla distribuzione. Perci\u00f2, mediante la massimizzazione dell'entropia sopra un adeguato insieme di distribuzioni di probabilit\u00e0 su \"X\", si trova la distribuzione che \u00e8 meno informativa nel senso che essa contiene il minore ammontare di informazione consistente con le costrizioni definite dall'insieme scelto. Per esempio, la distribuzione a priori di massima entropia su uno spazio discreto, dato solo il fatto che la probabilit\u00e0 \u00e8 normalizzata a 1, \u00e8 la distribuzione a priori che assegna uguale probabilit\u00e0 ad ogni stato. Mentre nel caso continuo, la distribuzione a priori di massima entropia con densit\u00e0 normalizzata, media nulla e varianza unitaria, \u00e8 la ben nota distribuzione normale. Il principio di minima entropia incrociata generalizza il principio di massima entropia al caso di \"aggiornamento\" di una distribuzione a priori arbitraria con adeguate costrizioni nel senso di massima entropia.\nUn'idea collegata, la distribuzione a priori di riferimento, fu introdotta da Jos\u00e9-Miguel Bernardo. Qui l'idea \u00e8 di massimizzare il valore atteso della divergenza di Kullback\u2013Leibler della distribuzione a posteriori rispetto alla distribuzione a priori. Questo massimizza l'informazione attesa riguardante \"X\" quando la densit\u00e0 a priori \u00e8 \"p\"(\"x\"); perci\u00f2, in un certo senso, \"p\"(\"x\") \u00e8 la distribuzione a priori \"meno informativa\" riguardo X. La distribuzione a priori di riferimento \u00e8 definita nel limite asintotico, cio\u00e8 si considera il limite delle distribuzioni a priori cos\u00ec ottenute come il numero di dati va all'infinito. Nei problemi multivariati spesso vengono scelte come distribuzioni a priori oggettive le distribuzioni a priori di riferimento, dato che altre scelte (ad esempio la regola di Jeffreys possono portare a distribuzioni a priori dal comportamento problematico.\nDistribuzioni a priori oggettive possono anche essere derivate da altri principi, come le teorie dell'informazione o le teorie della codifica (vedi ad esempio lunghezza di descrizione minima) oppure della statistica frequentista.\nProblemi filosofici legati alle distribuzioni a priori non informative sono associati alla scelta di una metrica appropriata o scala di misurazione. Supponiamo di volere una distribuzione a priori per la valocit\u00e0 di un corridore a noi sconosciuto. Potremmo specificare, diciamo, per la sua velocit\u00e0 una distribuzione a priori di tipo normale, ma in alternativa potremmo specificare una distribuzione a priori normale per il tempo impiegato a percorrere 100 metri, il quale \u00e8 proporzionale al reciproco della prima distribuzione a priori. Queste due distribuzioni a priori sono effettivamente differenti, ma non \u00e8 chiaro quale delle due preferire. Il metodo, spesso sopravvalutato, di trasformazione dei gruppi di Jaynes pu\u00f2 rispondere a tale questione in varie situazioni.\nIn maniera simile, se ci \u00e8 chiesto di stimare una proporzione incognita tra 0 e 1, noi possiamo affermare che tutte le proporzioni sono ugualmente probabili ed usare una distribuzione a priori uniforme. Alternativamente, potremmo dire che tutti gli ordini di grandezza per la proporzione sono ugualmente probabili, e scegliere la distribuzione a priori logaritmica, la quale \u00e8 la distribuzione a priori uniforme sul logaritmo della proporzione. La distribuzione a priori di Jeffreys tenta di risolvere questo problema calcolando una distribuzione a priori che esprime la medesima credenza indipendentemente dalla metrica utilizzata. La distribuzione a priori di Jeffreys per una proporzione incognita \"p\" \u00e8 \"p\"\u22121/2(1\u00a0\u2212\u00a0\"p\")\u22121/2, che differisce da quella raccomandata da Jaynes.\nDistribuzioni a priori basate sulla nozione di probabilit\u00e0 algoritmica vengono impiegate nel campo dell'inferenza induttiva come base induttiva in configurazioni del tutto generali.\nProblemi pratici associati con le distribuzioni a priori non informative includono il requisito che la distribuzione a posteriori sia propria. Le distribuzioni a priori non informative su variabili continue, non limitate sono improprie. Questo non \u00e8 necessariamente un problema se la distribuzione a posteriori \u00e8 propria. Un altro argomento importante \u00e8 quello in cui se una distribuzione a priori non informativa viene usata in maniera regolare, cio\u00e8 con svariati insiemi di dati, allora essa avrebbe buone propriet\u00e0 frequentiste. Normalmente un bayesiano non dovrebbe porsi questo problema, ma potrebbe essere importante farlo in questa situazione. Per esempio, uno potrebbe volere che qualsiasi regola di decisione basata sulla distribuzione a posteriori sia ammissibile sotto la funzionedi perdita adottata. Sfortunatamente, l'ammissibilit\u00e0 \u00e8 difficile da verificare, nonostante vari risultati siano noti (\"cfr.\" ad esempio, Berger and Strawderman, 1996). Il problema \u00e8 particolarmente acuto con i modelli di Bayes gerarchici; le distribuzioni a priori usuali (ad esempio la distribuzione a priori di Jeffreys) possono dare regole di decisione praticamente inammissibili se impiegate ai livelli gerarchici pi\u00f9 elevati.\nDistribuzioni a priori improprie.\nSe il teorema di Bayes viene scritto come\nallora \u00e8 chiaro che si otterrebbe il medesimo risultato se tutte le probabilit\u00e0 a priori \"P\"(\"A\"\"i\") e \"P\"(\"A\"\"j\") fossero moltiplicate per una data costante; lo stesso sarebbe vero per una variabile casuale continua. Se la sommatoria al denominatore converge, le probabilit\u00e0 a posteriori sommeranno (o integreranno) ancora a 1 anche se i valori della distribuzione a priori non lo fanno, e in tal modo pu\u00f2 solo essere necessario richiedere alle distribuzioni a priori di essere specificate nella proporzione corretta. Spingendo oltre questa idea, in molti casi non \u00e8 neanche richiesto che la somma o l'integrale dei valori della distribuzione a priori sia finita per ottenere risposte significative circa le probabilit\u00e0 a posteriori. Quando questo \u00e8 il caso, la distribuzione a priori \u00e8 chiamata distribuzione a priori impropria. Tuttavia, se la distribuzione a priori \u00e8 impropria, allora non \u00e8 necessario che la distribuzione a posteriori sia propria. Questo \u00e8 chiaro nella situazione in cui l'evento \"B\" \u00e8 indipendente da tutti gli altri eventi \"A\"\"j\".\nVari statistici usano le distribuzioni a priori improprie come distribuzioni a priori non informative. Per esempio, se hanno bisogno di una distribuzione a priori per la media e la varianza di una variabile casuale, allora essi assumono \"p\"(\"m\",\u00a0\"v\")\u00a0~\u00a01/\"v\" (per \"v\"\u00a0&gt;\u00a00) il che suggerirebbe che qualsiasi valore per la media \u00e8 \"ugualmente probabile\" e che un valore per la varianza positiva diventa \"meno probabile\" in proporzione inversa al suo valore. Molti autori (Lindley, 1973; De Groot, 1937; Kass and Wasserman, 1996) mettono in guardia contro il pericolo di sovra-interpretare tali distribuzioni a priori poich\u00e9 non sono densit\u00e0 di probabilit\u00e0. La loro sola rilevanza che esse hanno si trova nella distribuzione a posteriori corrispondente, fintanto che questa \u00e8 ben definita per tutte le osservazioni. (La distribuzione a priori di Haldane \u00e8 un tipico controesempio.)\nEsempi.\nEsempi di distribuzioni a priori includono:\nAltre distribuzioni a priori.\nIl concetto di probabilit\u00e0 algoritmica fornisce una via per specificare la probabilit\u00e0 delle distribuzioni a priori basata sulla complessit\u00e0 relativa di modelli presi in considerazione e tra loro alternativi."}
{"id": "4145292", "revid": "466539", "url": "https://it.wikipedia.org/wiki?curid=4145292", "title": "Alec Craig", "text": "Biografia.\nHa recitato in oltre 100 film, tra il 1934 e il 1945 (anno della sua morte), e alcuni film sono anche usciti postumi. Il successo \u00e8 giunto grazie al film \"Torna a casa, Lassie!\"."}
{"id": "4145305", "revid": "767487", "url": "https://it.wikipedia.org/wiki?curid=4145305", "title": "Serie A 2012-2013 (calcio a 5)", "text": "Il campionato di Serie A 2012-2013 \u00e8 stato il 24\u00ba campionato di Serie A e la 30\u00aa manifestazione nazionale che assegnasse il titolo di campione d'Italia. La stagione regolare ha preso avvio il 15 settembre 2012 e si \u00e8 conclusa il 20 aprile del 2013, prolungandosi fino al 7 giugno seguente con la disputa delle partite di spareggio. A parit\u00e0 di punteggio fra due o pi\u00f9 squadre, la graduatoria finale \u00e8 determinata in base alla classifica avulsa (stesso parametro utilizzato al termine del girone d'andata per definire le formazioni qualificate alla \"final eight\" di Coppa Italia). I criteri imposti sono: punti ottenuti negli scontri diretti, differenza reti negli scontri diretti, differenza reti generale, reti realizzate in generale, sorteggio. Il meccanismo dei play-off e dei play-out \u00e8 il medesimo della stagione precedente: Al termine della stagione regolare, le prime otto classificate accedono direttamente agli spareggi-scudetto mentre l'undicesima e la dodicesima classificata si scontreranno nello spareggio salvezza, per decretare la terza squadra che sar\u00e0 retrocessa in A2. Le ultime due classificate retrocedono direttamente nella seconda serie. Anche in questa stagione il pallone ufficiale \u00e8 stato il Thorax 1000 fornito dalla Molten, adoperato in tutti i campionati organizzati dalla Divisione Calcio a 5. Per il secondo anno consecutivo, sono 7 le regioni rappresentate in questo torneo.\nIl Veneto \u00e8 il territorio che esprime il maggior numero di squadre (quattro), seguito da Abruzzo e Lazio con tre squadre ciascuno. La squadra campione in carica \u00e8 la Luparense, che dopo due stagioni di digiuno (interrotte dalle prime vittorie di Montesilvano e della Marca) \u00e8 tornata a cucirsi lo scudetto sul petto, conquistandolo per la quarta volta nelle ultime sei edizioni. A prendere il posto di Fiumicino e Augusta - retrocesse in Serie A2 - sono stati il Verona (vincitore del girone A di Serie A2) e la Cogianco Genzano (vincitrice del raggruppamento B); se per la formazione \"scaligera\" si tratta di un ritorno nella massima categoria dopo tredici anni di assenza, la societ\u00e0 laziale \u00e8 al debutto assoluto. A causa della mancata iscrizione della neopromossa Canottieri Lazio e del Bisceglie, sono stati ripescati il retrocesso Kaos e il Napoli, sconfitto nella finale play-off del girone B proprio dalla Canottieri. Il ripescaggio riporta i \"partenopei\" nella massima serie dopo appena un anno dalla retrocessione in Serie A2.\nAvvenimenti.\nSorteggio calendari.\nIl sorteggio del campionato di calcio a 5 2012-2013 si \u00e8 svolto il 6 agosto. Per la stesura dei calendari si sono imposti i seguenti criteri:\nIn questa stagione sono stati programmati soltanto due turni infrasettimanali, il 22 gennaio ed il 13 marzo del 2013 con ben tre soste di cui quella nel periodo compreso dal 20 ottobre al 17 novembre in quanto la Nazionale italiana era impegnata in quel periodo a disputare il Campionato del Mondo di calcio a 5, tenutosi in Thailandia. Il torneo si \u00e8 fermato anche il 2 marzo e nella settimana tra il 23-30 marzo, rispettivamente per la disputa della \"final eight\" di Coppa Italia e per le qualificazioni al campionato europeo del 2014.\nCome nella precedente edizione, anche quest'anno le ultime due giornate della stagione regolare si sono svolte in contemporanea, senza anticipi e posticipi (la penultima giornata si \u00e8 giocata alle ore 19, l'ultimo turno alle 18).\nPlay-off.\nFormula.\nAi play-off valevoli per lo scudetto sono qualificate d'ufficio le societ\u00e0 classificatesi ai primi otto posti al termine della stagione regolare. Gli incontri dei quarti di finale e delle semifinali sono a eliminazione diretta con gare di andata e ritorno. Gli incontri di ritorno saranno effettuati in casa delle squadre meglio classificate al termine della \"stagione regolare\". Al termine degli incontri saranno dichiarate vincenti le squadre, che nelle due partite di andata e di ritorno, avranno ottenuto il maggior punteggio. In caso di parit\u00e0 di punti tra le due squadre al termine delle due gare, indipendentemente dalla differenza reti, si disputer\u00e0 una terza gara di spareggio da giocarsi sempre sul campo della migliore classificata al termine della stagione regolare. In caso di parit\u00e0 al termine della terza gara si giocheranno due tempi supplementari di 5 minuti ciascuno. Qualora anche al termine di questi le squadre fossero in parit\u00e0 sar\u00e0 considerata vincente la squadra in migliore posizione di classifica al termine della \"stagione regolare\". A differenza delle precedenti edizioni, la finale si disputer\u00e0 al meglio delle cinque gare secondo l'ordine di seguito evidenziato: 1\u00aa gara in casa della squadra meglio classificata al termine della \"stagione regolare\"; 2\u00aa e 3\u00aa gara in casa della squadra peggio classificata al termine della \u201cstagione regolare\u201d; 4^ (eventuale) e 5\u00aa gara (eventuale) in casa della squadra meglio classificata al termine della \"stagione regolare\". Al termine degli incontri saranno dichiarate vincenti le squadre, che avranno ottenuto il maggior punteggio. In caso di parit\u00e0 al termine della prima gara, della seconda gara, della terza gara e della eventuale quarta gara, si proceder\u00e0 direttamente all'effettuazione dei tiri di rigore. In caso di parit\u00e0 al termine della (eventuale) quinta gara si giocheranno due tempi supplementari di 5 minuti ciascuno. Qualora anche al termine di questi le squadre fossero in parit\u00e0 si proceder\u00e0 all'effettuazione dei tiri di rigore.\nPlay-out.\nFormula.\nLe squadre che hanno concluso il campionato all'undicesima e alla dodicesima posizione si sono affrontate in un doppio spareggio (andata e ritorno, la prima partita giocata in casa della dodicesima classificata) per determinare la terza retrocessione in Serie A2. Le due sono state programmate rispettivamente per il 4 e l'11 maggio 2013.\nSupercoppa italiana.\nInizialmente la quindicesima Supercoppa Italiana doveva avere una formula simile a una \"Final Four\" con la partecipazione dei campioni d'Italia, i detentori della coppa Italia e le due squadre vincitrici dei due gironi della serie A2 della passata stagione..\nAlla fine non si fece pi\u00f9 nulla e la gara si svolse, come nelle precedenti edizioni, tra i Campioni d'Italia della Luparense e i detentori della Coppa Italia dell'Asti, marted\u00ec 4 dicembre a Bassano del Grappa presso il PalaBruel.\nCopertura televisiva.\nCome gi\u00e0 avvenuto nelle precedenti stagioni, sar\u00e0 Rai Sport l'emittente a proporre le partite di Serie A in diretta ed in esclusiva. La tv di stato, trasmetter\u00e0 settimanalmente l'anticipo serale del venerd\u00ec per il secondo anno consecutivo, ed occasionalmente il posticipo del sabato sera (novit\u00e0 di rilievo introdotta da questo campionato) attraverso i canali Rai Sport 1 e Rai Sport 2, con inizio fissato alle ore 20:30. Tuttavia prima di ogni anticipo del venerd\u00ec, andr\u00e0 anche in onda la rubrica \"This is futsal\" curata dalla Divisione Calcio a 5 che propone tutte le sintesi e gli \"highlights\" dell'ultima giornata disputata del massimo torneo. Come avvenuto nelle precedenti edizioni, per ogni turno dei play-off, Rai Sport garantir\u00e0 nella sua programmazione anche la diretta di due incontri a partire dai quarti di finale (fra cui un anticipo) e proseguendo con le semifinali sino alle finali. Saranno inoltre trasmessi la finale della Supercoppa italiana e la \"final eight\" di Coppa Italia."}
{"id": "4145324", "revid": "47767", "url": "https://it.wikipedia.org/wiki?curid=4145324", "title": "Govannon", "text": ""}
{"id": "4145325", "revid": "110157", "url": "https://it.wikipedia.org/wiki?curid=4145325", "title": "Benjamin Pipes", "text": "Benjamin Pipes inizi\u00f2 a giocare a pallavolo all'et\u00e0 di tredici anni. Come la maggior parte dei giocatori britannici di volley di un certo spessore, Pipes ha militato in club sportivi del continente, tra Paesi Bassi, Belgio e Spagna. In nazionale fece il suo debutto nel 2006. Nel 2012, in occasione delle Olimpiadi di Londra, essendo la squadra britannica qualificata d'ufficio, ne divent\u00f2 il capitano."}
{"id": "4145326", "revid": "287204", "url": "https://it.wikipedia.org/wiki?curid=4145326", "title": "Carbonato rameico basico", "text": ""}
{"id": "4145328", "revid": "110157", "url": "https://it.wikipedia.org/wiki?curid=4145328", "title": "John Mark", "text": "Ha gareggiato soprattutto nella specialit\u00e0 dei 400 metri.\nPraticante di vari sport all'Universit\u00e0 di Cambridge, pass\u00f2 alla storia quando, per la sua giovane et\u00e0, fu scelto come \"ultimo tedoforo\" alle olimpiadi di Londra 1948 nello stadio di Wembley.\nRitiratosi dallo sport, lavor\u00f2 nell'agricoltura, morendo di ictus."}
{"id": "4145329", "revid": "484362", "url": "https://it.wikipedia.org/wiki?curid=4145329", "title": "Paolo Apostolo", "text": ""}
{"id": "4145330", "revid": "28592", "url": "https://it.wikipedia.org/wiki?curid=4145330", "title": "Ammaniti", "text": ""}
{"id": "4145332", "revid": "6923", "url": "https://it.wikipedia.org/wiki?curid=4145332", "title": "Mercedes-Benz K", "text": ""}
{"id": "4145336", "revid": "6923", "url": "https://it.wikipedia.org/wiki?curid=4145336", "title": "Mercedes-Benz S", "text": ""}
{"id": "4145340", "revid": "1442080", "url": "https://it.wikipedia.org/wiki?curid=4145340", "title": "Juozas Aputis", "text": " \nDirettore della celebre rivista letteraria \"Metai\", fu autore di apprezzati classici della letteratura lituana, tra cui si ricordano \"Ritorno nei campi all'imbrunire\" (1977), \"Le novelle del viandante\" (1985), \"Il formicaio in Prussia\" (1989) ed, ultimo, \"Non si pu\u00f2 sostare sulle dune\" (1996)."}
{"id": "4145344", "revid": "121434870", "url": "https://it.wikipedia.org/wiki?curid=4145344", "title": "Baloncesto Superior Nacional", "text": "Il Baloncesto Superior Nacional \u00e8 la massima competizione portoricana di pallacanestro organizzata annualmente dalla Federaci\u00f3n de Baloncesto de Puerto Rico."}
{"id": "4145349", "revid": "1543377", "url": "https://it.wikipedia.org/wiki?curid=4145349", "title": "Lambda Ursae Minoris", "text": "Lambda Ursae Minoris (\u03bb UMi) \u00e8 una stella della costellazione dell'Orsa Minore, di magnitudine apparente +6,35. Attualmente dista meno di 1 grado dal polo nord celeste.\nDista 880 anni luce dal Sole.\nOsservazione.\nSi tratta di una stella dell'emisfero boreale. Avendo una declinazione fortemente boreale, questa stella pu\u00f2 essere vista solo dall'omonimo emisfero, e con molta difficolt\u00e0 gi\u00e0 dall'equatore: la sua magnitudine, di circa +6,35, permette di scorgerla solo sotto un cielo completamente buio e senza Luna.\nCaratteristiche.\nSituata a circa 880 anni luce dalla Terra, Lambda Ursae Minoris \u00e8 una gigante rossa di classe spettrale M1 III con una temperatura superficiale di circa 3800 K, un raggio pari a 57 raggi solari e una massa pari al doppio di quella del Sole; la luminosit\u00e0 \u00e8 600 volte superiore a quella della nostra stella.\n\u00c8 classificata come variabile semiregolare pulsante, la cui luminosit\u00e0 varia di circa 0,10 magnitudini.\nCirca 200 anni fa, Lambda Ursae Minoris fu la stella polare, perch\u00e9 a causa della precessione degli equinozi a quell'epoca risultava pi\u00f9 vicina al polo nord celeste di quanto non sia ora: esso passer\u00e0 tra Polaris, l'attuale stella polare, e Lambda Ursae Minoris nel 2060.\nA 55 secondi d'arco da Lambda Ursae Minoris, si trova una stella di magnitudine 14, della quale si \u00e8 fatta l'ipotesi che potesse essere una compagna della stella: la distanza tra le due sarebbe di 15.000 UA e il periodo orbitale si aggirerebbe sul milione di anni."}
{"id": "4145350", "revid": "1494169", "url": "https://it.wikipedia.org/wiki?curid=4145350", "title": "Brasca", "text": ""}
{"id": "4145361", "revid": "92723", "url": "https://it.wikipedia.org/wiki?curid=4145361", "title": "Mattia Aquario", "text": "Biografia.\nDomenicano, fu lettore di metafisica all'universit\u00e0 di Napoli (1571-1574 e 1587-1591) e docente di teologia a Roma (1582-1587)."}
{"id": "4145364", "revid": "1573940", "url": "https://it.wikipedia.org/wiki?curid=4145364", "title": "Lewinia pectoralis", "text": "Il rallo di Lewin (Lewinia pectoralis ) \u00e8 un uccello della famiglia dei Rallidi diffuso nelle Piccole Isole della Sonda, in Nuova Guinea e nell'Australia orientale.\nTassonomia.\nAttualmente vengono riconosciute sette sottospecie di rallo di Lewin, una delle quali scomparsa recentemente:\nDescrizione.\nIl rallo di Lewin \u00e8 un Rallide di dimensioni medio-piccole (20\u201327\u00a0cm). Ha un'apertura alare di 31\u201335\u00a0cm. La sommit\u00e0 del capo e il retro del collo sono di colore castano con strisce nere. Le regioni superiori sono nere, ma i margini delle penne, di colore oliva, le conferiscono un aspetto marezzato e striato. Il mento \u00e8 grigio chiaro e la parte bassa del collo e il petto sono grigio-oliva. Ha un lungo becco sottile, nero all'estremit\u00e0 ma di colore rossastro alla base. L'addome \u00e8 ricoperto di strisce bianche e nere. Le zampe e i piedi sono di colore grigio-bruno.\nLe tre sottospecie australiane sono piuttosto simili tra loro, e si differenziano soprattutto per le dimensioni; \"L. p. brachipus\" e l'ormai scomparsa \"L. p. clelandi\" sono infatti leggermente pi\u00f9 grandi di \"L. p. pectoralis\". Rispetto a \"L. p. pectoralis\", \"L. p. clelandi\" aveva la testa di un colore castano pi\u00f9 scuro. \"L. p. brachipus\", invece, \u00e8 simile a \"L. p. pectoralis\", ma ha testa e petto di colore oliva, cos\u00ec come l'addome, bianco nell'altra sottospecie.\nDistribuzione e habitat.\nVive nelle foreste pluviali e tropicali della Nuova Guinea e dell'Australia orientale (Tasmania compresa), nonch\u00e9 sull'isola di Flores. In Australia, predilige le paludi costiere di acqua salmastra, ma si incontra anche in quelle d'acqua dolce. La sottospecie \"L. p. clelandi\", scomparsa negli anni '30, viveva nell'Australia sud-occidentale.\nBiologia.\nIl rallo di Lewin \u00e8 una creatura sfuggente, che rimane nascosta per gran parte del tempo nel fitto della vegetazione in cui vive. Si nutre di crostacei e molluschi."}
{"id": "4145369", "revid": "767487", "url": "https://it.wikipedia.org/wiki?curid=4145369", "title": "Aquila (liberto)", "text": "Liberto di Gaio Mecenate, fu colpito dall'opera di Marco Tullio Tirone al punto da arrivare a perfezionarne il metodo stenografico."}
{"id": "4145380", "revid": "11959", "url": "https://it.wikipedia.org/wiki?curid=4145380", "title": "Tulayha b. Khuwaylid", "text": ""}
{"id": "4145382", "revid": "124123", "url": "https://it.wikipedia.org/wiki?curid=4145382", "title": "J\u00e1nos Aquila", "text": "Di presunte origini italiane secondo fonti della Treccani, fu autore di vari affreschi nelle chiese di Furnicse, Velem\u00e9r, Foltlabe e M\u00e1rtonhely, ma il suo nome a forma tedesca, Johannes comporterebbe di origini tedesche."}
{"id": "4145383", "revid": "300067", "url": "https://it.wikipedia.org/wiki?curid=4145383", "title": "P\u00e9ter L\u00f3r\u00e1nt", "text": "Carriera.\nL\u00f3r\u00e1nt inizia la sua carriera in Ungheria dove gioca 5 stagioni tra il Fortress K\u00f6rmend ed il Debreceni Vadkakasok.\nDopo una breve parentesi annuale in Belgio con la maglia dell'RC Antwerp si trasferisce in Spagna dove passa 6 stagioni tra Manresa, Burgos e l'ultimo anno al Lagun Aro B.C.\nNell'estate 2012 si trasferisce alla Virtus Roma, raggiungendo un terzo posto in regular season e la finale scudetto, poi persa contro la Mens Sana Siena. Il 26 luglio 2013 viene ufficializzato il suo trasferimento allo Szolnoki Olaj. Il 17 gennaio 2015 passa alla VL Pesaro."}
{"id": "4145385", "revid": "682087", "url": "https://it.wikipedia.org/wiki?curid=4145385", "title": "Camptomelia", "text": ""}
{"id": "4145391", "revid": "287204", "url": "https://it.wikipedia.org/wiki?curid=4145391", "title": "Amanatto", "text": ""}
{"id": "4145393", "revid": "235890", "url": "https://it.wikipedia.org/wiki?curid=4145393", "title": "Covettore", "text": ""}
{"id": "4145396", "revid": "228587", "url": "https://it.wikipedia.org/wiki?curid=4145396", "title": "Groenlandia (disambigua)", "text": ""}
{"id": "4145397", "revid": "117763373", "url": "https://it.wikipedia.org/wiki?curid=4145397", "title": "Caspar Aquila", "text": "Biografia.\nDopo essersi formato ad Aquisgrana, ad Ulm (nel 1502), in Italia (incontr\u00f2 Erasmo da Rotterdam a Roma) e a Berna nel 1508, studi\u00f2 teologia a Lipsia nel 1510, quindi a Wittenberg (1513). Secondo suo figlio, fu ordinato presbitero nell'agosto del 1514, mentre era a Berna. Per qualche tempo fu cappellano militare.\nNel 1516, divenne pastore a Jengen, presso Augusta, ove introdusse le idee della Riforma. \nProclamando apertamente la sua adesione alla dottrina di Martin Lutero, per ordine del vescovo di Augusta fu imprigionato per sei mesi a Dillingen. Condannato a morte, la pena gli fu commutata nell'esilio grazie ai buoni uffici di Isabella d'Asburgo, moglie di Cristiano II di Danimarca e sorella di Carlo V. \nTornato a Wittenberg, incontr\u00f2 Lutero, e fu maestro dei figli di Franz von Sickingen presso la citt\u00e0 di Ebernburg (oggi Bad M\u00fcnster am Stein-Ebernburg). Dopo l'assedio di Ebernburg da parte di Richard von Greiffenklau zu Vollrads, l'arcivescovo di Treviri, il 6 giugno 1523 torn\u00f2 a Wittenberg per insegnare l'ebraico, e aiut\u00f2 Lutero nello sviluppo della sua versione del Vecchio Testamento con tale impegno da far esclamare allo stesso Lutero \"Wenn die Bibel verloren w\u00fcrde, so wollte ich sie wieder bei Aquila finden!\" (\"Se la Bibbia andasse perduta, vorrei ritrovarla in Aquila\").\nNotizie e date circa la sua carriera sono incerte sino al 1517, quando divenne pastore a Saalfeld grazie all'appoggio di Lutero. Nel 1528 fu promosso a sovrintendente (carica corrispondente al vescovo) della citt\u00e0. Nel 1530 prese parte alla Dieta di Augusta. Nel 1548, reagendo in modo veemente all'Interim di Augusta, scrisse \"Christliche Bedenken auf das Interim\" (Pensieri cristiani sull'Interim) e \"Das Interim illuminiert\" (L'illuminato Interim), attirandosi un mandato di cattura emesso a suo carico da Carlo V in persona, con una taglia di 5.000 fiorini. Entr\u00f2 quindi in clandestinit\u00e0 e si rifugi\u00f2 provvisoriamente a Rudolstadt presso la contessa Katharina von Schwarzburg-Rudolstadt. Nel 1550 fu nominato decano della collegiata di Schmalkalden. Quivi sostenne una controversia con Andreas Osiander. Dopo la pace di Passau, nel 1552, rientr\u00f2 - non senza opposizioni - a Saalfeld e qui rimase proseguendo la detta controversia, sino alla sua morte.\nSi spos\u00f2 due volte, e gli sopravvissero quattro figli.\nOpere.\nPubblic\u00f2 numerosi sermoni, alcune note sul Vecchio Testamento ed alcune controversie. Oltre alle opere gi\u00e0 citate, sono degne di nota:"}
{"id": "4145402", "revid": "1543377", "url": "https://it.wikipedia.org/wiki?curid=4145402", "title": "Caso Antonio Cappello", "text": "Il caso Antonio Cappello riguarda il trattamento subito da un coscritto palermitano sordomuto chiamato alla visita di leva nel periodo in cui, nella Sicilia postunitaria, era stato inviato il generale Govone per reprimere il brigantaggio. Il caso diede luogo a due processi accorpati: la causa per sevizie di Antonio Capello contro gli ufficiali medici incaricati di valutarne la sordit\u00e0 e quella per diffamazione di tutto il corpo sanitario dell'ospedale militare contro i giornalisti che all'epoca si occuparono della vicenda.\nPremesse.\nSul reclutamento dell\u2019Esercito, il Regno di Sardegna giunse all\u2019unit\u00e0 d'Italia con la legge organica 20 marzo 1854, n. 1676 (riforma La Marmora) che prevedeva la leva obbligatoria dei coscritti e il relativo regolamento del 1855. Nei territori annessi al nuovo Regno, a partire dal 1861, il reclutamento militare fu effettuato estendendo con singoli atti l\u2019applicazione della legge sarda a tutte le provincie, comprese quelle siciliane, e via via a tutte le classi di nascita a partire dal 1840.\nSino ad allora, sotto i Borboni, la Sicilia era stata esentata dagli obblighi militari per cui tra i giovani chiamati alla leva si verific\u00f2 una diffusa renitenza e una conseguente latitanza che contribu\u00ec ad incrementare il brigantaggio. Lo stato sabaudo rispose inviando sull'isola il generale Giuseppe Govone con poteri eccezionali che, per l'arresto di renitenti e disertori, impose un duro regime di repressione alla citt\u00e0 di Palermo e a interi villaggi, forzando ad arbitrio le disposizioni di leggi e regolamenti.\nLe norme per l'esenzione dal servizio militare prevedevano per i giovani dei ceti borghesi l'esonero dietro il pagamento di un pesante tributo, mentre per i meno abbienti la possibilit\u00e0 di restare in famiglia a lavorare era legata a qualche menomazione fisica o mentale per cui ci furono casi di autolesionismo e di simulazione.\nIn caso di dubbi di simulazione, il regolamento ammetteva il ricorso \u201cai conosciuti mezzi d'irritazioni esterne pi\u00f9 efficaci, sebbene pi\u00f9 dolorosi\u201d per scoprire l'inganno. All'epoca, per ignoranza e per pregiudizio, si riteneva che i sordomuti potessero fingere di non capire in quanto furbi e tendenzialmente disobbedienti e insubordinati. La prova a cui fu sottoposto il Cappello, per\u00f2, non era esplicitamente prevista e, comunque, il regolamento escludeva pratiche cruente che offendessero l'umanit\u00e0.\nFatti.\nAntonio Cappello, operaio palermitano di sana e robusta costituzione, affetto da sordit\u00e0 e incapace di parola, fu arrestato come renitente della classe 1840 il 23 settembre 1863 e, dalle prigioni di Castellammare, inviato il 28 settembre all'Ospedale militare di Palermo d'ordine del Consiglio di leva, per essere tenuto sotto sorveglianza in osservazione per \u201csordo-mutezza\u201d.\nSottoposto all'azione cutanea molteplice del ferro rovente per almeno tre distinte volte, una perizia legale del 15 ottobre diede conto di 157 lesioni rilevate su spalle, braccia, natiche e cosce, prodotte da \"causticazione\".\nNei numeri 264 e 266 del giornale \"Il Precursore\" diretto da Giuseppe Acciarini, rispettivamente in data 4 novembre e 6 novembre 1863, comparvero due articoli a firma di Antonio Morvillo in cui si riferiva delle sevizie con le quali era stato torturato il Cappello e delle peripezie della madre di lui per poter incontrare il figlio. Per tali articoli il Morvillo e l'Acciarini furono poi querelati dall'intero corpo sanitario dell'ospedale militare.\nDimesso il 24 novembre dall'ospedale militare, Antonio Capello sub\u00ec un ulteriore periodo di ricovero coatto nell'ospizio dei sordomuti e, infine, il 31 dicembre 1863 fu riformato e assolto dal tribunale militare, Tornato in libert\u00e0 querel\u00f2 gli ufficiali medici e pos\u00f2 per una fotografia mostrando, a quattro mesi di distanza dalla tortura subita, cicatrici che destavano raccapriccio.\nIter giudiziario.\nIl procedimento istruttorio ebbe inizio il 12 ottobre 1863 per l'interessamento del Morvillo che, dopo aver incontrato la madre del Cappello e aver avuto da lei un fazzoletto intriso degli umori delle piaghe del figlio, lo consegn\u00f2 al regio procuratore e questi al giudice istruttore.\nIn seguito, dopo le querele delle parti offese e dopo che furono raccolte prove e testimonianze discordanti, il procuratore nella sua requisitoria datata 19 marzo 1864 ipotizz\u00f2 per i medici un reato previsto dal codice penale per poi escludere l'abuso, mentre per i giornalisti ritenne che non sussistesse la volont\u00e0 di diffamare, e quindi chiese il non luogo a procedere.\nAnche il giudice istruttore nella sua ordinanza del 30 marzo 1864 ritenne che da parte dei medici non vi furono eccessi e chiuse la procedura. A questa ordinanza si oppose prontamente la parte civile.\nIl procuratore generale della corte d'appello prendendo in esame il caso e rilevando la presenza in atti dei riscontri forniti dai direttori e medici di vari ospedali militari che escludevano il ricorso al ferro rovente per provare il sordomutismo il 12 aprile chiese la revoca dell'ordinanza per la parte che riguardava i due ufficiali medici accusati di aver praticato le ustioni e, conseguentemente, la formulazione dell'accusa di reato di lesioni alla persona con l'aggravante di essere stato commesso da pubblici ufficiali e l'emissione del mandato di cattura nei loro confronti.\nLa sentenza della corte di appello di Palermo, sezione di accusa, in data 15 aprile 1864 stabil\u00ec il reato ma, argomentando sull'applicabilit\u00e0 dell'aggravante, rimise al tribunale correzionale anzich\u00e9 alla corte d'assise il processo a carico dei due medici.\nConseguenze.\nIn corso di istruttoria, mentre il Cappello era ancora internato nel ricovero dei sordomuti, nelle tornate del 5 dicembre 1863 e seguenti alla Camera si discusse l'interpellanza dei deputati d'Ondes-Reggio e Antonio Greco intorno ai fatti accaduti nel corso di quell'anno in Sicilia per chiedere un'indagine parlamentare sugli eccessi nell'applicazione dello stato d'assedio ai villaggi, della legge Pica e del regolamento militare del 1855 nella parte che riguardava direttamente il caso Cappello che, in pi\u00f9 interventi, fu portato all'attenzione dell'assemblea come fatto grave.\nIl Ministero della Guerra, dopo i fatti, eman\u00f2 una circolare con la quale disponeva che \u201cmai pi\u00f9 si esperimenti il ferro rovente sui sospetti simulatori di mutolezza\u201d.\nI sordomuti, peraltro, continuarono anche dopo l'introduzione di nuove disposizioni ad essere sottoposti \u201cad una infinita serie di prove e di esperienze davanti al consiglio di Leva e nelle cliniche degli ospedali militari.\u201d"}
{"id": "4145404", "revid": "88740", "url": "https://it.wikipedia.org/wiki?curid=4145404", "title": "Gavin", "text": ""}
{"id": "4145405", "revid": "463686", "url": "https://it.wikipedia.org/wiki?curid=4145405", "title": "Piani di strato", "text": ""}
{"id": "4145406", "revid": "47767", "url": "https://it.wikipedia.org/wiki?curid=4145406", "title": "Gavan", "text": ""}
{"id": "4145407", "revid": "1272592", "url": "https://it.wikipedia.org/wiki?curid=4145407", "title": "Chi Park", "text": "Chi Park \u00e8 un personaggio fittizio della serie \"Dr. House - Medical Division\". \u00c8 una dottoressa, specializzata in neurologia e fisica, ed una degli assistenti del protagonista Gregory House a partire dell'ottava stagione.\nPark nasce negli Stati Uniti, ed \u00e8 la figlia di due immigrati: Kwansik Park, che \u00e8 nato in Corea, mentre la madre \u00e8 nata nelle Filippine. I suoi genitori sono venuti negli Stati Uniti con praticamente nulla, ma sono riusciti a fare abbastanza soldi per mandare la figlia in una Universit\u00e0 medica. Ha un fratello.\nDurante il liceo, le sue abitudini di intenso studio le hanno valso il soprannome di \"Mostro dei libri\". Non \u00e8 indicato dove ha frequentato l'universit\u00e0, ma quel poco che sappiamo di lei \u00e8 che \u00e8 stata movimentata. Il suo compagno di stanza alla fine and\u00f2 a diventare direttore del Yale Law Journal. Ha vissuto accanto ad una fraternit\u00e0 ebraica e, dalle sue parole, stette con pi\u00f9 di trenta ragazzi, senza formare alcun legame affettivo. Tuttavia, ha avuto un ragazzo fisso. Mentre affrontavano \"una pausa\" per determinare se avrebbero voluto adottare una relazione permanente, ha colto l'occasione di dormire con due dei suoi amici, cosa per cui \u00e8 stata poi lasciata. Come risultato, \u00e8 ingrassata di 82 libbre e ha guadagnato il soprannome di \"Parcheggio\".\nTuttavia, ha continuato ad eccellere negli studi. Finalmente ha ottenuto un posto come un assistente di neurologia all'Universit\u00e0 di Princeton-Plainsboro Teaching Hospital, e poich\u00e9 i suoi genitori vivevano anche nei pressi del Princeton, ha cominciato a vivere di nuovo con loro.\nHa lasciato il reparto di neurologia dopo che ha dato un pugno al medico che assisteva, a causa di una molestia sessuale. Inizialmente voleva per l'accaduto lasciare l'ospedale, ma House le insegner\u00e0 ad affrontare la questione, a trattenerla nel suo reparto e fare di lei un ottimo medico.\n\u00c8 segretamente innamorata di Robert Chase."}
{"id": "4145409", "revid": "793215", "url": "https://it.wikipedia.org/wiki?curid=4145409", "title": "Tiberio Giulio Aquila Polemeano", "text": "Figlio di Celso Polemeano, complet\u00f2 il \"cursus honorum\" nel 111, divenendo in quell'anno console."}
{"id": "4145411", "revid": "119986871", "url": "https://it.wikipedia.org/wiki?curid=4145411", "title": "Ettogrado", "text": "L'ettogrado \u00e8 una misura di riferimento utilizzata nella compravendita del vino.\nRisulta difficile trovare la definizione pi\u00f9 idonea. Per comodit\u00e0 si usa dire che un ettogrado \u00e8 \"il prezzo di 100 litri di vino ad un grado alcolico\", anche se risulterebbe pi\u00f9 corretto individuarlo come \"il volume di 100 litri di vino ad un grado alcolico\". Se un vino viene pagato alla cifra di 4 euro ad ettogrado significa che sul mercato 100 litri di vino ad un grado alc. vengono pagati 4 euro.\nIl prezzo del vino si pu\u00f2 facilmente calcolare in base alla sua gradazione alcolica. Ad esempio, ipotizzando che il prezzo ad ettogrado sia di 4 euro, 100 litri di un vino a 12 gradi alc. verranno pagati 4 euro x 12\u00b0 alc. (cio\u00e8 48 euro); per cui, un litro dello stesso vino verr\u00e0 pagato 48 euro/100 litri (0,48 euro al litro).\nLa formula \u00e8: euro/litro = (ettogrado/litro) x (gradi alcolici del vino/100)"}
{"id": "4145412", "revid": "28057", "url": "https://it.wikipedia.org/wiki?curid=4145412", "title": "Giovanni Aquilecchia", "text": " \nFu autore di importanti studi su Giordano Bruno e Pietro Aretino. Durante il suo periodo di studi in Inghilterra (Londra, Oxford, Manchester, Liverpool) collabor\u00f2 con Frances Yates. Grazie all'incontro con la Yates oltre che al tempo trascorso presso il Warburg Institute di Londra pubblic\u00f2 nel 1954 un'importante introduzione a \"La cena de le ceneri\" completa di note e due appendici. Scrisse inoltre \"Schede di italianistica\" (1976) e \"Nuove schede di italianistica\" 1994).\nFu inoltre professore di italiano presso il Bedford College di Londra.\nBiografia.\nGiovanni Aquilecchia nacque da Vincenzo Aquilecchia, funzionario dell'esercito italiano, e Maria Letizia Filibeck, sua moglie. Studi\u00f2 inizialmente a Torino per proseguire i suoi studi presso il liceo Torquato Tasso di Roma. A diciannove anni fu ammesso alla facolt\u00e0 di Lettere dell'Universit\u00e0 di Roma e si laure\u00f2 a pieni voti nel 1946. Segue un periodo di \"perfezionamento\" (come lui stesso scriver\u00e0) presso la Scuola di Filologia Moderna di Roma nel biennio 1947-48. I suoi studi lo porteranno presso importanti universit\u00e0 in Francia, Inghilterra (Londra e Manchester) e Irlanda dove ottiene borse di studio per le sue ricerche.\nNel 1951 spos\u00f2 Costantina Maria Bacchetta, una studentessa. Loro ebbero tre figli: Adolfo, Vincenzo e Maria Letizia. Il matrimonio fin\u00ec nel 1973, e nel 1992 egli prese in moglie Catherine Posford."}
{"id": "4145417", "revid": "729019", "url": "https://it.wikipedia.org/wiki?curid=4145417", "title": "Battaglia di Jalula", "text": "La battaglia di Jalula () fu combattuta tra l'Impero sasanide e il Califfato dei Rashidun, immediatamente dopo la conquista di Ctesifonte del 637.\nPreludio.\nDopo la presa della capitale sasanide, numerosi distaccamenti di guerrieri furono inviati a ovest per conquistare Qarqisya e H\u012bt, i forti alla frontiera persiana con l'Impero bizantino.\nDiversi forti contingenti persiani erano tuttavia attivi a NE di Ctesifonte, a Jalula, e a nord del Tigri, a Tikrit e a Mosul. La principale minaccia fra tutte era proprio il concentramento sasanide a Jal\u016bl\u0101. \nQui infatti si erano concentrate le forze sasanidi dopo essersi ritirate da Ctesifonte. Jalula era un posto di grande significato strategico, da cui si dipartivano le strade per l'Iraq, il Khurasan e l'Azerbaigian. Le forze persiane - che si aspettavano un attacco musulmano a Jal\u016bl\u0101 - erano comandate dal generale Mihran. Il suo vice era il generale Khurrazad, un fratello del generale Rostam Farrokhz\u0101d, che aveva comandato i soldati persiani e le forze ad essi alleati nella infausta battaglia di al-Q\u0101disiyya. \nIn base alle disposizioni impartite dal califfo \u02bfUmar, Sa\u02bfd b. Ab\u012b Waqq\u0101\u1e63 gli rifer\u00ec ogni cosa e il califfo decise allora che per prima cosa fosse attaccata Jal\u016bl\u0101. Il suo piano era quello di sgomberare la strada verso nord prima di qualsiasi azione decisiva contro Tikrit e Mosul. \u02bfUmar nomin\u00f2 allora H\u0101shim b. \u02bfUtba b. Ab\u012b Waqq\u0101\u1e63, nipote di Sa\u02bfd, comandante della spedizione contro Jalula. Verso l'aprile del 637, H\u0101shim si mise in marca alla testa di 12000 uomini da Ctesifonte e sbaragli\u00f2 i Sasanidi persiani a Jal\u016bl\u0101, ponendo quella citt\u00e0 sotto assedio fino alla sua resa sette mesi pi\u00f9 tardi e al consueto pagamento della \"jizya\".\nTeatro delle operazioni.\nA Jalula, i fianchi dei Persiani, come quelli degli Arabi, si appoggiavano a ostacoli naturali: il fiume Diyala a est e il terreno rotto a ovest. Quest'ultimo era inagibile per le cavallerie degli Arabi e difficoltoso per un ordinato movimento delle loro fanterie, che avrebbero esposto se stesse alla potenza offensiva persiana.\nPiani dei contendenti.\nIl comandante sasanide Mihran era un veterano che aveva combattuto gli Arabi musulmani a Q\u0101disiyya e conosceva bene le loro tattiche. Fece scavare una trincea e posizion\u00f2 di fronte a loro ordigni atti a rallentarne l'avanzata. Le truppe persiane miravano a sbarrare il movimento musulmano, consentendo loro di lanciare un attacco frontale che li esponesse agli arcieri sasanidi e alle loro macchine d'assedio con le relative armi offensive. Gli impedimenti piazzati di fronte al nemico avevano infatti il preciso scopo di rallentare o intralciare la velocit\u00e0 dei cavalieri e dei fanti arabi. Mihran dispieg\u00f2 il suo esercito secondo la classica formazione difensiva, con l'intento di lanciare un attacco quando i musulmani avessero sofferto abbastanza perdite e il nucleo del loro schieramento fosse stato sgominato.\nH\u0101shim, invece, raggiungendo il campo di battaglia, cap\u00ec che i Persiani non avrebbero potuto essere attaccati sui fianchi causa degli ostacoli naturali del terreno e che, aggredendoli frontalmente, sarebbe costato caramente in termini di perdite. Decise quindi di attirare i Persiani lontano dalle loro difese tanto ben organizzate e programm\u00f2 di scatenare un attacco frontale, per compiere poi un finto arretramento. Non va dimenticato che questa tattica era stata brillantemente eseguita dal suo antico comandante, Khalid ibn al-Walid, che aveva colto una brillante vittoria a U\u1e25ud, reiterata poi ad Ajn\u0101dayn. La tattica che si ripropose di attuare gli avrebbe consentito d'impadronirsi abbastanza agevolmente del ponte sul Diy\u0101l\u0101, tagliando al nemico la sua possibile via di fuga.\nBattaglia.\nLa battaglia cominci\u00f2 con l'attacco frontale musulmano. Dopo aver impegnato combattimento per qualche tempo, gli Arabi finsero una ritirata in modo disciplinato, secondo le direttive del loro comandante.\nMihran, pensando che fosse giunto il momento per lanciare la sua offensiva, ordin\u00f2 di oltrepassare le trincee. Una volta che le forze persiane raggiunsero la disposizione prevista, ordin\u00f2 allora l'attacco generale. \nFino a quel momento la battaglia si era sviluppata secondo i rispettivi piani dei comandanti. Una volta che Mihran ebbe impegnato le sue forze in un aperto scontro campale, H\u0101shim decise di arrestare la sua manovra. Invi\u00f2 un forte contingente di cavalleria al comando di uno dei suoi migliori comandanti, Qa\u02bfq\u0101\u02bf b. \u02bfAmr, perch\u00e9 conquistasse il ponte, dietro i trinceramenti persiani. Il ponte non era sorvegliato convenientemente, in quanto quasi tutti i Persiani erano stati gettati nella battaglia.\nQa\u02bfq\u0101\u02bf aggir\u00f2 rapidamente il fianco destro sasanide e conquist\u00f2 il ponte alle loro spalle. Le notizie sulla presenza di un possente contingente a cavallo alle loro spalle demoralizz\u00f2 sensibilmente i Persiani.\nH\u0101shim scaten\u00f2 allora un violento attacco frontale con i guerrieri musulmani appiedati, mentre Qa\u02bfqa\u02bf colpiva alle spalle i Persiani con la sua cavalleria. Le truppe sasanidi erano in trappola, schiacciate tra fanti e cavalieri nemici, e le barriere naturali del campo di battaglia. Ci\u00f2 nonostante, migliaia di combattenti persiani tentarono di prendere la fuga e raggiungere le piazzeforti di Jalula.\nConseguenze.\nI Persiani soffrirono pesanti perdite e la battaglia si concluse con una netta vittoria musulmana. Dopo la battaglia, H\u0101shim pose l'assedio a Jal\u016bl\u0101\u02be.\nL'imperatore sasanide Yazdegerd III non era in condizioni per inviare una forza di soccorso a Jal\u016bl\u0101\u02be e le piazzeforti si arresero agli Arabi musulmani sette mesi pi\u00f9 tardi, accettando di versare annualmente la \"jizya\" ai vincitori. Dopo la conquista di Jal\u016bl\u0101\u02be, i musulmani presero anche Tikrit e Mosul, completando la loro conquista dell'Iraq.\nDopo l'assoggettamento della regione a ovest dei monti Zagros, \u02bfOmar ibn al-Kha\u1e6d\u1e6d\u0101b decise di consolidare tali territori e non spinse oltre il movimento dio conquista. Si trovava quindi sulla difensiva quando importanti incursione persiane in Iraq lo convinsero a operare nuove azioni belliche su vasta scala per la conquista islamica della Persia."}
{"id": "4145418", "revid": "729019", "url": "https://it.wikipedia.org/wiki?curid=4145418", "title": "George Hendrik Breitner", "text": "Biografia.\nAllievo di August Alleb\u00e9, George Breitner fu un pittore di dichiarata impostazione impressionista. Le sue opere, a detta di alcuni storici, avrebbero influenzato sia la pittura di Vincent van Gogh che quella di Piet Mondrian. Egli fu un punto di riferimento per la scuola olandese fintanto che l'impressionismo rappresent\u00f2 l'arte contemporanea negli anni di fine secolo.\nI suoi studi iniziarono all\"Art Academy\" dell'Aia, dove rimase dal 1876 al 1880 e dove il suo precoce e straordinario talento fu spesso premiato. Dopo questa esperienza iniziale, per\u00f2, Breitner abbandon\u00f2 quanto aveva appreso all'Accademia e abbracci\u00f2 totalmente la scuola impressionista.\nDal 1880 al 1881 lavor\u00f2 al celebre \"Panorama Mesday\" assieme a Hendrik Mesdag. Nel 1882 Theo Van Gogh gli present\u00f2 il fratello Vincent e Breitner s'impegn\u00f2 spesso al suo fianco, aiutandolo, lavorando e discutendo con lui.\nIn quegli anni i soggetti preferiti di Breitner furono gli operai, le servette e, in generale, la gente dei ceti pi\u00f9 bassi. Questo interesse per il popolo, che era del resto comune ad un considerevole numero di altri pittori, traeva origine da quella \"coscienza sociale\", che veniva diffusa dalle opere di molti scrittori francesi, come \u00c9mile Zola, e che generava in pittura, il cosiddetto \"realismo sociale\".\nDipinse anche molti nudi di donna, ma, al pari di Rembrandt, fu severamente criticato per il modo troppo realistico con cui rappresentava il corpo femminile, cosa che appariva in contrasto con il comune ideale di bellezza.\nNel 1886 Breitner entr\u00f2 a far parte della \"Rijksacademie\" di Amsterdam.\nIn seguito, con l'avvento del nuovo secolo, il movimento impressionista inizi\u00f2 a decadere e le nuove generazioni seguirono altre e pi\u00f9 nuove correnti. Dapprima il puntinismo e il simbolismo, in seguito il cubismo, il futurismo e l'espressionismo: il ruolo di Breitner come pittore contemporaneo era terminato.\nEbbe due allievi di rilievo: Kees Maks (1876-1967) e Marie Henrie Mackenzie 1878-1961).\nBreitner si spense nel 1923 ad Amsterdam: aveva 66 anni.\nDue delle sue tele sono esposte a Parigi al Mus\u00e9e d'Orsay."}
{"id": "4145426", "revid": "1573940", "url": "https://it.wikipedia.org/wiki?curid=4145426", "title": "Lewinia pectoralis clelandi", "text": "Il rallo di Lewin occidentale (Lewinia pectoralis clelandi ) era una sottospecie di rallo di Lewin endemica dell'Australia Occidentale. Poco conosciuta, ne rimangono solamente quattro esemplari impagliati, uno all'Australian Museum e tre al British Museum. L'epiteto sottospecifico commemora l'ornitologo australiano John Burton Cleland.\nDescrizione.\nAveva la sommit\u00e0 del capo e il collo di colore variabile dal rossiccio al castano con strisce nere ben marcate, le guance, la gola e il petto grigi, e il resto delle regioni superiori striato di nero e marrone. Le ali erano di colore marrone scuro, con sottili strisce bianche, mentre l'addome, i fianchi e il sottocoda erano neri, barrati di bianco o camoscio. Il becco, lungo e sottile, era rosa con l'estremit\u00e0 pi\u00f9 scura; gli occhi erano marroni o rossi, e le zampe e i piedi grigio-rosati. Misurava 21\u201328\u00a0cm di lunghezza e aveva un becco di 4,2\u00a0cm.\nDistribuzione e habitat.\nOccupava un areale limitato, ristretto all'estremit\u00e0 sud-occidentale dell'Australia Occidentale, tra il fiume Margaret e Albany, e si spingeva nell'entroterra fino a Bridgetown. Viveva unicamente nelle zone di fitta vegetazione ai margini delle zone umide, sia di acqua dolce che salmastra, ma talvolta si spingeva anche nelle praterie o nelle fitte macchie costiere.\nConservazione.\nRaro gi\u00e0 all'epoca della sua scoperta, si estinse a causa della distruzione e della modificazione delle zone umide in cui viveva, soprattutto in seguito a lavori di bonifica e agli incendi appositamente appiccati per fare spazio a nuovi terreni agricoli e a insediamenti umani. Venne avvistato l'ultima volta nel 1932."}
{"id": "4145427", "revid": "124123", "url": "https://it.wikipedia.org/wiki?curid=4145427", "title": "Giovanni Francesco Mocenigo", "text": "Seguace di Giordano Bruno, invit\u00f2 il filosofo, allora a Francoforte, a vivere a Venezia con lui. Bruno accett\u00f2 e fu accolto da Mocenigo nel 1591. Volendo Bruno tornare in Germania per stampare le proprie opere e non riuscendo pi\u00f9 Mocenigo a trattenerlo, fu fortemente osteggiato dal nobile, che nel maggio del 1592 lo addit\u00f2 come eretico al tribunale dell'Inquisizione."}
{"id": "4145437", "revid": "251304", "url": "https://it.wikipedia.org/wiki?curid=4145437", "title": "Martha Masters", "text": ""}
{"id": "4145441", "revid": "439868", "url": "https://it.wikipedia.org/wiki?curid=4145441", "title": "Veli\u017e", "text": "Veli\u017e \u00e8 una cittadina della Russia europea, situata nell'oblast' di Smolensk a circa 125 km da Smolensk, sorge sulle rive del Daugava. Menzionata in un documento del 1392, ricevette lo status di citt\u00e0 nel 1776 ed \u00e8 capoluogo del Veli\u017eskij rajon.\nStoria.\nNel tardo XIV secolo, era utilizzata come fortezza di frontiera del Granducato di Lituania. Il Regno russo la riconquist\u00f2 nel 1536, ma fu restituita alla Lituania dopo il cosiddetto Periodo dei torbidi. La cittadina ritorn\u00f2 all'Impero russo secondo i termini della Prima spartizione della Polonia. Molte delle cittadine furono distrutte durante la Seconda guerra mondiale. Le case di Nikolai Przhevalski e del Generale Rodzianko in prossimit\u00e0 di Velizh sono aperte al pubblico come musei."}
{"id": "4145444", "revid": "1543377", "url": "https://it.wikipedia.org/wiki?curid=4145444", "title": "Identit\u00e0 sorda", "text": "Il termine identit\u00e0 sorda pu\u00f2 essere considerato una possibile traduzione del concetto di \"deafhood\", ideato e usato per la prima volta dal sordo inglese Paddy Ladd nel 2003 nella sua opera intitolata \"Understanding Deaf Culture - In Search of Deafhood\", allo scopo di definire la differenza tra sordit\u00e0 (\"deafness\" in inglese), intesa come patologia e legata ad un punto di vista medico, e Sordit\u00e0 intesa da un punto di vista culturale.\nEtimologia del termine.\nIl sostantivo inglese \"deafhood\" \u00e8 composto dal termine \"deaf\" (sordo) e il suffisso \"-hood\" (in origine h\u0101d: lo stato, genere o qualit\u00e0 di; gruppo di persone del tipo menzionato).\nIn italiano ancora non esiste una vera e propria traduzione del termine a causa della difficolt\u00e0 riscontrata nel tradurre il suffisso \"-hood\". Un'altra causa pu\u00f2 essere considerata la scarsa conoscenza dell'opera di Paddy Ladd e, di conseguenza, del concetto stesso, da parte della comunit\u00e0 sorda italiana. Il termine si potrebbe parafrasare nel suo significato, ovvero \"lo stato dell'essere sordo\".\nDeafhood.\nStoria.\nIl concetto di \"Deafhood\" \u00e8 stato sviluppato e ideato dall'attivista e ricercatore sordo inglese Paddy Ladd nel corso del suo viaggio personale nel definire la propria identit\u00e0, rendendosi conto della mancanza di concetti appropriati che fossero in grado di legare i tratti comuni delle culture sorde nel mondo. Ladd inizia a sviluppare l'idea di \"Deafhood\" nel 1990, allo scopo di mostrare il vero stato esistenziale delle persone Sorde e di dimostrare la presenza effettiva di una comunit\u00e0 sorda. Il concetto di \"Deafhood\" \u00e8 stato in seguito sviluppato nella sua dissertazione dottorale nell'anno 1998 (dottorato di ricerca in \"Deaf Culture\" presso l'Universit\u00e0 di Bristol). Infine, nel 2003, il concetto \u00e8 diventato il tema stesso della sua opera intitolata \"Understanding Deaf Culture - In Search of Deafhood.\"\nDefinizione.\nSecondo l'ideologia di Paddy Ladd, descritta in \"Understanding Deaf Culture - In Search of Deafhood,\" con il concetto di \"Deafhood\" si intende lo stato dell'essere consapevolmente Sordo e dell'essere riconosciuto come tale dall'esterno, in quanto in possesso di una cultura peculiare, con i suoi usi, traduzioni e valori, e di una lingua naturale propria, la lingua dei segni. Questo concetto vuole differenziarsi dalla \"Deafness\", ovvero dalla sordit\u00e0 considerata da un punto di vista medico o clinico (quindi come una patologia da curare); creando un termine Sordo-centrico, quale \"Deafhood\", si dimostra cos\u00ec un evidente processo di colonizzazione udente a discapito dell'esistente comunit\u00e0 Sorda. Infatti, il concetto di \"Deafhood\" rappresenta una sorta di viaggio o processo interiore che la singola persona Sorda affronta nell'accettazione positiva della propria sordit\u00e0, vista non come perdita, ma bens\u00ec parte della propria identit\u00e0 e stato sociale. Ladd definisce la \"Deafhood\" come un concetto ampio e volutamente vago, sfuggente e dinamico come la cultura stessa. Sempre secondo Ladd, questo processo di accettazione cresce e si sviluppa nella personalit\u00e0 della persona Sorda grazie, soprattutto, alla partecipazione e al coinvolgimento all'interno della comunit\u00e0 Sorda, alla condivisione delle proprie esperienze e al contatto con altre persone Sorde. L'obiettivo sul quale di basa questo concetto \u00e8 quello di unire le persone Sorde nelle loro esperienze comuni legate alla sordit\u00e0, creando una sorta di fratellanza incondizionata; in questo contesto, il possesso di una lingua dei segni (qualunque essa sia) rende queste persone libere e autonome, permettendo loro di trovare le proprie risorse e contrapponendosi a qualsiasi tipo di oppressione, in special modo all'audismo.\nSordo e sordo.\nQuando si parla di sordit\u00e0, \u00e8 importante fare una distinzione tra persona Sorda (con la \u201cs\u201d maiuscola) e persona sorda (con la \u201cs\u201d minuscola). Alla base di questa distinzione vengono coinvolti fattori principalmente culturali, psicologici legati all'identit\u00e0, sociali e fisici, questi ultimi considerati soprattutto a livello medico. Quando si parla di persone Sorde si intende identificare quelle persone coscienti e consapevoli della propria condizione di sordit\u00e0, la quale non \u00e8 percepita in modo negativo come deficit uditivo. Queste persone sono solitamente ben integrate nella comunit\u00e0 sorda, si riconoscono nella propria cultura, della quale vanno fieri, utilizzano la lingua dei segni come lingua madre e come principale mezzo di comunicazione.\nQuando si parla, invece, di persone sorde con la \u201cs\u201d minuscola si fa riferimento a persone che non sentono, dalla nascita o solo da un certo momento nella loro vita, e che non si identificano con la cultura e la comunit\u00e0 sorda, ma al contrario spesso si identificano con la comunit\u00e0 disabile, in quanto, generalmente, percepiscono la loro sordit\u00e0 come una mancanza o come una disabilit\u00e0, un deficit da correggere per riuscire ad inserirsi nella societ\u00e0 per vivere alla pari delle persone udenti. Generalmente le suddette persone non conoscono la lingua dei segni o, se la conoscono, non la utilizzano come mezzo principale di comunicazione, e spesso hanno ricevuto un'educazione oralista.\nConcetti collegati.\nEmpowerment.\nEssendo la \"Deafhood\" intesa come un concetto volutamente vago, pu\u00f2 essere quindi considerato un termine ombrello, il quale racchiude al suo interno varie sfaccettature facenti parte della stessa Cultura Sorda che dimostrano quanto la sordit\u00e0 non sia un tanto una mancanza, ma piuttosto un beneficio; in particolare, dato che la \"Deafhood\" \u00e8 fortemente legata all'esperienza personale sorda, essa pu\u00f2 ricollegarsi al concetto di empowerment che individua un processo di crescita individuale e di gruppo attraverso un comune stimolo, al fine di dimostrare ed esprimere le proprie potenzialit\u00e0.\nSecondo \"Julien Rappaport\" (1981) il concetto di \"Empowerment\" rappresenta un processo, incentrato su una comunit\u00e0 locale, intenzionale e continuativo, che implica il rispetto reciproco, la riflessione critica, l'affetto e la partecipazione di gruppo e attraverso il quale le persone, che non hanno la giusta dose di risorse di valore, possono acquisire un maggiore senso del valore di s\u00e9 e pi\u00f9 elevato controllo della propria vita. Analogamente, secondo \"C.H. Keiffer\" (1982) l\u2019\"Empowerment\" comprende un processo tridimensionale che include:\nNel caso della comunit\u00e0 sorda, lo stesso uso della lingua dei segni \u00e8 un atto di \"Empowerment\" in opposizione alle varie forme di oppressione (come ad esempio l'audismo), permettendo in questo modo alla persona Sorda di affermare la propria \"Deafhood\" e di dimostrare di poter essere indipendente dal Mondo Udente.\nUsando la Lingua dei Segni, i membri della comunit\u00e0 sorda dimostrano che questa \u00e8 vissuta come una vera e propria lingua che permette loro di utilizzare un linguaggio naturale in tutti i sensi. Infatti, generalmente, gli individui si identificano fra di loro tramite la lingua, stabilendo relazioni sociali in quanto la stessa \u00e8 essenzialmente culturale. Ci\u00f2 prova che la Lingua dei Segni \u00e8 parte dell'identita Sorda stessa, ha un fortissimo valore e viene considerata come sacra dalla comunit\u00e0 che ne fa uso quotidiano.\nDeaflore.\nAllo stesso modo, il cosiddetto \"Deaflore\" (il \"folclore\" Sordo) \u00e8 anch'esso collegato alla \"Deafhood\". Il folclore Sordo deriva dalla conoscenza e dalla consapevolezza dell'esistenza di un Mondo Sordo attivo, fatto di condivisione di esperienze positive nella sordit\u00e0, usi, tradizioni, abitudini, valori e storia comuni. Quindi il \"Deaflore\" serve alla comunit\u00e0 sorda per creare coesione e partecipazione al suo interno, mantenendo una certa identit\u00e0 di gruppo.\nDeaf Gain.\nIl concetto di \"Deafhood\" dimostra che la persona Sorda pu\u00f2 identificarsi nella propria sordit\u00e0 in maniera positiva, considerandola non tanto un difetto uditivo, ma parte integrante della propria identit\u00e0, dimostrando inoltre che la persona Sorda non necessariamente deve occupare un posto marginale nella societ\u00e0, ma che piuttosto pu\u00f2 arricchirla dando il suo personale e speciale contributo da un punto di vista differente, propriamente sordo.\nIn questo contesto, il concetto di \"Deaf Gain\" sta a definire la sordit\u00e0 come una forma di diversit\u00e0 sensoriale, scostandosi da un punto di vista esclusivamente medico. In questo contesto quindi la sordit\u00e0 non \u00e8 concepita come perdita, ma sta a definire un approccio sensoriale differente, che pu\u00f2 dare un contributo significativo al mondo da un punto di vista esclusivamente visivo.\nIl termine \"Deaf Gain\" nasce nella primavera del 2005 grazie ad \"Aaron Williamson\", un artista sordo inglese. Tenendo un discorso ad una classe di \"Dirksen Bauman\", \"Williamson\" racconta come, mentre iniziava a sentire meno dall'et\u00e0 di sette anni, consultando molti medici, ottenesse sempre lo stesso esito: \u201cStai perdendo l'udito\", e mai nessuno che gli dicesse che stava guadagnando la propria sordit\u00e0 (\"Deaf Gain\"). Quindi, la nozione di \"Deaf Gain\" sfida e cambia quello che comunemente sono le nozioni di normalit\u00e0, disabilit\u00e0 e diversit\u00e0 umana, dato che la normalit\u00e0 \u201cudente\u201d \u00e8 quella socialmente accettata secondo un modello di persona normodotata. Il termine \"Deaf Gain\" quindi viene ideato proprio in opposizione a \"perdita d'udito\" con la volont\u00e0 di abbracciare tutte quelle vie dalle quali sia le persone Sorde che la societ\u00e0 stessa possono trarne beneficio, permettendo in questo modo alla persona Sorda di trovare stimoli positivi per dare il proprio contributo.\nCelebrazione della Deafhood nelle forme espressive.\nIl concetto di \"Deafhood\" e orgoglio sordo sono spesso celebrati nelle forme espressive e artistiche proprie della cultura Sorda, diventando uno dei temi centrali condivisi dalle diverse comunit\u00e0 sorde diffuse nel mondo. Tali forme espressive comprendono: poesie in lingua dei segni, umorismo Sordo, teatro e cinema Sordo, canzoni in Lingua dei Segni insieme alle arti visive come la pittura, scultura ed architettura definite De'VIA che rappresenta lo stile e le tendenze che caratterizzano le opere degli artisti Sordi. Tutti questi stili sono strettamente legati alle esperienze delle persone sorde che condividono tematiche riconosciute dalla maggior parte delle Comunit\u00e0 Sorde nel mondo, insieme alla celebrazione stessa della ricchezza, delle potenzialit\u00e0 creative e dell'importanza che la lingua dei segni ha per queste persone.\nAttraverso gli stili espressivi i Sordi dimostrano e rappresentano in maniera socio-culturale il loro \"essere sordo\" che, insieme al concetto di \"Deafhood\", crea una sorta di parit\u00e0 tra il loro mondo e quello udente (spesso percepito come dominante), dimostrando nei sordi una volont\u00e0 di rivalsa verso l'oppressione subita nel passato come nel presente. Inoltre, stili espressivi e \"Deafhood\" dimostrano che alla base di tutto ci\u00f2 esiste una cultura essenzialmente visiva, avente delle proprie peculiarit\u00e0, il cui perno \u00e8 l'esistenza e l'uso di una lingua dei segni che non \u00e8 il prodotto di una traduzione delle lingue vocali, ma \u00e8 un'espressione naturale e spontanea di una vera e propria comunit\u00e0."}
{"id": "4145455", "revid": "15756", "url": "https://it.wikipedia.org/wiki?curid=4145455", "title": "Episodi di Zatch Bell!", "text": "Questa pagina contiene la lista degli episodi della serie televisiva anime \"Zatch Bell!\".\nI 150 episodi della serie furono trasmessi per la prima volta in Giappone dal 6 aprile 2003 al 26 marzo 2006 su Fuji TV. Viz Media ha acquisito i diritti per l'edizione inglese, diffusa al di fuori del Giappone, che presenta pesanti censure e riadattamenti per un pubblico pi\u00f9 infantile. Tale edizione \u00e8 stata importata anche in Italia ed \u00e8 stata trasmessa dal 7 gennaio 2008 su Cartoon Network e in chiaro su Boing da giugno 2008. In entrambi i casi la trasmissione si \u00e8 interrotta all'episodio 104."}
{"id": "4145456", "revid": "1865216", "url": "https://it.wikipedia.org/wiki?curid=4145456", "title": "Duca di Medina Sidonia", "text": "I duchi di Medina Sidonia furono un casato di grandi di Spagna, che ottenne il pi\u00f9 antico ducato spagnolo nel 1445 dal re Giovanni II di Castiglia e che fu la famiglia nobile pi\u00f9 potente dell'Andalusia.\nIl membro pi\u00f9 noto della famiglia fu don Alonso P\u00e9rez de Guzm\u00e1n y Sotomayor, settimo duca di Medina Sidonia, che comand\u00f2 l'Invincibile Armata alla fine del Cinquecento.\nLa concessione di \"almadrabas\" (tonnare lungo la costa mediterranea) fu una delle fonti della fortuna dei Medina Sidonia."}
{"id": "4145465", "revid": "767487", "url": "https://it.wikipedia.org/wiki?curid=4145465", "title": "Pensieri spericolati", "text": "Pensieri spericolati (\"High School High\") \u00e8 un film del 1996, diretto da Hart Bochner.\nSi tratta sostanzialmente d'una preso in giro demenziale, un po' sulla falsariga delle commedie della Zucker-Abrahams-Zucker (tra gli sceneggiatori figura non a caso proprio uno dei componenti del trio), di quel filone cinematografico - parecchio in voga negli Stati Uniti tra la fine degli anni ottanta e gli anni novanta - incentrato su insegnanti caparbi ed idealisti alle prese con alunni turbolenti provenienti da realt\u00e0 molto disagiate.\nTra le pellicole prese maggiormente di mira, infatti, vi sono \"Conta su di me\", \"La forza della volont\u00e0\" e \"Pensieri pericolosi\" (da cui \u00e8 stato desunto il titolo italiano), sebbene vengano citate abbondantemente pure altre pellicole pi\u00f9 o meno collegate al tema, quali \"The Principal - Una classe violenta\" e \"L'ora della violenza\".\nTrama.\nRichard Clark \u00e8 un insegnante di mezz'et\u00e0, che si trasferisce da un prestigioso liceo alla scuola pubblica \"Marion Barry\", una scuola degradata dove violenza, furti, scontri fra bande e totale assenza di insegnamento da parte dei professori sono all'ordine del giorno.\nRichard, convinto che la situazione sia risolvibile dimostrando comprensione e interesse verso i ragazzi, trova supporto nella bella collega Victoria, di cui \u00e8 innamorato. Col passare del tempo, lo spirito innocente e ottimista di Richard riesce a far breccia in Griff, una figura carismatica nella scuola che ambisce a frequentare l'universit\u00e0 e a dare un futuro migliore alla sua famiglia e successivamente negli altri ragazzi che iniziano a studiare e a comportarsi bene.\nRichard inizia cos\u00ec a preparare i ragazzi per i test d'ammissione all'universit\u00e0 ma i risultati bocciano tutti. Richard \u00e8 costretto a dimettersi e perde la fiducia che i ragazzi avevano in lui. \nGriff viene costretto da Paco, un suo ex-compagno di gang a prendere parte in un affare con dei criminali, che coinvolge droga e soldi: Victoria convince Richard a intervenire e salvare il ragazzo. Si scopre cos\u00ec che il capo dei criminali coinvolti \u00e8 la preside della scuola, Evelyn Doyle. Grazie all'intervento di Richard e degli altri studenti, la preside Doyle viene arrestata: il film si conclude con la cerimonia di fine anno nella quale Griff e altri cinque studenti ricevono l'ambito diploma proprio da Richard, divenuto nuovo preside di una scuola ora rispettabile e fidanzato con Victoria."}
{"id": "4145467", "revid": "1543377", "url": "https://it.wikipedia.org/wiki?curid=4145467", "title": "Mukodono!", "text": " \u00e8 un dorama stagionale primaverile in 12 puntate di Fuji TV andato in onda nel 2001.\nTrama.\nYuichiro \u00e8 una famosa popstar sex-symbol di tutte le ragazzine a cui capita d'innamorarsi di Sakura, una normalissima ragazza che vive ancora in famiglia; decidono col tempo di sposarsi. Il giovane idol si trasferisce in casa di lei, che vive col padre, tre sorelle e due nipoti: il fatto deve naturalmente rimanere del tutto segreto."}
{"id": "4145474", "revid": "123337211", "url": "https://it.wikipedia.org/wiki?curid=4145474", "title": "El rostro de la venganza", "text": "The Face Of Destiny \u00e8 una serie televisiva statunitense, trasmessa dal 2012 al 2013 su NBC e ha come protagonisti Maritza Rodr\u00edguez, David Chocarro, Elizabeth Gutierrez e Sa\u00fal Lisazo.\nRacconta la storia di Diego Carrasco Mercader che viene rilasciato dalla galera dopo aver scontato la sua pena per aver commesso un crimine di cui non si ricorda e assume un altro nome, Mart\u00edn M\u00e9ndez, dato con l'aiuto dei suoi psicologi Antonia Villarroel e Ezequiel Alvarado. In seguito Antonia e Diego inizieranno una relazione e i due cercano di scoprire cosa \u00e8 successo venti anni prima.\nLa serie \u00e8 stata annunciata a maggio 2012 con la pubblicazione di un episodio pilota, ma gi\u00e0 un mese prima lo scrittore della serie, Sebasti\u00e1n Arrau, ha confermato che sar\u00e0 un \"thriller emotivamente carico\"."}
{"id": "4145475", "revid": "6923", "url": "https://it.wikipedia.org/wiki?curid=4145475", "title": "Piaggio Vespa GTS 300", "text": ""}
{"id": "4145479", "revid": "125207022", "url": "https://it.wikipedia.org/wiki?curid=4145479", "title": "Jessica Rossi", "text": "Biografia.\nOriginaria di Renazzo frazione di Cento, in provincia di Ferrara, Jessica si trasferisce all'et\u00e0 di 4 anni a Crevalcore. Fino al compimento del diciottesimo anno di et\u00e0 Jessica non poteva detenere un porto d'armi e pertanto doveva fare ricorso al porto d'armi di qualcun altro. Per venire incontro a questa esigenza la madre di Jessica ha preso un porto d'armi, pur non avendo mai sparato in vita sua.\nDopo aver esordito in campo internazionale al campionato mondiale di tiro 2007, si \u00e8 classificata al sesto posto ai Mondiali del 2008 con 67 piattelli colpiti e al quinto posto ai campionati europei. Nel 2009, ancora diciassettenne, ha vinto il campionato italiano, il campionato europeo e il campionato mondiale di tiro, conquistando inoltre due secondi posti nella Coppa del mondo di tiro 2009. Vincitrice della medaglia di bronzo nel tiro a volo al campionato mondiale di tiro 2010, si \u00e8 classificata al ventiduesimo posto agli Europei dello stesso anno. Nel 2011 ha vinto la coppa del mondo di tiro e si \u00e8 classificata al diciottesimo posto ai Mondiali di Belgrado.\nIl 19 aprile 2012 \u00e8 stata premiata con il collare d'oro al merito sportivo. Ha conquistato il primo posto nel trap femminile ai Giochi della XXX Olimpiade di Londra 2012, superando le qualificazioni con 75/75 e colpendo in finale 24 piattelli su 25. Ha dedicato l'oro olimpico ai terremotati dell'Emilia-Romagna, la sua regione.\nScelta come alfiere per i XVII Giochi del Mediterraneo, il 23 settembre 2013 vince l'oro ai mondiali di tiro a volo.\nIl 2 settembre 2017 conquista nuovamente l'oro ai Campionati mondiali di tiro a volo.\nInsieme a Elia Viviani, \u00e8 stata portabandiera per l'Italia ai giochi di Tokyo 2020 (rimandati di un anno a causa della pandemia di COVID-19)."}
{"id": "4145481", "revid": "28592", "url": "https://it.wikipedia.org/wiki?curid=4145481", "title": "Dukhovshchina", "text": ""}
{"id": "4145483", "revid": "1185701", "url": "https://it.wikipedia.org/wiki?curid=4145483", "title": "Trapani Calcio 2012-2013", "text": "Questa voce raccoglie le informazioni riguardanti il Trapani Calcio nelle competizioni ufficiali della stagione 2012-2013.\nStagione.\nLa stagione 2012-2013 del Trapani \u00e8 la seconda stagione in Prima Divisione e la 43\u00aa complessiva nella terza serie. La squadra del riconfermato allenatore Roberto Boscaglia \u00e8 rinnovata nei ranghi ma sempre ad alto tasso di \"sicilianit\u00e0\" (16/25 dei giocatori sono siciliani) e affronta il ritiro estivo pre-stagionale a Montecopiolo, in provincia di Pesaro e Urbino, dal 20 luglio al 4 agosto. Il 5 agosto partecipa al primo turno della Coppa Italia, turno superato battendo la formazione di Este, mentre al secondo turno la squadra viene eliminata dalla per 2-0. Il 30 ottobre arriva il nuovo direttore sportivo Daniele Faggiano.\nIl campionato di Lega Pro Prima Divisione 2012-2013 inizia con due sconfitte nelle prime quattro giornate, a opera di e Virtus Entella. Da ottobre, dopo la sconfitta in casa contro il , si inaugura un periodo positivo con sei risultati utili consecutivi, che fanno immediatamente risalire la squadra in classifica.\nNel corso della stagione il Trapani lotta con il per la promozione in Serie B. Dalla 27\u00aa giornata \u00e8 in testa alla classifica. Lo stop interno del 9 dicembre ad opera dell'AlbinoLeffe (16\u00aa giornata) sar\u00e0 il quarto e ultimo k.o. Da quel momento il Trapani inizia una serie di vittorie come quella del sorpasso sul Lecce proprio nella gara contro i salentini allo Stadio Via del Mare vinta per 2-1.\nNella penultima giornata entrambe le squadre sono a pari punti, con il Trapani avanti per la differenza reti. Il 12 maggio 2013, vincendo nell'ultima giornata in trasferta contro la Cremonese per 4-3, e con la contemporanea sconfitta del Lecce contro l'AlbinoLeffe, il Trapani ottiene la sua prima promozione in Serie B.\nIl Trapani, con 60 reti, risulta il miglior attacco del campionato. Inoltre \u00e8 l'unica squadra del panorama italiano ad aver sempre segnato fuori casa. I due migliori realizzatori del girone A sono proprio due attaccanti trapanesi, Matteo Mancosu e Giovanni Abate, rispettivamente con 15 e 14 reti complessive.\nAvendo terminato il proprio girone da prima classificata disputa il 19 e il 23 maggio 2013 la Supercoppa di Lega Prima Divisione contro l' terminata col punteggio totale di 3-3 ma vinta dagli irpini in virt\u00f9 della regola del gol fuori casa.\nMaglie e sponsor.\nIl fornitore ufficiale di materiale tecnico per la stagione 2012-2013 \u00e8 Puma, mentre lo sponsor di maglia \u00e8 Ustica Lines.\nOrganigramma societario.\nArea direttiva\nArea tecnica\nArea sanitaria\nStatistiche.\n\"Statistiche aggiornate all'13 maggio 2013.\""}
{"id": "4145487", "revid": "1005847", "url": "https://it.wikipedia.org/wiki?curid=4145487", "title": "Elezioni presidenziali in Nagorno Karabakh del 2002", "text": "Le elezioni presidenziali in Nagorno Karabakh del 2002 si tennero l'11 agosto per scegliere il nuovo Presidente.\nL'affluenza fu del 73%; venne riconfermato il presidente uscente Ghukasyan che era subentrato nel 1997 a Kocharyan nominato Primo Ministro dell'Armenia.\nGhukasyan, in virt\u00f9 di quanto previsto dalla Costituzione dello stato ha svolto il suo secondo ed ultimo mandato (consecutivo).\nVoci correlate.\nElezioni presidenziali in Artsakh"}
{"id": "4145489", "revid": "580197", "url": "https://it.wikipedia.org/wiki?curid=4145489", "title": "Championnat National 2011-2012", "text": "L'edizione 2011-2012 del Championnat National \u00e8 stato il 14\u00ba campionato di calcio francese di terza divisione nel formato attuale."}
{"id": "4145491", "revid": "28592", "url": "https://it.wikipedia.org/wiki?curid=4145491", "title": "Or\u0161anskij", "text": ""}
{"id": "4145493", "revid": "392652", "url": "https://it.wikipedia.org/wiki?curid=4145493", "title": "Sonderkommando Elba", "text": "Il Sonderkommando Elba \u00e8 un'unit\u00e0 speciale della Luftwaffe creata nel 1945 su consiglio del colonnello Hans-Joachim Herrman con l'obbiettivo di interrompere per un periodo di almeno sei settimane i bombardamenti alleati sulla Germania. Tale periodo era infatti necessario all'alto comando tedesco per schierare i nuovi caccia a reazione Messerschmitt Me 262, essenziali per riottenere la supremazia aerea sui cieli tedeschi.\nDescrizione.\nLa particolarit\u00e0 di quest'unit\u00e0 speciale risiedeva nel fatto che i piloti, dotati di versioni speciali alleggerite del Messerschmitt Bf 109 a cui erano state eliminate le mitragliatrici e la corazzatura, dovessero speronare gli aerei alleati, e non tentare di abbatterli con le mitragliatrici. Questa tattica derivava dal fatto che i caccia tedeschi, pi\u00f9 leggeri e veloci rispetto ai pesanti bombardieri alleati, potevano evitare il fuoco di sbarramento proveniente dalle torrette antiaeree e abbattersi sugli obbiettivi senza dover fare da bersaglio mentre mitragliavano i velivoli avversari.\nQuest'unit\u00e0, composta da volontari, \u00e8 dissimile per\u00f2 dalle \"unit\u00e0 suicide\", come i kamikaze nipponici (che imbarcavano anche esplosivo), in quanto i piloti, una volta speronato con il proprio aereo l'obbiettivo, dovevano lanciarsi con il paracadute e rientrare, se possibile, alla base per partecipare a nuove sortite.\nI piloti di quest'unit\u00e0 erano stati addestrati ad adottare diverse tattiche di speronamento. Le principali erano di tentare di falciare la coda o le ali dei velivoli alleati oppure di colpire frontalmente la cabina di pilotaggio. Il punto nevralgico a cui puntare era per\u00f2 posizionato tra le ali e la sezione di coda, in quanto un colpo diretto in quella zona avrebbe potuto spezzare in due parti il bombardiere.\nOperazioni.\nL'unico combattimento di quest'unit\u00e0 avvenne il 7 aprile 1945. 180 Bf 109 pilotati da volontari attaccarono a pi\u00f9 riprese varie formazioni di bombardieri americani Consolidated B-24 Liberator e Boeing B-17 Flying Fortress. 15 di essi vennero colpiti da queste azioni di attacco, e otto andarono distrutti.\nL'attacco che ebbe maggior rilievo fu portato dal pilota Heinrich Rosner contro un B24 del 389\u00ba gruppo da bombardamento denominato \"Palace of Dallas\". Dopo aver girato attorno alla formazione dei Liberator, i quali non potevano aprire il fuoco per non rischiare di incorrere in fuoco amico, Rosner punt\u00f2 sul bombardiere in testa e si lanci\u00f2 poco prima che il suo Bf 109 tranciasse di netto con la propria ala la cabina del Palace, per poi rimbalzare su di un altro B24 che si trovava l\u00ec accanto, provocandone la distruzione."}
{"id": "4145498", "revid": "51556263", "url": "https://it.wikipedia.org/wiki?curid=4145498", "title": "Les Pr\u00e9dateurs de la nuit", "text": ""}
{"id": "4145501", "revid": "712828", "url": "https://it.wikipedia.org/wiki?curid=4145501", "title": "Ben Petersen", "text": ""}
{"id": "4145502", "revid": "51556307", "url": "https://it.wikipedia.org/wiki?curid=4145502", "title": "Secrets d\u2019adolescentes", "text": ""}
{"id": "4145503", "revid": "51556321", "url": "https://it.wikipedia.org/wiki?curid=4145503", "title": "I... comme Icare", "text": ""}
{"id": "4145504", "revid": "436907", "url": "https://it.wikipedia.org/wiki?curid=4145504", "title": "Fallout (The Mayfield Four)", "text": "Fallout \u00e8 il primo album in studio del gruppo musicale statunitense The Mayfield Four, pubblicato il 26 maggio 1998 dalla Epic Records.\nL'album ha generato due singoli: \"Don't Walk Away\" e \"Always\". \"Inner City Blues\" \u00e8 una cover di una canzone di Marvin Gaye, \"Inner City Blues (Make Me Wanna Holler)\". Questo album \u00e8 dotato di suono pi\u00f9 soul rispetto al loro secondo album, \"Second Skin\", che si proiettava di pi\u00f9 sull'hard rock."}
{"id": "4145505", "revid": "486946", "url": "https://it.wikipedia.org/wiki?curid=4145505", "title": "Benjamin Ole Petersen", "text": ""}
{"id": "4145507", "revid": "486946", "url": "https://it.wikipedia.org/wiki?curid=4145507", "title": "Benjamin Ole &quot;Ben&quot; Petersen", "text": ""}
{"id": "4145509", "revid": "486946", "url": "https://it.wikipedia.org/wiki?curid=4145509", "title": "Ben Ole Petersen", "text": ""}
{"id": "4145512", "revid": "767487", "url": "https://it.wikipedia.org/wiki?curid=4145512", "title": "Palazzo Borgazzi", "text": "Palazzo Borgazzi (conosciuto anche come Palazzo Stampa di Soncino Borgazzi) \u00e8 un palazzo ottocentesco di Milano, in stile neoclassico. Storicamente appartenuto al Sestiere di Porta Orientale, si trova in \"corso di Porta Vittoria\" 16.\nStoria e descrizione.\nIl palazzo venne costruito per la famiglia Borgazzi di Monza nell'allora \"stradone di Santa Prassede\", oggi \"corso di Porta Vittoria\", dall'architetto Giovan Battista Chiappa fra il 1828 e il 1829. Si contraddistingue per la particolare facciata, caratterizzata dai quattro telamoni che affiancano il portone, analoghi a quelli della Casa degli Omenoni, e per l'elegante cortile che si apre al suo interno.\nUna lapide in pietra ricorda l'arresto del patriota milanese Gaspare Ordo\u00f1o de Rosales, avvenuto qui nella casa degli Stampa di Soncino il 17 maggio 1832."}
{"id": "4145513", "revid": "532808", "url": "https://it.wikipedia.org/wiki?curid=4145513", "title": "Palazzo Stampa di Soncino Borgazzi", "text": ""}
{"id": "4145514", "revid": "436907", "url": "https://it.wikipedia.org/wiki?curid=4145514", "title": "Second Skin", "text": "Second Skin \u00e8 il secondo album in studio del gruppo musicale statunitense The Mayfield Four, pubblicato il 26 giugno 2001 dalla Epic Records.\nDescrizione.\nL'album rappresenta un distacco dal primo album \"Fallout\" a causa delle sonorit\u00e0 maggiormente hard rock. Il cantante Myles Kennedy ha dichiarato che \"Sick and Wrong\" e \"Flatley's Crutch\" sono gli unici brani da lui scritti a contenere un linguaggio volgare. \"Second Skin\" presenta temi di amore, abuso di sostanze, violenza e sesso.\nPer la sua promozione sono stati realizzati i videoclip dei brani \"Sick and Wrong\" e \"Eden\"."}
{"id": "4145516", "revid": "380453", "url": "https://it.wikipedia.org/wiki?curid=4145516", "title": "Maratonistas de Coamo", "text": "I Maratonistas de Coamo sono una societ\u00e0 cestistica avente sede a Coamo, a Porto Rico. Fondati negli anni 1940 come \"Cardenales de R\u00edo Piedras\", nel 1985 si trasferirono a Coamo assumendo la denominazione di \"Maratonistas de Coamo\". Nel 1996 si trasferirono a Villalba assumendo la denominazione di \"Avancinos de Villalba\", per ritornare dopo tre anni, nel 1999, a Coamo, riassumendo il nome attuale.\nGiocano nel campionato portoricano."}
{"id": "4145517", "revid": "4711", "url": "https://it.wikipedia.org/wiki?curid=4145517", "title": "Cardenales de R\u00edo Piedras", "text": ""}
{"id": "4145518", "revid": "599013", "url": "https://it.wikipedia.org/wiki?curid=4145518", "title": "Tagir Chajbulaev", "text": ""}
{"id": "4145519", "revid": "339392", "url": "https://it.wikipedia.org/wiki?curid=4145519", "title": "Tagir Khaibulaev", "text": ""}
{"id": "4145521", "revid": "119048760", "url": "https://it.wikipedia.org/wiki?curid=4145521", "title": "Tutti i racconti (Asimov)", "text": "Tutti i racconti (\"The Complete Stories\") \u00e8 un'antologia di racconti di fantascienza di Isaac Asimov, raggruppata in 2 volumi usciti rispettivamente nel 1990 e nel 1992. Contengono insieme oltre 80 storie scritte fra gli anni quaranta e settanta, pi\u00f9 lettere e poesie scritte da Asimov stesso. Entrambi i volumi sono stati pubblicati in italiano, nel 1991 e nel 1992, pi\u00f9 un terzo volume, non presente nella collana originale, nel 1996.\nVolume 1.\nStorie prese soprattutto da \"La Terra \u00e8 abbastanza grande\", \"Nine Tomorrows\" e \"Antologia personale\":\nVolume 2.\nPubblicato lo stesso mese della morte dell'autore:\nVolume 3.\nSolo in Italia, contiene le versioni originali (diverse da quelle poi pubblicate) di due romanzi di Asimov, \"Invecchia con me\" (pubblicato come \"Paria dei cieli\") e \"La fine dell'eternit\u00e0\", nonch\u00e9 entrambe le versioni del racconto \"Roger o della gravit\u00e0\":"}
{"id": "4145523", "revid": "4711", "url": "https://it.wikipedia.org/wiki?curid=4145523", "title": "Avancinos de Villalba", "text": ""}
{"id": "4145525", "revid": "290351", "url": "https://it.wikipedia.org/wiki?curid=4145525", "title": "Truman (film 1995)", "text": "Truman \u00e8 un film per la televisione del 1995 diretto da Frank Pierson e con protagonista Gary Sinise. La sceneggiatura del film scritta da Thomas Rickman si basa sull'omonimo libro biografico scritto da David McCullough nel 1992. Il film \u00e8 incentrato sulla vita del 33\u00ba Presidente degli Stati Uniti d'America Harry S. Truman, dalla sua scalata alla carica di presidente, fino alla Seconda guerra mondiale, con la sua decisione di utilizzare la prima bomba atomica."}
{"id": "4145529", "revid": "1964823", "url": "https://it.wikipedia.org/wiki?curid=4145529", "title": "Salerno Calcio 2011-2012", "text": "Questa voce raccoglie le informazioni riguardanti il Salerno Calcio nelle competizioni ufficiali della stagione 2011-2012.\nStagione.\nIn seguito all'esclusione della Salernitana dai campionati FIGC per eccesso di debiti, a Salerno il sindaco Vincenzo De Luca stila un bando allo scopo di costituire una nuova societ\u00e0 che aderisca al comma 10 dell'articolo 52 NOIF per ripartire dalla Serie D.\nIl sindaco sceglie la proposta pi\u00f9 convincente economicamente, quella della \"Morgenstern S.r.l\" con a capo Marco Mezzaroma, il quale prende parte al progetto insieme al cognato Claudio Lotito, che ufficialmente assume il ruolo di consulente. Nasce cos\u00ec la societ\u00e0 del \"Salerno Calcio\".\nCon una squadra composta in parte da giovani provenienti dal vivaio della , societ\u00e0 di cui Lotito \u00e8 proprietario e presidente, unitamente a giocatori esperti quali Francesco Montervino, Raffaele Biancolino, Ciro De Cesare, David Giubilato, David Mounard e Massimiliano Caputo guidati dall'allenatore Carlo Perrone, i salernitani centrano gi\u00e0 al primo anno l'obiettivo di ritornare tra i professionisti, vincendo il girone G all'ultima giornata nella gara contro il Monterotondo disputata all'Arechi dinnanzi a 10.888 persone, record assoluto di spettatori in Serie D per quella stagione.\nPrima dell'inizio della stagione successiva, il Salerno acquisir\u00e0 i segni distintivi della societ\u00e0 precedente: con la divisa granata e l'ippocampo sul petto, il club di Lotito e Mezzaroma far\u00e0 rinascere la Salernitana.\nOrganigramma societario.\n\"Fonte\"\nArea direttiva\nArea organizzativa\nArea comunicazione\nArea tecnica\nArea sanitaria\nMaglie e sponsor.\nLa maglia 2011-2012 \u00e8, per il girone di andata Blu e granata ed \u00e8 accompagnata da pantaloncini blu e calzettoni granata, inoltre sul lato sinistro della maglia e dei pantaloncini \u00e8 raffigurato lo . La seconda maglia \u00e8 bianca a righe celesti con pantaloncini e bordi granata e calzettoni celesti inoltre, come per la prima divisa, sia sulla maglia che sui calzettoni \u00e8 raffigurato il simbolo della citt\u00e0\nDurante il girone di ritorno la divisa del Salerno diviene rosso-giallo-blu, rifacendosi alla bandiera del Comune di Salerno.\nSulle tenute di gioco appaiono i marchi di \"Givova\" (sponsor tecnico), \"Caff\u00e8 Motta\" (co-sponsor) e di \"Tufano\" (main sponsor).\nCalciomercato.\nFonte: transfermarkt\nStatistiche.\nStatistiche di squadra.\n\"Fonte\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "4145530", "revid": "93556", "url": "https://it.wikipedia.org/wiki?curid=4145530", "title": "Politica dell'Artsakh", "text": "L'Artsakh \u00e8 una repubblica \"de facto\" a partire dalla sua dichiarazione di indipendenza del 2 settembre 1991; fino al referendum costituzionale del 20 febbraio 2017 il suo nome era \"repubblica del Nagorno Karabakh\".\nAntefatto.\nIl 30 agosto 1991, l'Azerbaigian deliber\u00f2 di lasciare l'Unione Sovietica (di cui aveva fatto parte come RSS Azera) e diede vita alla repubblica di Azerbaigian. Il 2 settembre il Soviet supremo del Nagorno Karabakh decise di non seguire l'Azerbaigian e vot\u00f2 per la costituzione di una entit\u00e0 statale autonoma. Il 26 novembre il Consiglio supremo dell'Azerbaigian riunito in sessione straordinaria vot\u00f2 una mozione per l'abolizione dello statuto autonomo del Karabakh ma la Corte Costituzionale sovietica due giorni dopo la respinse in quanto non pi\u00f9 materia sulla quale l'Azerbaigian poteva legiferare. Il 10 dicembre 1991 la neonata repubblica del NK Artsakh approv\u00f2 il referendum confermativo al quale fecero seguito le prime elezioni politiche il 28 dicembre 1991.\nNorme costituzionali.\nSecondo quanto previsto dalla Costituzione della repubblica del Nagorno Karabakh, le elezioni politiche si tengono ogni cinque anni. Tale frequenza \u00e8 sempre stata rispettata eccezion fatta per le seconde elezioni che si tennero, a conclusione della guerra del Nagorno Karabakh, a distanza di quattro anni dalle prime.\nSistema politico.\nAncorch\u00e9 non riconosciuta internazionalmente, la repubblica dell'Artsakh prevede un sistema politico statale organizzato in elezioni politiche per il rinnovo dell'Assemblea nazionale, elezioni amministrative e referendum.\nStatus libert\u00e0.\nL'indice \"Freedom house\" per il 2018 assegna alla repubblica di Artsakh lo status \"Parzialmente libero\", stabile (eccezion fatta per gli anni 2012, 2011, 2002 e precedenti)."}
{"id": "4145532", "revid": "403679", "url": "https://it.wikipedia.org/wiki?curid=4145532", "title": "Campionato europeo junior di curling", "text": ""}
{"id": "4145533", "revid": "403679", "url": "https://it.wikipedia.org/wiki?curid=4145533", "title": "Campionati europei junior di curling", "text": ""}
{"id": "4145534", "revid": "599013", "url": "https://it.wikipedia.org/wiki?curid=4145534", "title": "Aleksandr Michajlin", "text": ""}
{"id": "4145535", "revid": "339392", "url": "https://it.wikipedia.org/wiki?curid=4145535", "title": "Aleksandr Mikhaylin", "text": ""}
{"id": "4145536", "revid": "254059", "url": "https://it.wikipedia.org/wiki?curid=4145536", "title": "Juan Alfonso P\u00e9rez de Guzm\u00e1n, III duca di Medina Sidonia", "text": "Biografia.\nEredit\u00f2 i titoli paterni nel 1492, all'et\u00e0 di ventotto anni. Nel 1502 perse quello di marchese di Gibilterra perch\u00e9 il feudo fu avocato alla corona.\nSi spos\u00f2 due volte, e fu padre del quarto, quinto e sesto duca. Sua figlia, invece, Leonor P\u00e9rez de Guzm\u00e1n y P\u00e9rez de Guzm\u00e1n, spos\u00f2 Giacomo di Braganza, cugino del re del Portogallo."}
{"id": "4145538", "revid": "1573940", "url": "https://it.wikipedia.org/wiki?curid=4145538", "title": "Municipio di Portogruaro", "text": "Il Palazzo Municipale di Portogruaro \u00e8 un edificio in stile gotico risalente al 1265.\nStruttura.\nRealizzato in mattoni faccia a vista \u00e8 stato costruito in due fasi. La parte pi\u00f9 antica \u00e8 quella centrale; \u00e8 probabile che risalga al 1265, come riportato dallo storico portogruarese Antonio Zibaldi.\nLa parte aggiuntiva \u00e8 quella costituita dalle ali laterali che furono aggiunte intorno al 1512 e sono perfettamente intonate al corpo centrale della struttura.\nLe eleganti finestre, con i vetri piombati alla veneziana, sono state ripristinate nel 1993-1994.\nUna scala in pietra d'Istria, con parapetto e poggiolo costituiti da colonnine alternate a piastrini, risalentee al XV secolo, porta al piano superiore, dove si trova il portone d'ingresso, sopra al quale vi \u00e8 lo stemma comunale in pietra, affiancato da due stemmi della nobile famiglia veneziana Tron.\nAlla facciata sono stati addossati nel 1908 sei \"testoni\" in pietra d'Istria, del Seicento, la cui provenienza \u00e8 ignota.\nIl locale al piano terra, chiamato \"Sala delle colonne\" per la presenza di robusti pilastri in muratura e di colonne in pietra, ospit\u00f2 nell'ala sinistra, per quasi quattro secoli la carceri cittadine. Nel fondo della sala, protetto in una vetrina, c'\u00e8 l'araldo della citt\u00e0 di Portogruaro a cavallo. L'eleganza delle vesti, in seta e broccato, e della bardatura del cavallo, fanno ritenere che fosse un costume da parata.\nOpere d'arte.\nIl municipio custodisce anche tre dipinti importanti del portogruarese Luigi Russolo: \"Impressionismo di un bombardamento\" del 1926, un \"Autoritratto\" del 1945 e \"Tre pini\" del 1944; sul retro del quale, nel corso di un restauro effettuato nel 2005, \u00e8 stato messo in luce un dipinto risalente al 1913: \"Linee forza della folgore\".\nDa segnalare infine un dipinto del XVII secolo, raffigurante la Madonna con Bambino che protegge la Citt\u00e0 di Portogruaro."}
{"id": "4145539", "revid": "599013", "url": "https://it.wikipedia.org/wiki?curid=4145539", "title": "Ivan Nifontov", "text": ""}
